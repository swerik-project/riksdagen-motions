<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ838 pnr: mp910
          </p>
          <p>
            Motion till riksdagen 2000/01:MJ838
          </p>
          <p>
            av Yvonne Ruwaida m.fl. (mp)
          </p>
          <p>
            Miljöfrågorna och Sveriges ordförandeskap i EU
          </p>
          <p>
            Motionen delad mellan flera utskott
          </p>
          <p>
            1 Innehållsförteckning
          </p>
          <p>
            o
          </p>
          <p>
            1 TittsetröllsPÖrUeC Ka gera sensor vr RN ORISSA 2 Förslag till
            riksdagsbeslut. 3 Inledning. 4 Rollen som ordförandeland..
          </p>
          <p>
            5 Sätt miljön som prioritet ett!. 6 Miljöfrågor kräver helhetssyn
            och integrering.
          </p>
          <p>
            8 Inrättande av en miljökommitté 9 Öka kontrollen!.........sssssssn
            10 Ge ekonomin ekologiska spelregler! 11 Gröna räkenskaper. 12
            Underlätta för miljöskatter.. 13 Horisontella styrmedel.... 14
            Miljödemokrati i fördragen
          </p>
          <p>
            NN ORARARAUUNBRNNEK
          </p>
          <p>
            [5]
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0002.pdf"/>
          <p>
            2000/01:MJ838
          </p>
          <p>
            2 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att låta principen om hållbar utveckling vara
            den högst prioriterade frågan under Sveriges ordförandeskap inom
            EU första halvåret 2001. 2. Riksdagen tillkännager för regeringen
            som sin mening vad i motionen anförs om att man under sitt ordförandeskap
            inom EU kontinuerligt förankrar arbetet i riksdagen.' 3. Riksdagen
            tillkännager för regeringen som sin mening vad i motionen anförs
            om att Sverige under sitt ordförandeskap inom EU verkar för inrättandet
            av en miljökommitté som granskar förslag till beslut enligt fastlagda
            principer för miljöpolitiken. 4. Riksdagen tillkännager för regeringen
            som sin mening vad i motionen anförs om att inom EU verka för
            utökade anslag och befogenheter till Europeiska miljöbyrån, 5.
            Riksdagen tillkännager för regeringen som sin mening vad i motionen
            anförs om att Sverige under sin tid som ordförandeland inom EU
            tar initiativ till att utveckla systemet med gröna räkenskaper.”
            6. Riksdagen tillkännager för regeringen som sin mening vad i
            motionen anförs om att regeringen under Sveriges tid som ordförandeland
            inom EU verkar för att systemet med gröna nyckeltal införs även
            på EU-nivå.” 7. Riksdagen begär att regeringen under Sveriges
            tid som ordförandeland inom EU presenterar en plan för att underlätta
            användandet av miljörelaterade skatter, i synnerhet inrättandet
            av en gemensam miniminivå för koldioxidskatt.? 8. Riksdagen begär
            att regeringen under Sveriges tid som ordförandeland inom EU presenterar
            en plan för hur man kan öka användandet av miljökonsekvensbeskrivningar
            och miljöcertifiering i såväl offentlig förvaltning som den privata
            sektorn. 9. Riksdagen tillkännager för regeringen som sin mening
            vad i motionen anförs om att substitutionsprincipen skall infogas
            i EG-fördraget, 10. Riksdagen tillkännager för regeringen som
            sin mening vad i motionen anförs om artikel 95 i EG-fördraget,
            även kallad Miljögarantin, 11. Riksdagen begär att regeringen
            i förberedelsearbetet inför samt under genomförandet av ordförandeskapet
            skapar en mötesplats för olika aktörer i samhället.
          </p>
          <p>
            " Yrkandena 2 och 11 hänvisade till UU. ? Yrkandena 5 och 6 hänvisade
            till FiU. &gt; Yrkande 7 hänvisat till SkU.
          </p>
          <p>
            11
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0003.pdf"/>
          <p>
            3 Inledning
          </p>
          <p>
            Första halvåret 2001 kommer Sverige att vara ordförandeland inom
            EU. Det är första gången Sverige får möjligheten att vara ordförandeland,
            en uppgift som kommer att kräva mycket arbete av både regeringen
            och statsförvaltningen. Utrymmet för att föra upp frågor på dagordningen
            är begränsat då man som ordförandeland ärver frågor från tidigare
            ordförandeskap. Valet av prioriterade frågor i det så kallade
            arbetsprogrammet blir därför ännu viktigare. Hittills har regeringen
            deklarerat att man vill prioritera arbetet med EU:s utvidgning,
            sysselsättningen samt miljöpolitiken. Miljöpartiet de gröna anser
            att den svenska regeringen ska ta chansen och topp-prioritera
            miljöfrågorna under sitt ordförandeskap.
          </p>
          <p>
            4 Rollen som ordförandeland
          </p>
          <p>
            Att vara ordförandeland inom EU är en stor och omfattande uppgift.
            Detta märks inte minst på de anslag som finns för arbetet, totalt
            735 miljoner kronor. Under det första halvåret 2001 kommer Sverige
            att ansvara för EU:s möten såväl nationellt som internationellt,
            framför allt i Bryssel. Ansvaret omfattar även att vara ordförande
            för de olika nivåerna, såsom ministerrådet och Coreper, samt att
            representera rådet hos EU-parlamentet. För att planera alla möten
            och konferenser har man under Utrikesdepartementet valt att inrätta
            ett 2001-sekretariat som ska ansvara för planering och genomförande.
          </p>
          <p>
            5 Sätt miljön som prioritet ett!
          </p>
          <p>
            EU är idag totalt sett snarare en miljöbov än miljövän. I miljöfrågorna,
            där man på internationell nivå måste samla sig för gemensamma
            lösningar, har man inte kommit många steg på rätt väg. Ett steg
            fram har ofta följts av två eller flera steg bakåt. Detta beror
            på flera saker, men framför allt på politisk ovilja och kontraproduktiva
            målsättningar och regelverk i EU:s fördrag och struktur. Det som
            krävs är en rejäl omorganisering och ett radikalt nytänkande inom
            hela unionens politik för att man ska kunna medverka till en ekologiskt
            hållbar utveckling. Sverige kan som ordförandeland inte skapa
            detta nytänkande på ett halvår, men möjligheterna finns att ändra
            inriktning, att få EU-projektet att växla över på det gröna spåret.
            Denna insikt delas också av statsminister Göran Persson. I ett
            tal till miljömässan Envisions i Västerås 16 september 1999 sade
            han: ”Våren 2001 kommer Sverige att vara EU:s ordförandeland.
            Då kommer hållbar utveckling att stå högt på agendan. Vi ska ta
            chansen att föra en diskussion om en grön strategi för 2000-talet.”
            Vi i Miljöpartiet är beredda att delta i arbetet med denna gröna
            strategi för 2000-talet och vill därför utvidga vårt samarbete
            med regeringen till att även
          </p>
          <p>
            2000/01:MJ838
          </p>
          <p>
            12
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0004.pdf"/>
          <p>
            2000/01:MJ838
          </p>
          <p>
            13
          </p>
          <p>
            gälla förberedelsearbetet inför ordförandeskapet inom EU. Ett
            samarbete har redan initierats och ett antal samtal har hållits
            mellan ledare för de olika riksdagspartierna och regeringen. Samarbetet
            måste dock även ge utrymme för de olika partierna att redogöra
            för sina ståndpunkter i EU-frågor och inte enbart handla om arbetsprogrammet.
            Under ett ordförandeskapsår görs dessutom många politiska ställningstaganden
            i frågor som inte kan planeras. Detta skapar ett behov av att
            regeringen har en kontinuerlig kontakt med riksdagens partier.
            Under de senaste åren har en stor politisk förändring skett i
            de flesta EU- länder. Gröna partier har tagit plats i röd-gröna
            regeringar i Frankrike, Italien, Tyskland, Finland samt Belgien.
            I Sverige har Miljöpartiet de gröna inlett ett samarbete med Socialdemokraterna
            och Vänsterpartiet. Även utanför EU finns det gröna politiker
            i regeringar och parlament. Denna scenförändring har gett den
            gröna kraften i politiken en skjuts framåt, i synnerhet när det
            gäller miljöfrågorna då det numera finns gröna miljöministrar
            i flera länder. De gröna miljöministrarna kommer att kunna ge
            ett gott stöd till väl genomarbetade och radikala förslag till
            beslut på miljöområdet. Allt detta ger en bra grund att stå på
            för en accelererad miljöpolitik, såväl inom EU som på den internationella
            arenan. Från svensk sida finns det ett flertal anledningar till
            att lyfta fram just frågan om ett ekologiskt hållbart samhälle
            under vår tid som ordförandeland: Margot Wallström har som kommissionär
            fått ansvar för miljöfrågorna. Om den svenska regeringen vill
            visa på att man menade allvar med att önska miljöfrågorna för
            Margot Wallströms del, finns chansen att som ordförandeland att
            följa upp den ambitionen. EU-parlamentet har en konservativ majoritet,
            något som kan visa sig vara ett problem i miljöarbetet. De konservativa
            krafterna inom EU-parlamentet har under tidigare mandatperiod
            visat sig vara mer ekologiskt bakåtsträvande i miljöarbetet än
            den socialistiska gruppen, även om skillnaden inte är stor. Skulle
            Sverige välja att lyfta fram miljöfrågorna under sin tid som ordförandeland
            kan man verka som en motkraft till de konservativa i EU-
          </p>
          <p>
            parlamentet. Inget land har tidigare valt att högprioritera miljöfrågorna.
            Konsekvensen har blivit att miljöfrågorna hamnat långt ner på
            dagordningen. Regeringen skulle med ett nytänkande och heltäckande
            förslag till åtgärder på miljöområdet kunna profilera det svenska
            ordförandeskapet som det första gröna ordförandeskapet. Enligt
            en opinionsundersökning vill 86 procent av svenskarna att EU ska
            ta ett stort ansvar för miljön. Det låga valdeltagandet i EU-parlamentsvalet
            visar också på att medborgarna i EU-länderna är missnöjda med
            den nuvarande situationen och istället vill att EU ska ägna sig
            åt väsentligheter. Miljön är en sådan legitim och gränsöverskridande
            väsentlighet. De stora brister som finns i EU:s miljöarbete har
            gjort sig alltmer påminda under de senaste åren. Den senaste rapporten
            från EU:s egen miljöbyrå, European Environmental Agency (EEA),
            bekräftar den allvarliga bilden av tillståndet för miljön i EU
            och beskriver de allvarliga miljöscenarier som väntar om inte
            EU:s politiker tar frågan på allvar. Trycket från befolkningen
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0005.pdf"/>
          <p>
            inom EU på att ta tag i miljöfrågorna har ökat, vilket bland
            annat manifesterats i att den gröna gruppen gått starkt framåt
            i de senaste valen till EU-parlamentet. Amsterdamfördraget lyftes
            frågan om ekologiskt hållbart samhälle upp som ett huvudmål för
            unionen, vilket utgör ett viktigt konstitutionellt stöd för det
            framtida miljöarbetet, samtidigt som det är en signal om integrering
            av miljöfrågorna inom alla EU:s sektorer. Ska detta mål ha någon
            reell betydelse krävs emellertid att man sätter handling bakom
            orden och skapar tuffa miljöregler för den inre marknaden. Denna
            möjlighet finns bland annat i det
          </p>
          <p>
            omfattande förslag till integrering av miljön i alla politikområden
            som ska presenteras vid toppmötet i Göteborg. Margot Wallström
            aviserade under förhören med miljöutskottet i EU- parlamentet
            att ett sjätte miljöhandlingsprogram ska arbetas fram och träda
            i kraft då det femte miljöhandlingsprogrammet avslutas vid årsskiftet
            år 2000.
          </p>
          <p>
            Detta program har nu försenats, men arbetet med att verkställa
            handlingsprogrammet kommer förhoppningsvis att ligga på Sveriges
            bord som ordförandeland. Det är viktigt att programmet blir heltäckande
            och konkret med kvantitativa mål- och delmål. Sverige skulle kunna
            ge det nya
          </p>
          <p>
            handlingsprogrammet en bra start om miljöfrågorna prioriterades.
          </p>
          <p>
            6 Miljöfrågor kräver helhetssyn och integrering
          </p>
          <p>
            Det kanske allra viktigaste när det gäller arbetet med att skapa
            ett ekologiskt hållbart samhälle är att ställa upp systemkriterier
            som omfattar alla sektorer i samhället. Tidigare har miljöpolitiken
            ofta karakteriserats av så kallade ”end- of-pipe solutions”, dvs
            åtgärder för att mildra effekterna av miljöproblemen. Framtidens
            miljöpolitik ställer hårdare krav på helhetssyn och kollektivt
            ansvarstagande hos samtliga delar av samhället, så att miljöproblemen
            åtgärdas redan vid källan. Grunden i ett ambitiöst miljöprogram
            för Sveriges ordförandeperiod måste vara att skapa ett skelett
            av principer och åtgärder som man sedan kan bygga vidare på. Utspridda
            åtgärder här och där kommer inte lösa de långsiktiga problemen.
          </p>
          <p>
            7 In med miljöhänsyn i hela EU-systemet!
          </p>
          <p>
            En av de viktigaste ändringarna i Amsterdamfördraget handlar
            om principerna om hållbar utveckling. Artikel 2 i det nya fördraget
            där unionens mål formuleras lyder numera: ”främja ekonomiska och
            sociala framsteg och en hög sysselsättningsnivå och uppnå en väl
            avvägd och hållbar utveckling”. Att principen om hållbar utveckling
            formulerats som just en ”princip” får
          </p>
          <p>
            2000/01:MJ838
          </p>
          <p>
            14
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0006.pdf"/>
          <p>
            2000/01:MJ838
          </p>
          <p>
            15
          </p>
          <p>
            konsekvenser för unionens arbete. Principer måste nämligen integreras
            i all verksamhet. Detta förtydligas också av artikel 6 i EG-fördraget:
            Miljöskydds- kraven måste ingå i utformning och genomförande av
            gemenskapens politik och verksamhet enligt artikel 3, särskilt
            i syfte att främja en hållbar utveckling. Då Sverige var ett av
            de länder som drev införandet av principen om hållbar utveckling
            under den regeringskonferens som ledde fram till Amsterdamfördraget
            vore det nu på sin plats att driva på för att verkligen integrera
            denna i praktisk politik i ministerråden och även i kommissionens
            verksamhet. Detta arbete har så = sakteligen påbörjats med integreringsrapporter
            för energi-, jordbruks-, transport- och industri- ministerråden.
            Dessa har emellertid varit mycket diffusa och fått mycket kritik
            av EU:s samlade miljöorganisationer. I framtiden ska det presenteras
            strategier för resterande ministerråd, samt en övergripande strategi
            som ska antas vid toppmötet i Göteborg, i juni 2001. Dessa sektorsstrategier
            måste innehålla tydliga och kvantitativa miljömål samt metoder
            för att nå dessa. Några centrala metoddelar är att planera för
            internalisering av miljökostnader, genomförande av principen om
            att förorenaren betalar samt att integrera miljöhänsyn i frihandelspolitiken.
            För samtliga dessa kriterier har de existerande strategierna misslyckats
            och om inte Sverige tar ett ledningsansvar för strategierna riskerar
            de att bli papperstigrar utan verklig effekt på den förda politiken.
            Några av de insatser som bör ingå i ett ramprogram för integrering
            av miljöfrågorna i övrig verksamhet är:
          </p>
          <p>
            8 Inrättande av en miljökommitté
          </p>
          <p>
            Inrättandet av en miljökommitté som granskar kommissionens förslag
            till beslut utifrån ovan nämnda miljöprinciper skulle vara ett
            viktigt verktyg för att påskynda miljöarbetet i unionens alla
            verksamhetsområden. En miljökommitté bestående av representanter
            för olika intressegrupperingar i samhället såsom NGO:er och nationella
            miljövårdsmyndigheter skulle kunna vara en positiv och tydlig
            signal till medborgarna att man menar allvar med miljöhänsyn.
          </p>
          <p>
            9 Öka kontrollen!
          </p>
          <p>
            EEA, som idag samlar in och sammanställer information om miljötillståndet
            i unionen, bör ges ökade resurser och befogenheter. Miljöpartiet
            de gröna anser att EEA ska ha regionala kontor runt om i EU, som
            tillsammans med redan existerande tillsynsmyndigheter kan bistå
            i arbetet med att verkställa och kontrollera att den beslutade
            miljöpolitiken genomförs.
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0007.pdf"/>
          <p>
            10 Ge ekonomin ekologiska spelregler!
          </p>
          <p>
            Den ekonomiska politikens makt över miljösituationen världen
            över är en fundamental del i den gröna samhällsanalysen. Den blinda
            jakten på ständigt ökad konsumtion, dvs ökad BNP, är ett av unionens
            huvudmål trots att miljöforskning påvisar att det är just ett
            ökat materialflöde som är ett av de stora hindren på vägen mot
            ett ekologiskt hållbart samhälle. De bruttovinster som uppnås
            i miljöarbetet i form av bättre teknik och effektiviseringar blir
            sällan nettovinster då den ökade konsumtionen av varor äter upp
            de framsteg som uppnås. Att ha ett sådant ekonomiskt beräkningssätt
            som mål för den ekonomiska politiken framstår som allt mer ohållbart,
            omodernt och innehållslöst.
          </p>
          <p>
            11 Gröna räkenskaper
          </p>
          <p>
            Miljöpartiet de gröna vill att Sverige som ordförandeland ska
            ta initiativ till att utveckla systemet med så kallade gröna räkenskaper
            eller ”grön NNP” där även slitage på det naturliga kapitalet finns
            med i kalkylen. I Sverige har Miljöpartiet de gröna fått igenom
            gröna nyckeltal till budgeten. Ett liknande system bör även införas
            på EU-nivå för att man lättare ska kunna se de ekologiska konsekvenserna
            av den förda ekonomiska politiken.
          </p>
          <p>
            12 Underlätta för miljöskatter
          </p>
          <p>
            Många aktörer i EU är idag eniga om behovet av, och stöder, en
            grön skatteväxling där de miljörelaterade skatterna höjs och skatten
            på arbete sänks. Kommissionen menar att detta är en avgörande
            komponent i arbetet för ökad sysselsättning. Vi har redan påbörjat
            denna reform i Sverige. Detta förbättrar kraftigt trovärdigheten
            för att Sverige under sitt ordförandeskap ska kunna lägga fram
            en konkret plan för att underlätta en miljörelatering av skatte-
            systemet på olika nivåer. Detta gäller framför allt skatterna
            på energi och koldioxid. En viktig princip i sammanhanget är emellertid
            att beslut om skatter endast ska vara miniminivåer, med en frihet
            att gå före och nationellt fastställa högre nivåer.
          </p>
          <p>
            13 Horisontella styrmedel
          </p>
          <p>
            Under de senaste åren har det uppkommit en rad olika horisontella
            ekonomiska styrmedel för miljöpolitiken. Exempel på sådana horisontella
          </p>
          <p>
            2000/01:MJ838
          </p>
          <p>
            16
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0008.pdf"/>
          <p>
            2000/01:MJ838
          </p>
          <p>
            17
          </p>
          <p>
            styrmedel är miljökonsekvensbeskrivningar, MKB, samt miljöcertifiering
            av företag. Rätt utformade kan dessa styrmedel spela en viktig
            roll i arbetet med att skapa ett grönare näringsliv. EU har sedan
            en tid tillbaka också ett eget miljöcertifieringssystem, EMAS,
            vilket dock har kommit i skymundan av det internationella systemet
            ISO 14 001. Miljöpartiet de gröna anser att regeringen under sin
            period som ordförandeland bör presentera en plan för hur man kan
            stimulera användandet av miljökonsekvensbeskrivningar och miljöcertifiering
            såväl i offentlig förvaltning som i den privata sektorn. Nyligen
            fattades beslut i EU-parlamentet om att så kallade strategiska
            miljökonsekvensbeskrivningar ska vara ett verktyg för EU för att
            ta hänsyn till effekterna på miljön. Eftersom det råder delade
            meningar mellan ministerrådet och parlamentet kommer detta med
            all sannolikhet att bli en fråga som tas upp till förlikning.
            Här bör den svenska regeringen ligga på för att ta med EU-parlamentets
            kompletteringar till det föreslagna direktivet.
          </p>
          <p>
            14 Miljödemokrati i fördragen
          </p>
          <p>
            Miljöpartiet de gröna vill att EU:s fördragstexter ska kompletteras
            med en rad miljöprinciper i syfte att stärka miljöns konstitutionella
            ställning inom EU. Detta skulle samtidigt vara en viktig signal
            om att det förebyggande miljöarbetet måste stärkas. Vissa grundläggande
            principer för miljöarbetet finns redan i fördraget som togs på
            regeringskonferensen i Amsterdam, t ex försiktighetsprincipen
            och principen om att förorenaren betalar som läggs fast i artikel
            174 punkt 2. Som ordförandeland har man ingen formell möjlighet
            att påverka de fördragstexter som ligger till grund för unionsarbetet,
            detta beslutas på de kontinuerligt återkommande regeringskonferenserna.
            En sådan pågår för tillfället och kommer = troligtvis att avslutas
            under det franska ordförandeskapet, det vill säga innan det svenska.
            Genom att lyfta de strukturella frågorna till diskussion under
            ordförandeskapet kan Sverige samtidigt skapa en grogrund för strukturförändringar
            vid en kommande regeringskonferens. Skulle Sverige välja att lyfta
            frågorna om en ekologiskt hållbar utveckling under sitt ordförandeskap
            och offensivt driva implementeringen av redan gällande miljöprinciper,
            kommer detta att påverka frågornas tyngd inom hela unionens verksamhet.
            Viktiga miljöprinciper som inte ännu finns med i gällande fördrag
            är substitutionsprincipen samt ett uttalat faktor 10-mål, dvs
            att producenter enbart ska använda en tiondel så mycket råvaror
            och energi som dagens nivåer.
          </p>
          <p>
            15 Stärk miljögarantin!
          </p>
          <p>
            Den del av EU:s lagstiftning som föranlett den mesta debatten
            är den som berör den så kallade miljögarantin, eller artikel 95
            i fördraget (tidigare 100a).
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0009.pdf"/>
          <p>
            Tanken med fördragstexten är att man som medlemsstat ska tillåtas
            gå före på bland annat miljöområdet, även om det föreligger ett
            harmoniseringsdirektiv i frågan. Denna artikel har förändrats
            och kompletterats under flera regeringskonferenser. Tyvärr har
            förändringarna inte varit till det bättre, snarare har det skett
            en allvarlig försämring som gör att paragrafen i praktiken är
            obrukbar. Problemet är framförallt punkt fem i artikel 95, där
            mycket komplicerande krav ställs för en nationell skärpning av
            de nationella regleringarna. Bland annat ställs krav på att medlemsstaten
            ska kunna bevisa att det aktuella problemet är specifikt för medlemsstaten
            samt att det ska ha uppkommit efter den tidpunkt då harmoniseringsåtgärden
            beslutats. Miljögarantin är kanske det mest uppenbara exemplet
            på hur EU:s strukturer är kontraproduktiva i miljöarbetet. Flexibla
            regler som möjliggör en progressiv och offensiv politik är en
            viktig delkomponent för att utveckla miljöarbetet.
          </p>
          <p>
            Några områden där EU:s regelverk hindrar medlemsstaterna att
            gå före i m e Möjligheten att ställa miljökrav vid offentliga
            upphandlingar då detta kan betraktas som ett konkurrensstörande
            element på den inre marknaden, + — tuffare regler för genmanipulerade
            livsmedel där Miljöpartiet de gröna i örsta hand vill förbjuda
            sådana. I andra hand vill vi se en märkning av alla livsmedel
            som innehåller genmanipulerade produkter, « hårdare regler vad
            gäller miljöinformation till konsumenter. Här är en miljömärkning
            med tuffare nationella miljökrav en viktig beståndsdel. Detta
            kan emellertid riskeras om EU bestämmer sig för att dess egen
            miljömärkning, EU-blomman, ska gälla istället, eftersom denna
            innebär lägre ställda miljökrav för märkning.
          </p>
          <p>
            ljöarbetet är:
          </p>
          <p>
            =
          </p>
          <p>
            Den svenska regeringen har under sitt ordförandeskap en gyllene
            möjlighet att påbörja debatten om en omformulering av artikel
            95 för att möjliggöra striktare nationella regleringar på miljöområdet.
            Detta bör även vara en fråga som regeringen driver med kraft under
            nästa regeringskonferens.
          </p>
          <p>
            16 Ett demokratiskt ordförandeskap
          </p>
          <p>
            I förberedelsearbetet inför ordförandeskapet är det av yttersta
            vikt att planeringen förankras hos frivilligorganisationer, näringsliv,
            fackföreningar osv. Finland genomförde ett sådant förankringsarbete
            inför och under sitt ordförandeskap med mycket lyckat resultat.
            Vi i Miljöpartiet de gröna vill att en mötesplats mellan intresserade
            organisationer och andra parter skapas för att på så vis öka öppenheten
            och den offentliga insynen i ordförandeskapsarbetet.
          </p>
          <p>
            2000/01:MJ838
          </p>
          <p>
            18
          </p>
          <pb facs="riksdagen-motions-pdf/data/200001/mot_200001_MJ_0838/mot_200001_MJ_0838-0010.pdf"/>
          <p>
            2000/01:MJ838
          </p>
          <p>
            19
          </p>
          <p>
            Stockholm den 2 oktober 2000
          </p>
          <p>
            Yvonne Ruwaida (mp) Marianne Samuelsson (mp) Kia Andreasson (mp)
          </p>
          <p>
            Per Lager (mp) Lars Ångström (mp)
          </p>
        </div>
      </div>
    </body>
  </text>
</TEI>
