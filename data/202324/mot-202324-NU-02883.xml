<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02883">
  <teiHeader>
    <fileDesc>
      <titleStmt>
        <title>med anledning av skr. 2023/24:111 Strategi för företag i kulturella och kreativa branscher</title>
        <author corresp="i-Q8hYBES3N7Q4fZnAATRjsd">av Fredrik Olovsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2883 av Fredrik Olovsson m.fl. (S)</title>
          <idno type="rdwebb">HB022883</idno>
          <rs type="number">2883</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022883/text</ref>
          <ref type="dokument_url_html">https://data.riksdagen.se/dokument/HB022883</ref>
          <ref type="dokumentstatus_url_xml">https://data.riksdagen.se/dokumentstatus/HB022883</ref>
          <ref type="pdf">https://data.riksdagen.se/fil/D22694FC-D16E-4DB7-A8F4-8E87D58BD1F9</ref>
          <ref type="docx">https://data.riksdagen.se/fil/DA998EAA-449F-44D0-BE2F-6F0E99044095</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KTqdCJiS7tAKyXZgtyJwHs</idno>
            <name>Monica Haider</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TJUAnvTvoNJL7Xs36mcHa</idno>
            <name>Marianne Fundahn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HaBKPQ5yfZK6LYjmYU1tZy</idno>
            <name>Aida Birinxhiku</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VSbEG19CEMJ1aVwTdmw9Jp</idno>
            <name>Daniel Vencu Velasquez Castro</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-WYwWwJCAS8oeRZwKD5z2BQ"/>
        <correspContext corresp="i-WYwWwJCAS8oeRZwKD5z2BQ">
          <ref>Skrivelse 2023/24:111</ref>
        </correspContext>
        <correspAction xml:id="i-FRuk56WoyELcZz3WA1ZaRL" type="signed"/>
        <correspContext corresp="i-FRuk56WoyELcZz3WA1ZaRL">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-KTqdCJiS7tAKyXZgtyJwHs"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-TJUAnvTvoNJL7Xs36mcHa"/>
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-HaBKPQ5yfZK6LYjmYU1tZy"/>
          <note type="signatory" corresp="i-VSbEG19CEMJ1aVwTdmw9Jp"/>
        </correspContext>
        <correspAction type="submitted" xml:id="i-Y74yb521EW79YPsZ2BYyGD">
          <date when="2024-04-24"/>
          <time when="16:26:20"/>
        </correspAction>
        <correspAction type="dismissed" xml:id="i-Hyo8jSmJoH2JFKpKLzQBAj">
          <date when="2024-04-26"/>
        </correspAction>
        <correspAction type="reviewed" xml:id="i-UKHVGRrTvwB92BRwgD83hs">
          <date when="2024-04-26"/>
          <time when="09:35:32"/>
        </correspAction>
        <correspAction type="referred" xml:id="i-Rw6jmCEDANKPqbsjxcSX8V">
          <date when="2024-04-29"/>
        </correspAction>
        <correspAction type="assigned" xml:id="i-VWyEvB4PuR7MLCyzzxSq9o">
          <date when="2024-04-29"/>
          <time when="13:29:59"/>
        </correspAction>
        <correspContext corresp="i-VWyEvB4PuR7MLCyzzxSq9o">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-JjaNz9jS8BPVhzUVqi9r1d"/>
        <correspContext corresp="i-JjaNz9jS8BPVhzUVqi9r1d">
          <ref type="uppgift">2023/24:NU19</ref>
          <ref type="ref_dok_id">HB01NU19</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU19</ref>
          <ref type="ref_dok_titel">Strategi för företag i kulturella och kreativa branscher</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2883 av Fredrik Olovsson m.fl. (S) med anledning av skr. 2023/24:111 Strategi för företag i kulturella och kreativa branscher</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-UeavgQYQCxWN46xpBGntNG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-76ttAthhWkHKQBq1jt1Nqe">
              Riksdagen ställer sig bakom det som anförs i motionen om exportfrämjandets
              betydelse för företag i kulturella och kreativa branscher och
              tillkännager detta för regeringen.
            </item>
            <item sortKey="Yrkande 2" xml:id="i-CfwJc51Mw9ZNxq7UXyk6g1">
              Riksdagen ställer sig bakom det som anförs i motionen om besöksnäringens
              betydelse för företag i kulturella och kreativa branscher och
              tillkännager detta för regeringen.
            </item>
            <item sortKey="Yrkande 3" xml:id="i-Jxh3hGAcgifSB2PmRLHDxf">
              Riksdagen ställer sig bakom det som anförs i motionen om innovationspolitikens
              betydelse för kulturella och kreativa branscher och tillkännager
              detta för regeringen.
            </item>
            <item sortKey="Yrkande 4" xml:id="i-FqBDpB8cdqnL7uHn3LCs5P">
              Riksdagen ställer sig bakom det som anförs i motionen om immaterialrättens
              betydelse för kulturella och kreativa branscher och tillkännager
              detta för regeringen.
            </item>
            <item sortKey="Yrkande 5" xml:id="i-3RMCKG7HHKDFwcmNUvRZRo">
              Riksdagen ställer sig bakom det som anförs i motionen om kultur-
              och utbildningspolitikens betydelse för företag i kulturella och
              kreativa branscher och tillkännager detta för regeringen.
            </item>
            <item sortKey="Yrkande 6" xml:id="i-FyaC53Sj2bQxgvscL1bPf4">
              Riksdagen ställer sig bakom det som anförs i motionen om behovet
              av att öka samverkan i de delar som framkommer i motionen och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8odJtrn46C3HGjeC1hiuah">
            Motivering
          </head>
          <p xml:id="i-WFd8zTvK1oZA9irsbsiKhR">
            I Sverige återfinns omkring 130 000 företag, dvs. en tiondel
            av alla Sveriges företag, i de kulturella och kreativa branscherna.
            Enligt den senaste mätningen 2017 omsatte de kulturella och kreativa
            branscherna 400 miljarder kronor och sysselsatte ca 190 000 personer
            i hela landet. Det finns skäl att anta att omsättningen och sysselsättningen
            i dag är högre, t.ex. om man ser till utvecklingen för dataspelsbranschen
            eller strömnings­tjänster för musik. Studier visar att företag
            inom kulturella och kreativa branscher exporterar dubbelt så mycket
            som genomsnittet av företag i Sverige. De bidrar därmed också
            till bilden av Sverige i utlandet.
          </p>
          <p xml:id="i-YQSkHSL4Ca4tWVgSwV5owX">
            Vi delar bedömningen att det finns behov av ett samordnat och
            departements­över­gripande arbete samt en tydlig ansvarsfördelning
            mellan berörda departement, myndig­heter och andra aktörer. Regeringens
            skrivelse om strategin ger dock ingen vägledning här. Vår utgångspunkt
            är att strategin ska skapa förutsättningar för fler jobb, tillväxt
            och stärkt konkurrenskraft. I denna del vill vi även understryka
            att Tillväxtverket är en viktig, och möjligen samordnande, aktör.
          </p>
          <p xml:id="i-TU8RYyD72Pn1o7eJMbogAd">
            Socialdemokraterna saknar ett tydligt lokalt och regionalt perspektiv
            i strategin. Det finns inget om behovet av regionala exportkontor
            i vare sig den tidigare presenterade utrikeshandelsstrategin eller
            i den nu aktuella strategin. Vi socialdemokrater vill utveckla
            satsningen på regionala exportcentra och öka samarbetet mellan
            aktörerna inom regional exportsamverkan för att kunna möta inte
            minst de mindre företagens internationaliseringsbehov på ett bättre
            sätt. Vi har i vår budget prioriterat resurser till exportfrämjandet.
          </p>
          <p xml:id="i-PFg4fCQW92dzLxjTHadpR3">
            Socialdemokraterna anser att besöksnäringen behöver få ett särskilt
            fokus i regeringens arbete för att främja turism och se till att
            fler arbetstillfällen, inte minst inom kulturella och kreativa
            branscher, skapas. En övergripande analys, som även omfattar statistik,
            om besöksnäringens villkor och förutsättningar behövs för att
            vi bättre ska kunna satsa på de delar som gör Sverige till en
            attraktiv plats att besöka, och då har kulturella och kreativa
            branscher en viktig roll. Vi anser att Visit Sweden behöver prioriteras
            i de turismfrämjande insatser som krävs för att locka besökare
            till Sverige men även för att främja den inhemska turismen. Reformen
            med fri entré på de statliga museerna möjliggjorde för fler att
            ta del av vårt gemensamma kulturarv och bidrog till att öka intresset
            för såväl inhemsk som övrig turism. Regeringen avslutade fri entré-reformen
            2023, vilket vi socialdemokrater motsatte oss och i vår budgetmotion
            för 2023 anslog medel för att fortsätta reformen. Vi vill också
            på sikt verka för att det blir fri entré även till de regionala
            museerna.
          </p>
          <p xml:id="i-25qhyCME6PSNFESzWdE56U">
            Statliga Vinnova och Rise är avgörande i vårt innovationssystem
            och är med och driver på utvecklingen av nya varor och tjänster
            i Sverige. Vi ser hur det världen över satsas på innovationssystem
            för att kunna konkurrera på en global marknad om investeringar
            och idéer som bidrar till att stärka konkurrenskraften. Sverige
            behöver göra likadant och därför föreslår vi socialdemokrater
            att Vinnova ska få stärkta medel för att kunna utvecklas att ge
            stöd till kreativa näringar som musik- och spelindustrin. Det
            är avgörande för att myndigheten på ett bättre sätt ska kunna
            arbeta med att fler kreativa näringar ska kunna ta del av de innovationsstöd
            som övriga näringslivet inom innovationsområdet kan ta del av.
          </p>
          <p xml:id="i-Fdp2bsrdKrBhnzQFu3cFtY">
            Att öka kunskapen om upphovsrätten är ett av de sex prioriterade
            områdena i strategin. Samtidigt ser vi att regeringen i praktiken
            bedriver en politik som leder till nedskärningar i stödet till
            små och medelstora företag när det kommer till hanteringen av
            immateriella tillgångar. Vi socialdemokrater vill se en nationell
            innovationsstrategi som tar sikte på hur vi hanterar våra immateriella
            tillgångar, inklusive upphovsrätten, på bästa möjliga sätt. Det
            behövs även krafttag mot intrång i upphovsrätten. Vilka konkreta
            åtgärder som behöver vidtas mot illegal användning av skyddat
            material framgår dock inte av strategin. Avsaknaden av konkretion
            är även uppenbar i de delar som rör de kulturella och kreativa
            näringarna i regeringens utrikeshandelsstrategi. Vidare vill Socialdemokraterna
            att det i strategin tas tydligare hänsyn till den obalans som
            råder på den upphovsrättsliga marknaden. Kulturskapare i Sverige
            måste få en rimlig del av de stora ekonomiska värden som genereras
            inom de kulturella och kreativa branscherna.
          </p>
          <p xml:id="i-RPyZJg5gZFhXxcbmvcdwDi">
            Både i utredningen och i skrivelsen utelämnas frågan om hantering
            av immateriella tillgångar vid offentlig upphandling, trots att
            den nuvarande situationen (där klausuler i upphandlingsdokument
            innebär att det offentliga förvärvar samtliga immaterial­rättig­heter)
            kan få allvarliga konsekvenser för företag inom de kulturella
            och kreativa branscherna.
          </p>
          <p xml:id="i-SETrECsiYkzes4UJUcYb6y">
            En viktig del i det kunskapshöjande arbetet, som regeringen missar,
            är inslaget av moment kring immaterialrätt i högre utbildning.
            Tyvärr går det att på många lärosäten utbilda sig till yrken där
            immaterialrättigheter är centrala utan att få någon som helst
            utbildning kring dessa frågor.
          </p>
          <p xml:id="i-Xd5FyDyGkXvMUE91muSEsx">
            Film- och tv-industrin är viktig för framtiden och behöver bli
            en del av närings­politiken i Sverige. Filmproduktionsincitament
            infördes 2022, vilket möjliggör att fler internationella filmproduktioner
            lockas till att filma i Sverige. Det innebär också att svenska
            filmproduktioner stannar kvar i stället för att förlägga hela
            eller delar av sin inspelning till länder som har produktionsincitament.
            Då ansökningsförfarandet för filmproduktionsincitament haft svårigheter
            behöver nu dessa processer ses över i syfte att åstadkomma förenkling.
          </p>
          <p xml:id="i-XxKYeeKNcjJAd5c4EEgg7b">
            En viktig fråga för branschen långsiktigt är den kultursamverkansmodell
            som omfattar samverkan mellan staten, regionerna och kommunerna
            samt det civila samhället och de professionella kulturskaparna.
            Syftet med kultursamverkansmodellen är att den ska bidra till
            de nationella kulturpolitiska målen och ge ökade möjligheter till
            regionala priori­ter­ingar. Vi socialdemokrater vill understryka
            modellens regionala grund och att den måste kunna förena goda
            förutsättningar för både regionala och lokala kultur­institutioner
            såväl som nya kulturyttringar och det fria kulturlivet.
          </p>
          <p xml:id="i-2768ua96jRcPSmBQTcHP2U">
            Kulturskolan lyfter människor och utvecklar den enskilda eleven,
            stärker dennes utveckling och ger möjligheter att växa, men det
            går inte heller att underskatta den vikt som kulturskolan har
            och har haft för Sveriges ställning som en stark musik­export­nation.
            Det svenska musikundret bygger på en rad offentliga och privata
            synergier – men inte minst den kommunala kulturskolan. I takt
            med tiden har den kommunala kultur­skolans förutsättningar dock
            försvagats. Socialdemokraterna vill utöka förutsätt­ningarna för
            fler barn och unga att hitta kulturskolans verksamhet. Vi vill
            att regeringen utreder frågan om hur staten kan bidra till att
            stärka kulturskolan i Sverige, vad gäller både kompetensförsörjningsfrågan
            och hur vi tryggar den framtida tillgången till utbildade kulturskolelärare,
            men också frågan om hur vi kan trygga alla barns jämlika förutsätt­ningar
            att delta i kulturskolans verksamhet och hur vi kan säkerställa
            tillgången till kulturskola i alla landets kommuner. Vi har föreslagit
            ökade resurser för att fördubbla det statliga utvecklingsbidraget
            till kulturskolan. Även om kulturskolan är ett kommunalt ansvar
            så är den också en nationell angelägenhet. Socialdemokraterna
            vill även lyfta betydelsen av ett återinförande av estetiska ämnen
            på gymnasieskolan; avskaffandet har minskat andelen elever till
            konstnärliga och innovationsinriktade högre studier.
          </p>
        </div>
        <div type="motSignatures">
          <list>
            <item xml:id="i-LcUNfvTyHX1fzJKxnX5F9z" who="i-Q8hYBES3N7Q4fZnAATRjsd">
              Fredrik Olovsson (S)
            </item>
            <item xml:id="i-LvuE1LirsM4JjRFfP5rt2t" who="i-KTqdCJiS7tAKyXZgtyJwHs">
              Monica Haider (S)
            </item>
            <item xml:id="i-BX5sy6nk99T9t6xxna7UC7" who="i-8BHpqh3AbjzqTzM3CKEhqa">
              Mattias Jonsson (S)
            </item>
            <item xml:id="i-8t4q322es4vMbfysZkLmj3" who="i-TJUAnvTvoNJL7Xs36mcHa">
              Marianne Fundahn (S)
            </item>
            <item xml:id="i-FfPvam3mGmGE5M5Ymix84W" who="i-QpWVRM55tMRcHYZCMDFcHW">
              Isak From (S)
            </item>
            <item xml:id="i-QAEpPAK6HcBZVp2NBSqhRN" who="i-HaBKPQ5yfZK6LYjmYU1tZy">
              Aida Birinxhiku (S)
            </item>
            <item xml:id="i-Y2fU1MhSqCnM8DqM6v8C6X" who="i-VSbEG19CEMJ1aVwTdmw9Jp">
              Daniel Vencu Velasquez Castro (S)
            </item>
          </list>
        </div>
      </div>
    </body>
  </text>
</TEI>
