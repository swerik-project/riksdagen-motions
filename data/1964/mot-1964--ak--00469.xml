<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__469/mot_1964__ak__469-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 469 år 1964
          </p>
          <p>
            Nr 469
          </p>
          <p>
            Av herrar Larsson i Norderön och Grebäck, om rätt för kommun
            att tillskapa semesterbyar m.m.
          </p>
          <p>
            Fritidslivets expansion har medfört ett starkt ökat behov av
            fritidsan- läggningar av olika slag. I syfte att tillgodose dessa
            behov har stat och kommun gjort betydande insatser för att främja
            tillkomsten av erforderliga anläggningar. Bl.a. gäller detta semesterbyar,
            till vars anläggande bidrag kan erhållas ur fonden för friluftslivets
            främjande. Behovet av semesterbyanläggningar måste anses vara
            mycket stort. 1962 års fritidsutredning har i en promemoria med
            utredning och förslag röran- de provisorisk höjning av fonden
            för friluftslivets främjande framhållit, att det totala antalet
            fritidsstugor enligt utredningens inventeringar vid början av
            1963 uppgick till ca 297 000. Härav utgjordes endast ca 15 000
            av stugor i semesterbyar och liknande anläggningar. Utredningen
            uppskat- tar, att medan den enskilda fritidsbebyggelsen erbjuder
            uppehållsplats stör- re delen av året för ungefär 1 miljon medborgare,
            torde närmast jämför- bara anläggningar, semesterbyar, vandrarhem
            m. fl., för det rörliga fri- luftslivet omfatta endast omkring
            160 000 bäddar. Med hänsyn till den bil- liga boendeform som det
            rörliga friluftslivets anläggningar representerar och därför kanske
            är den enda form som står till buds för stora delar av befolkningen
            finner utredningen det angeläget att tillkomsten av dylika välplanerade
            och välutrustade kollektiva anläggningar kraftigt främjas. Med
            tanke på det behov som sålunda finns måste det hälsas med till-
            fredsställelse att kommunerna visar ett stigande intresse att
            ta initiativ till och medverka vid anläggande av semesterbyar
            och liknande. Under 1963 har emellertid ett kommunalt beslut rörande
            tillskapandet av en sådan an- läggning i anledning av anförda
            besvär ställts under regeringsrättens pröv- ning. Vid sin prövning
            av ärendet har regeringsrätten funnit att beslutet i fråga icke
            är förenligt med den gällande kommunala kompetensen. Rege- ringsrättens
            utslag har väckt stor uppmärksamhet på kommunalt håll, och många
            kommunalmän synes vara osäkra på utslagets prejudicerande bety-
            delse. Följden synes ha blivit, att man på sina håll tvekar då
            det gäller kom- munernas engagemang i fråga om semesterbyar m.
            m. Detta är förklarligt då det nämnda utslaget synes vara det
            första som förekommit på detta område. Det är givetvis svårt att
            utan ingående kännedom i fallet dra bestämda slutsatser om skälen
            för regeringsrättens utslag och utslagets prejudice- rande verkningar.
            Dock synes det som om regeln att kommun inte får en- gagera sig
            i företag med kommersiellt syfte, d.v.s. i företag som avser att
          </p>
          <pb facs="riksdagen-motions-pdf/data/1964/mot_1964__ak__469/mot_1964__ak__469-002.pdf"/>
          <p>
            Motioner i Andra kammaren, nr 469 år 1964 11
          </p>
          <p>
            ge ekonomisk vinst, inte kan ha varit avgörande. Enligt gällande
            bestäm- melser för bidrag ur fonden för friluftslivets främjande
            får nämligen an- läggning, om bidrag skall kunna erhållas, inte
            drivas på sådant sätt, att den ger ekonomisk vinst, utan endast
            så, att den täcker högst självkostnaderna. Det synes ligga närmare
            till hands att den s.k. lokaliseringsregeln, d. v. s. att en kommunal
            åtgärd måste avse kommunens egna medborgare, kan ha haft en avgörande
            betydelse. För bidrag ur fonden för friluftslivets främ- jande
            gäller nämligen att anläggningen skall stå öppen i lika mån för
            en- var medborgare, således oavsett kommuntillhörighet. Är detta
            ett bärande skäl för utslaget i fråga, kan det få en stark hämmande
            inverkan på många kommuners insatser för tillskapande av semesterbyar
            och liknande anlägg- ningar. I många kommuner, som har mycket
            goda möjligheter att anlägga semesterby, torde nämligen kommunmedlemmarnas
            intresse av semester- byvistelse inom sin egen kommun vara minimalt
            eller obefintligt. Oavsett vilken regel eller vilka regler inom
            den nuvarande kommunala kompetensen som legat till grund för regeringsrättens
            nämnda utslag kan det befaras att utslaget får verkningar som
            inte är önskvärda. En skynd- samt översyn av den nu gällande kommunala
            kompetensen i fråga om fri- tidsanläggningar är därför mycket
            angelägen. Statsrådet och chefen för inrikesdepartementet har
            i ett interpellations- svar framhållit att frågan rörande den
            kommunala kompetensen kommer att ägnas uppmärksamhet i vidare
            avseende än som här berörts. Med hän- syn till här berörda frågas
            speciella natur och till angelägenheten av att tillkomsten av
            de åsyftade fritidsanläggningarna på allt sätt främjas bör dock
            den kommunala kompetensen i fråga om dylika anläggningar kunna
            tagas upp till särbehandling. Det kan erinras om att en sådan
            särbehand- ling förekommit i fråga om kommunernas rätt att bistå
            utländska stude- rande (se konstitutionsutskottets utlåtande 1962:21).
            Vi föreslår att riksdagen i skrivelse till Kungl. Maj:t anhåller
            om skynd- sam prövning av frågan om den kommunala kompetensen
            i fråga om se- mesterbyar och liknande anläggningar. Prövningen
            torde kunna överlåtas på kommunalrättskommittén, eventuellt i
            samråd med 1962 års fritids- utredning. Förslag i ärendet bör
            snarast underställas riksdagen. Med hänvisning till det ovan anförda
            hemställes, att riksdagen i skrivelse till Kungl. Maj:t måtte
            anhålla om skyndsam prövning och förslag rörande sådan utvidg-
            ning av den kommunala kompetensen, att kommun skall äga vidtaga
            åtgärder för tillskapande av semesterbyar och liknande anläggningar.
          </p>
          <p>
            Stockholm den 25 januari 1964
          </p>
          <p>
            Erik Larsson Erik Grebäck
          </p>
          <p>
            i Norderön
          </p>
        </div>
      </div>
    </body>
  </text>
</TEI>
