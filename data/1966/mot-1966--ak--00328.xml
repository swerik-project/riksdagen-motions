<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__328/mot_1966__ak__328-001.pdf"/>
      <fw xml:id="i-4VVEutNMgoneStbngkHFmH">
        Nr 328—332 Motioner i Andra kammaren, nr 328 år 1966 1
      </fw>
      <div type="motHeader" xml:id="i-GWfPMYsxD3S7aLXgF3sJLg">
        <div type="motTitle" xml:id="i-3xsXPTeza9Q4PSfKmdtKBL"/>
        <div type="motSubmissionInfo" xml:id="i-KmoGEwHGjApdzaSc6oSDYZ"/>
      </div>
      <div type="motBody" xml:id="i-4UZm7ZeAdohvGupzEmW9ak">
        <div xml:id="i-FwiKQ7axWf4KDW4XA2Czuk">
          <p xml:id="i-AiGWpy86h78vDdDTureJJn">
            Nr 328
          </p>
          <p xml:id="i-FCD71MR2XPLvBx3WY2ziRP">
            Av herr Bohman m.fl., angående den fortsatta svenska bistånds-
            verksamheten i utvecklingsländerna.
          </p>
          <p xml:id="i-WvhyvuU8RGMKuhZvV6ZpFs">
            (Lika lydande med motion nr 258 i Första kammaren)
          </p>
          <p xml:id="i-PxU1fcTnNF6gmGS3DuwmwQ">
            Motiven för den svenska u-landshjälpen
          </p>
          <p xml:id="i-5TzFMP1K9cf569Kwp8DapW">
            Målsättningen och formerna för den svenska utvecklingsfrämjande
            verk- samheten i u-länderna kommer att tilldraga sig allt större
            intresse, och en fortlöpande debatt om dessa problem är därför
            angelägen. Härför talar både den växande omfattningen av våra
            insatser och den tvingande nöd- vändigheten av en snabb ekonomisk
            och social utveckling i u-länderna. Skälen för de svenska biståndsinsatserna
            är många. Tungt väger otvivel- aktigt de humanitära. Den övervägande
            delen av befolkningen i u-länderna lever i fattigdom, med ringa
            möjligheter till sjukvård och under ett kon- stant hot om svält
            eller undernäring. Även politiska skäl talar för svenska insatser.
            En snabb ekonomisk ut- veckling utgör en avgörande förutsättning
            för att de nya ekonomiskt svaga staterna skall kunna genomgå en
            lugn samhällsutveckling. Sker inte detta är risken stor för att
            motsättningarna inom dessa länder kommer att re- sultera i inbördeskrig
            eller lokala krig. Faran är stor för att stormakterna därvid blir
            engagerade. Genom att hjälpa u-länderna kan vi minska sanno- likheten
            för en händelseutveckling som medför uppenbara risker för världsfreden.
            En fortskridande ekonomisk utveckling över hela världen ger också
            för- utsättningar för en ökad världshandel i vilken alla länder
            drar nytta av den internationella arbetsfördelningen.
          </p>
          <p xml:id="i-BCsW155erWTyyqD2fDtvT1">
            Uppbyggnad av näringslivet i u-länderna
          </p>
          <p xml:id="i-F7w1b5y5rdmLtCTirgV8q3">
            Trots den biståndsverksamhet, som alla industriländer under de
            senaste årtiondena lämnat u-länderna, har förhållandena i dessa
            knappast för- bättrats. Den utomordentligt snabba befolkningsökningen
            och den pågå- ende omställningen till ett mera utvecklat samhälle
            har skapat försörj- ningsproblem och motsättningar väsentligt
            större än de som tidigare före- låg. En tendens till sjunkande
            exportpriser på betydelsefulla råvaror un- der de senaste åren
            och den räntebelastning som u-länderna ådragit sig genom långivning
            från de rika länderna har skapat betalningsbalanspro- blem, som
            hämmat fortsatt utveckling. Den politiska otryggheten i u-
          </p>
          <p xml:id="i-JR2SDnKZNFBZ2XhFEbNEjV">
            8125 65 Bihang till riksdagens protokoll 1966, 4 saml, Nr 328—332
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-002.pdf"/>
          <fw xml:id="i-8hjfKPwuQmno86YqR6A8Yj">
            2 Motioner i Andra kammaren, nr 328 år 1966
          </fw>
          <p xml:id="i-Xdvmqsn158UzpbbQgEcLWm">
            länderna har begränsat det tillflöde av kapital, som tidigare
            i relativt stor omfattning kom från industriländerna. I allt högre
            grad har inom u-länderna själva vuxit fram en insikt om att enbart
            biståndsverksamhet i dess hittillsvarande utformning icke är ägnad
            att på lång sikt lösa problemen. Man har blivit alltmera medveten
            om att en betydligt större aktivitet inom u-länderna själva är
            nödvändig, inriktad i första hand på att bygga upp de egna produktionsresurserna
            i syfte att skapa sysselsättningsmöjligheter och att tillgodose
            en samtidigt stigande efterfrågan inom länderna. Som inte minst
            betydelsefullt har det kommit att framstå att de interna insatserna
            koncentreras på en utbyggnad av basnäringarna, framför allt jordbruket,
            vars avkastningsförmåga bör kunna högst väsentligt utvecklas.
            Samtidigt har ett tidigare föreliggande motstånd mot engagemang
            från utlandets sida i kommersiellt hänseende brutits, och numera
            torde i flertalet u-länder föreligga klara önskemål om att det
            hittillsvarande humanitära och tekniska biståndet kompletteras
            med enskilda investeringar i landets näringsliv i betydande omfattning.
            U-landsmyndigheternas intresse för en snabb industrialisering
            framgår både av den centrala roll, som industrien har i deras
            utvecklingsplaner, och av u-ländernas uppträdande i FN och andra
            internationella organ. Ett uttryck härför utgör den rekommendation
            som på förslag av Dahomevy, Tanzania och Turkiet enhälligt antogs
            av FN:s generalförsamling förra året med uppmaning bland annat
            till regeringarna i de kapitalexporterande länderna att &gt;undvika
            åtgärder som hindrade eller begränsade utflödet av kapital från
            sådana länder till u-länderna och att vidtaga alla nödiga åtgärder
            för att främja strömmen av enskilda investeringar i u-länder,
            exempelvis i form av befrielse från eller lättnader i beskattning
            och genom investerings- garantier för dem som investerade i u-länder
            och genom stöd till utbild- ning av företagsledare och teknisk
            personal». (Betecknande för den svenska officiella hållningen
            i detta hänseende är emellertid att Sverige ensamt bland industriländerna
            lade ned sin röst vid omröstningen.) En stark industrialisering
            av dessa länder är sannolikt nödvändig för att befolkningens levnadsstandard
            skall kunna höjas. En utbyggnad av industrien medför också att
            den nuvarande, delvis dolda arbetslösheten kan minska och att
            arbetstillfällen skapas för det storstadsproletariat som uppkommit
            i många u-länder. Att en ökad industrialisering är önskvärd framgår
            av att i u-länderna 70—90 4 av befolkningen beräknas vara sysselsatt
            inom jordbruket mot 10—13 920 i de västeuropeiska industriländerna.
            Utvidgad industriell och kommersiell verksamhet i u-länderna skulle
            ge deras näringsliv större allsi- dighet och anpassningsförmåga.
            I konsekvens härmed söker många u-länder locka till sig mer utländska
            investeringar genom att bevilja särskilda koncessioner eller skatteförmå-
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-003.pdf"/>
          <fw xml:id="i-DGFLCPHvFgHjp31uSpTCFp">
            Motioner i Andra kammaren, nr 328 år 1966 3
          </fw>
          <p xml:id="i-89st8vzmFGnfemz8JMNUq9">
            ner. Ett annat sätt på vilket deras intresse för nya industrier
            har tagit sig uttryck är att de genom hårda importrestriktioner
            eller prohibitiva tull- satser förmått leverantörer som tidigare
            importerat varan till u-landet att i stället förlägga produktionen
            dit. De utländska investeringarnas värde för u-länderna inskränker
            sig inte endast till det investerade kapitalbeloppet. Överförandet
            av teknisk, ekono- misk och administrativ kunskap är därjämte
            av utomordentlig betydelse. Dotterbolag i u-länderna kommer genom
            moderbolaget i ett industriland att kunna draga nytta av det utbyggda
            kontaktnät världen över som moder- bolaget kan ha byggt upp och
            får tillfälle att på ett smidigt sätt ta del av de senaste forskningsrönen.
            Tillgång till moderbolagens samlade erfa- renhet och de praktiska
            utbildningsmöjligheter som här föreligger är sär- skilt väsentligt
            med hänsyn till u-ländernas stora brist på utbildad personal och
            deras behov av att kunna utnyttja den knappa tillgången på sådan
            per- sonal på andra områden, såsom administration, förvaltning
            och sjukvård. Problemet att föra ut de nya ländernas produktion
            på världsmarknaden kan erbjuda svårigheter som lättast kan övervinnas
            genom samarbete med redan bestående industriföretag i industriländer.
            Med hänsyn till vad här sagts om u-ländernas behov av investeringar,
            bör det vara självklart att också vårt land vidtar åtgärder för
            att under- lätta för svenska företag att kommersiellt och industriellt
            bidraga till att öka takten i u-ländernas ekonomiska utveckling.
            Åtgärder i detta syfte kan genomföras på beskattningens område,
            genom införande av ett na- tionellt investeringsgarantisystem
            och vidtagande av andra handelsstimu- lerande insatser.
          </p>
          <p xml:id="i-9xraPeAxnRZi7GuTGa93zJ">
            U-ländernas import
          </p>
          <p xml:id="i-W7ZxUA4wea6uCxCMxXTEHM">
            U-ländernas förmåga att få i gång en självgenererande ekonomisk
            utveck- ling sammanhänger med deras möjligheter att täcka sitt
            importbehov. Redan till följd av den alltför snabba befolkningsökningen
            måste en kraf- tig ökning av u-ländernas import ske, i många fall
            även av livsmedelsim- porten. Därutöver kräver den ekonomiska
            utvecklingen en ökning av im- porten av kapitalvaror som är av
            direkt betydelse för produktionsappara- tens uppbyggnad och effektivisering.
            För utvecklingsarbetet föreligger dessutom, som redan understrukits,
            ett starkt behov av utbildad per- sonal i nyckelbefattningar som
            icke kan tillgodoses på annat håll än inom industriländerna. Medel
            för att finansiera importen kan skaffas på flera sätt. De viktigaste
            posterna är export av råvaror, halvfabrikat och färdiga produkter,
            kom- mersiella investeringar och krediter, offentliga lån och
            gåvor inklusive tekniskt och humanitärt bistånd från det allmänna
            och frivilligorganisa- tioner.
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-004.pdf"/>
          <fw xml:id="i-K6z4g7fqZQiUVXHeAP3D7">
            4 Motioner i Andra kammaren, nr 328 år 1966
          </fw>
          <p xml:id="i-Jo9V4bP4NBnoy2q9cimxY3">
            Med hänsyn till de väldiga behoven är det av vikt att åtgärder
            vidtages på alla dessa områden för att öka u-ländernas importförmåga.
            Det kan finnas skäl att än en gång understryka att det inte finns
            någon motsättning mellan utvecklingen av infrastrukturen, uppbyggnaden
            av näringslivet och åtgärder för att genom sjuk- och hälsovård
            förbättra befolkningens villkor. Alla dessa åtgärder är nödvändiga
            för u-ländernas uppbyggnad.
          </p>
          <p xml:id="i-NYaYsZfLMsLJjepGgqh7D4">
            U-ländernas export
          </p>
          <p xml:id="i-P2GPzqfUU3fCrMAEfnsUYe">
            Den största delen av u-ländernas inkomster härrör från exporten
            av framför allt råvaror. Detta kan också förväntas bli fallet
            i framtiden. Alla möjligheter att öka denna export bör dock vidtagas.
            De stora prisfluktuationerna på den internationella råvarumarknaden
            skapar speciella exportproblem. Många av u-länderna är beroende
            av ex- port av endast ett eller ett fåtal råvaruslag, och genom
            prisförändringarna får därför dessa länder stora svårigheter att
            kontinuerligt upprätthålla en balanserad ekonomi. Det är viktigt
            att Sverige i internationella organisatio- ner söker verka för
            att ett multilateralt prisstabiliseringsavtal för de vik- tigaste
            råvarorna kan förverkligas.
          </p>
          <p xml:id="i-Hxccz2uPpGttQdydNPj2i7">
            Samordningen av de svenska u-landsinsatserna
          </p>
          <p xml:id="i-NDiJAvS4niJgobwCyG4Jt3">
            Vad här sagts om u-landsinsatsernas natur och inriktning ställer
            sär- skilda krav på en ändamålsenlig och effektiv samordning inom
            Sverige av våra åtgärder på detta område. En riktpunkt för vår
            biståndsverksamhet måste vara att den i än högre grad än hittills
            koncentreras på ett i möj- ligaste mån begränsat och omsorgsfullt
            utvalt antal länder så att därigenom förutsättningar skapas för
            en aktiv och fruktbringande samverkan och växelverkan mellan företagsamhet,
            mission och tekniska och humanitära offentliga åtgärder. De erfarenheter
            och de kunskapsunderlag som vinnes genom dylika koncentrerade
            åtgärder i de berörda länderna ger betingelser för största möjliga
            resultat. Genom de kontakter som sådan samverkan skapar blir det
            dessutom lättare att förmå svenska företagare, tekniker, forskare,
            lärare och läkare att engagera sig i u-landsverksamhet. Vid det
            hittillsvarande urvalet av länder som gjorts till föremål för
            svenskt bistånd har dessa synpunkter icke tillräckligt beaktats.
            Eljest borde ju bistånd i större utsträckning ha tillförts de
            länder i Sydamerika, i vilka svenska företag sedan gammalt utbyggt
            intima kontakter, länder där förutsättningar att nå konstruktiva
            resultat är större än på många andra håll. Det råder ingen tvekan
            om att utbytet för berörda u-länder — och det är ju detta som
            är det väsentligaste — blir väsentligt större om det stat-
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-005.pdf"/>
          <fw xml:id="i-RuxtjbuWNVDkuaMmKbjbFc">
            Motioner i Andra kammaren, nr 328 år 1966 5
          </fw>
          <p xml:id="i-PsCXSJCyyQuUx8QfWf87UB">
            figa finansiella, tekniska och humanitära biståndet kan koordineras
            med Övrig svensk utvecklingsfrämjande verksamhet inom det svenska
            närings- livet och inte minst med den svenska missionen inom vilken
            genom ett långvarigt och resultatrikt arbete skapats ett utomordentligt
            värdefullt kunskapsmaterial, ägnat att i många hänseenden tjäna
            som bas för ytter- ligare åtgärder. Organisationen av den svenska
            u-landsverksamheten kan emellertid icke sägas vara tillfredsställande.
            Ett allomfattande samarbete och ett utnytt- jande av alla latenta
            resurser har försvårats genom splittringen på olika organ. De
            riktlinjer som statsmakterna för några år sedan uppdrog för verksamheten
            kan icke heller anses tidsenliga, framför allt därför att de i
            alltför liten utsträckning beaktar att det på lång sikt bästa
            utbytet vinnes genom en utveckling av näringslivet i u-länderna,
            möjliggjord icke minst genom svenska kommersiella investeringar.
            Uppbyggnaden av NIB var första etappen på vägen mot en samordning
            av den svenska statliga biståndsadministrationen. Detta medförde
            en kon- centration av den tidigare starkt splittrade verksamheten.
            Åtgärderna visade sig emellertid inte tillräckliga. Vunna erfarenheter
            angav att en ytterligare samordning av det svenska biståndets
            ledning var nödvändig. Ombildningen av NIB till SIDA medförde
            en effektivisering av arbetet, vilket vi hälsar med tillfredsställelse.
            Den svenska statliga biståndsadministrationen saknar dock alltjämt
            enhetlig ledning. Verksamheten är fortfarande uppdelad på flera
            departe- ment och verk. Medan SIDA under UD handlägger den tekniska
            bistånds- verksamheten lyder de kommersiella insatserna under
            handelsdepartemen- tet och de finansiella under finansdepartementet.
            Ansvarsfördelningen mellan utrikesförvaltningens kontaktuppgifter
            och SIDA:s uppföljande verksamhet är inte heller helt klarlagd.
            Enligt vår mening bör en större koncentration av själva planläggningen
            och koordineringen eftersträvas. På lång sikt är det enligt vår
            mening nöd- vändigt att tillskapa ett enda organ för denna verksamhet,
            som skall ha till uppgift att tillse att verklig planmässighet
            kännetecknar arbetet. De konkreta uppgifterna bör inom ramen för
            dylik samordning kunna delege- ras till för olika ändamål mer
            eller mindre tillfälligt uppbyggda arbets- organ eller arbetsgrupper.
            Att SIDA därvid alltjämt skall i stort sett hand- ha den tekniska
            biståndsverksamheten förutsättes, men därutöver torde krävas ytterligare
            för speciella uppdrag tillsatta arbetsorgan. Inte minst väsentligt
            är det att i såväl planeringsarbetet som de speciella arbetsor-
            ganen utnyttja de betydande kunskaper om förhållandena i u-länderna
            som finns företrädda av svenska export- och handelsföretag och
            i de konsultföre- tag som i inte ringa utsträckning redan nu på
            uppdrag av olika u-länder fullgör planerings- och projekteringsarbeten
            inom dessa. En medverkan av
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-006.pdf"/>
          <fw xml:id="i-MXZPUoaYhnZAsJRuX7bP8B">
            6 Motioner i Andra kammaren, nr 328 år 1966
          </fw>
          <p xml:id="i-3DRpAiKtuC4jQr1AsJz2a3">
            företrädare för dylika företag torde med största sannolikhet
            leda till ett effektivare resultat än om verksamheten — vilket
            hittills i stor utsträck- ning varit fallet — handlägges av så
            gott som enbart personalen inom de statliga administrativa utvecklingsorganen.
            Även ur u-ländernas synvinkel är det angeläget att vårt lands
            verksam- het bedrives under enhetlig ledning. De har svårt att
            förstå att de kan be- höva kontakta olika organ i den svenska
            förvaltningen, och för dem framstår splittringen som ägnad att
            försvåra ett effektivt utnyttjande av till buds stående resurser.
            Omorganiseringen av SIDA ägde visserligen rum för blott ett år
            sedan, men frågan om den totala inriktningen och utformningen
            av det svenska u-landsarbetet torde därvid icke ha ägnats tillräcklig
            uppmärksamhet. Det tycks vidare ha förutsatts att någon ändring
            i de av statsmakterna några år tidigare godtagna riktlinjerna
            för verksamheten icke skulle vidtagas. Enligt vår mening bör dock
            nu hela detta komplex upptas till förnyad prövning. Lämpligen
            bör det uppdras åt en allsidigt sammansatt arbets- grupp att förutsättningslöst
            utreda problemet. Vid dessa studier som sna- rast möjligt bör
            igångsättas bör de synpunkter som har redovisats och det material
            som kan stå till förfogande tjäna som vägledning. Det väsentliga
            syftemålet bör vara att dels finna de vägar som vårt land bör
            beträda för att vinna största möjliga effektivitet inom de u-länder
            där svenska staten och svensk företagsamhet är villiga att göra
            insatser, dels ock klarlägga hur verksamheten här hemma skall
            organiseras. För att uppnå största möjliga effektivitet i ansträngningarna
            att, med våra begränsade resurser, påskynda u-ländernas framstegstakt
            bör bl.a. en samordning eftersträvas mellan Sveriges och i första
            hand de övriga nordiska och västeuropeiska industristaternas verksamhet.
            Eftersom de nordiska länderna möter likartade problem i u-länderna
            i samband med biståndsinsatser där, borde ett utvidgat samarbete
            och utbyte av erfaren- heter ske. Erfarenheterna av det nordiska
            samarbetet om projektet i Tan- zania har varit goda. Även inom
            DAC har Sverige möjlighet att med andra länder utbyta in- formation
            om planer och erfarenheter, vilka underlättar en önskvärd sam-
            ordning av OECD-ländernas biståndsinsatser. Sverige bör därför
            taga aktiv del i DAC:s verksamhet, inte minst i det arbete som
            bedrivs för att intensi- fiera och koordinera forskningen om hur
            vi på bästa sätt skall påskynda u-ländernas ekonomiska och sociala
            utveckling.
          </p>
          <p xml:id="i-7h7hREzD2ZAZsEQ8puMDzx">
            Investeringsgarantier
          </p>
          <p xml:id="i-QwoEMVVbxghtbSb7ePoY3M">
            Riksdagen har såväl 1963 som 1964 och 1965 i samband med behand-
            lingen av anslagen till internationell biståndsverksamhet uttalat
            sig till
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-007.pdf"/>
          <fw xml:id="i-9J8t9jMoTn1a2YbYtza4pV">
            Motioner i Andra kammaren, nr 328 år 1966 7
          </fw>
          <p xml:id="i-SSP7NS6WgPNCiadtmCdtcn">
            förmån för särskilda svenska åtgärder i syfte att minska de politiska
            risker, som är förknippade med investeringar i u-länderna. Med
            politiska risker avses sådana åtgärder från u-ländernas sida som
            nationalisering utan full- gott vederlag, införande av transfereringshinder
            för kapital eller avkast- ning samt skador till följd av krig
            och oroligheter. Det arbete som bedrivits inom OECD för att få
            fram ett multilateralt system för investeringsgarantier har resulterat
            i ett förslag, som överläm- nats till Världsbanken för vidare
            behandling. Trots detta är utsikterna små för att inom rimlig
            tid få ett multilateralt system till stånd. Detta beror bl.a.
            på att allt fler länder har skaffat sig eller står i begrepp att
            införa egna nationella system och att deras intresse för ett multilateralt
            system där- för blivit mindre. Nationella system finnes redan
            i USA, Västtyskland, Japan och Norge. Långt framskridna planer
            föreligger även i Australien, Schweiz och Danmark. Ett nationellt
            system skulle kunna införas med kort varsel och har även andra
            fördelar framför ett multilateralt system genom att det kan göras
            smidigare, eftersom det ger bättre möjligheter till personliga
            kon- takter och till samordning med den statliga biståndsgivningen,
            vilket kan vara av värde i vissa fall. Ett sådant system skulle
            utan tvivel leda till större svenska investeringar i u-länderna
            än vad som annars skulle bli fallet och därigenom bidra till u-ländernas
            snabbare ekonomiska ut- veckling. Riksdagens tidigare uttalade
            intentioner i denna fråga bör fullföljas och ett nationellt svenskt
            investeringsgarantisystem skyndsamt införas.
          </p>
          <p xml:id="i-N9z1pn7W1STCz4sxq9Z9Ta">
            Ätgärder på skatteområdet
          </p>
          <p xml:id="i-FFdecxiQjvFV3k5xQz5rNC">
            Även på beskattningens område kan åtgärder vidtagas för att underlätta
            för företagen att öka sina investeringar i u-länderna. Arbetet
            med att införa dubbelbeskattningsavtal med fler u-länder bör fortsätta.
            Dessutom bör åtgärder vidtagas, så att dubbelbeskattning undvikes
            vid transferering av vinster från u-länder med vilka dubbelbeskattningsavtal
            ännu ej slutits. I de fall där u-landet för att dra till sig utländska
            investeringar beviljat skat- tefrihet i större eller mindre omfattning
            bör denna av u-landet beviljade förmån ej upphävas genom att beskattning
            i stället sker i Sverige. Man kan också tänka sig att en viss
            del av investeringen ger rätt till av- drag från investerarens
            skattepliktiga inkomst. Skattelindringar av denna lyp har införts
            i Tyskland och överväges i Förenta staterna. Genom ett dylikt
            avdrag skulle i viss mån en särskilt kännbar skatteeffekt elimineras
            i de förhållandevis talrika fall, då en u-landsinvestering till
            större eller mindre del får formen av leverans av begagnad utrustning,
            t.ex. maskiner. Om maskinerna i moderbolaget är nedskrivna till
            ett lägre värde än det,
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-008.pdf"/>
          <fw xml:id="i-8DavfVbnu63WSChCZPExJM">
            8 Motioner i Andra kammaren, nr 328 år 1966
          </fw>
          <p xml:id="i-3mJsG7YBWMtFfreY9emcPy">
            vartill de upptagits vid aktieteckning mot apportegendom, uppstår
            vid nu gällande regler en i hög grad osäker vinst i moderbolaget
            för vilken detta är skattskyldigt.
          </p>
          <p xml:id="i-TSSdZgJfDVH6yqU8w5AF6m">
            Multilateral eller bilateral hjälp
          </p>
          <p xml:id="i-FSKt5KusQ5fK21v7EFVJ7V">
            Vid avvägningen mellan multilateral och bilateral hjälp bör givetvis
            be- aktas att en önskad ökning av de svenska biståndsinsatserna
            kan förhind- ras av begränsade personella och administrativa resurser.
            I och för sig kan detta sägas utgöra ett skäl att höja anslagen
            till multilateralt bistånd ge- nom FN:s och andra organisationers
            förmedling. Självfallet kan emellertid administrativa problem
            och brist på kvalificerad personal uppkomma även i multilaterala
            hjälporgan. Vi bör därför bereda oss på och positivt pröva framställningar
            från dessa organisationer om ökade svenska personella insatser.
            Emellertid är den andel av vårt bistånd som utgår bilateralt liten
            i jäm- förelse med andra länders. Med anledning härav och då effektiviteten
            i dessa insatser gott kan mäta sig med det multilaterala biståndet
            bör i framtiden en ökad andel av vår hjälp avse bilaterala projekt.
          </p>
          <p xml:id="i-ANumokaAo21mUmRKXJTKbQ">
            Biståndets anknytning till svensk export
          </p>
          <p xml:id="i-HMimnZrDsxeoHZwwSdfzm5">
            Frågan huruvida och i vilken omfattning en bindning bör ske av
            det bilaterala stödet till import från Sverige aktualiseras alltmer.
            Flera skäl ta- lar nu för att någon form av anknytning bör ske.
            Valutaskälet är i dag högaktuellt. Svårigheterna att bereda nödvändigt
            valutautrymme vid en fortsatt ökning av den svenska u-landshjälpen
            till en allt högre nivå är otvivelaktigt mycket stora. Det kan
            bli nödvändigt att en avsevärd del av vårt finansiella bistånd
            används för inköp av varor, inte minst jordbruksprodukter, och
            tjänster från Sverige. För detta talar det faktum, att den hjälp
            som lämnas av övriga in- dustriländer i stor utsträckning är bunden
            till import från givarlandet. Ansträngningarna för att skapa en
            internationell minskning av bistånds- bindningen bör dock fortsätta.
            I avvaktan på resultat härav är det dock inte uteslutet att Sverige
            i likhet med andra stater i viss mån binder det bilaterala finansiella
            biståndet. Härför kan olika metoder användas. En formell bindning
            till svensk export är bara en av dessa tänkbara vägar. Andra möjligheter
            är att främst stödja sådana projekt som är av särskilt intresse
            för svenska företag och där dessa har goda möjligheter att göra
            sig gällande som förmånliga leverantörer. Ytterligare ett alternativ
            är att bi- ståndet då så är lämpligt reserveras för utbyggnad
            av projekt i u-länderna genom svenska företag.
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-009.pdf"/>
          <fw xml:id="i-MaeENJfWun5RL5rkkToG5b">
            Motioner i Andra kammaren, nr 328 år 1966 9
          </fw>
          <p xml:id="i-ARx76uJpmGMK4FgHuEqLvh">
            Utbildning
          </p>
          <p xml:id="i-3Xspjyw7A5ibaBu1p6sgij">
            Bland de olika metoder som kan anlitas för att påskynda utvecklingen
            i u-länderna intar utbildningen en nyckelposition. De svenska
            bistånds- insatserna måste i hög grad inriktas på att dels förbättra
            den lägre skol- undervisningen, dels skapa rationellt yrkesutbildning.
            Denna senare bör om möjligt innehållsmässigt och geografiskt samordnas
            med de investe- ringar som svenskt näringsliv företar.
          </p>
          <p xml:id="i-QLGZLdgGFhsDp7L4S4o1Sd">
            Information
          </p>
          <p xml:id="i-6sm6S1Qb8sd82FiQLU8F1U">
            En hög effektivitet i våra insatser är nödvändig även med hänsyn
            till den allmänna opinionen. För att det skall vara möjligt att
            bygga upp en kraf- tig opinion för en u-landshjälp av storleksordningen
            196 av bruttonatio- nalprodukten är det bl.a. nödvändigt att stärka
            förtroendet för det svenska biståndsarbetets effektivitet. Härför
            krävs både att förvaltningen sker effektivt och att allmänheten
            ges god information om de svenska pro- jekten och deras resultat.
            För att en riktig avvägning mellan skilda biståndsformer skall
            kunna göras och för att en prioritering mellan skilda projekt
            skall kunna ske är det av största betydelse att noggranna och
            realistiska uppskattningar göres om det förväntade resultatet
            av de olika projekten. För att tillgodose in- formationsbehovet
            och för att stimulera den offentliga debatten bör dessa beräkningar
            offentliggöras. En noggrannare redovisning av förväntade effekter
            skulle också öka riksdagens möjligheter att bedöma och diskutera
            de framlagda anslagskraven. Vi förutsätter att sådana beräkningar
            redan nu göres hos de myndigheter som handhar utvecklingsbiståndet.
            Kalkylerna bör i fortsättningen offent- liggöras. När ett projekt
            avslutats skall självfallet uppnådda resultat och vunna erfarenheter
            på samma sätt arbetas fram och delges allmänheten i lämplig form.
          </p>
          <p xml:id="i-fYwaKm84kZUALX3yDyGBD">
            Familje planering
          </p>
          <p xml:id="i-A2YtpKx1ASLV5fLtN5XgjC">
            För att kunna höja per capita-inkomsten i u-länderna och för
            att för- hindra att de framsteg som gjorts spolieras är det nödvändigt
            att takten i befolkningsökningen kraftigt reduceras. Redan före
            1980 beräknas befolk- ningen i de fattiga länderna ha ökat från
            nuvarande 2 miljarder till 3 miljarder. För att drägligt försörja
            den då ökade befolkningen i världen räknar FAO med att världens
            totala livsmedelsproduktion till dess skulle behöva fördubblas.
            Även om utomordentligt stora svårigheter möter på detta område,
            har för- utsättningarna att lämna sådan hjälp förbättrats avsevärt
            de senaste åren. Allt fler regeringar utarbetar planer för familjeplaneringsverksam-
          </p>
          <pb facs="riksdagen-motions-pdf/data/1966/mot_1966__ak__328/mot_1966__ak__328-010.pdf"/>
          <fw xml:id="i-PdXM7vVJNs2sP4qBni3sG5">
            10 Motioner i Andra kammaren, nr 328 år 1966
          </fw>
          <p xml:id="i-WxEv8sqpMHZCnTPdfs1HMH">
            het och även möjligheterna att lämna multilateral hjälp har här
            ökat genom att det tidigare kraftiga motståndet inom FN från vissa
            stater nu försvagats. Allt fler länder och organisationer kan
            nu lämna hjälp till familjeplane- ringsverksamhet. Sverige har
            länge gått i spetsen och kan även för fram- tiden beräknas komma
            att inta en framskjuten ställning inom denna hjälp- verksamhet.
            Vi anser därför att den del av vårt bistånd som går till famil
            je- planeringsverksamhet bör ökas i den takt våra begränsade personella
            och administrativa resurser tillåter.
          </p>
          <p xml:id="i-XdYxeKi9pgrLpzFRF4eenE">
            Med stöd av vad ovan anförts hemställes,
          </p>
          <p xml:id="i-JCkVD8Kur1mJojkbk1wtV8">
            att riksdagen i skrivelse till Kungl. Maj:t måtte besluta att
            en allsidig utredning med representanter för stat, nä- ringsliv
            och mission tillsättes, vilken skyndsamt bör utar- beta riktlinjer
            för den fortsatta svenska biståndsverksamhe- ten beträffande såväl
            insatsernas utformning som verksam- hetens organisation i enlighet
            med de principer som anges i denna motion.
          </p>
          <p xml:id="i-GoxqnqFLtiEstiA812kgK9" type="date">
            Stockholm den 26 januari 1966 Gösta Bohman Rolf Eliasson Hans
            Nordgren Carl Eric Hedin Bo Turesson Astrid Kristensson
          </p>
          <p xml:id="i-Muv6Ed2Mc1FzVTN17cCWQd">
            Karin Wetterström Tage Magnusson
          </p>
        </div>
      </div>
    </body>
  </text>
</TEI>
