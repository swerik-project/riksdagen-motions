<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__263/mot_1967__fk__263-001.pdf"/>
      <fw xml:id="i-QieJyyeJd3EZu75VB5CT6Y">
        Motioner i Första kammaren, nr 263 år 1967 3
      </fw>
      <div type="motHeader" xml:id="i-RXXrrUJT3bjvooft5TLn5V">
        <div type="motTitle" xml:id="i-vAwgYpP2Y4mQoigf4p55z"/>
        <div type="motSubmissionInfo" xml:id="i-PvfxW33pYmS7oNSsnWqCKA"/>
      </div>
      <div type="motBody" xml:id="i-81itXxaQ9c3iaqYTedXb9g">
        <div xml:id="i-W5bB9cPZfkkj7MchuhWTrV">
          <p xml:id="i-CMuD14jeQugJdb2UZc8vKg">
            Nr 263
          </p>
          <p xml:id="i-NfCpUvvt6ADfrmyPbPDfkM">
            Av herrar Ahlmark och Wirtén, om skoldemokrati. (Lika lydande
            med motion nr 351 i Andra kammaren)
          </p>
          <p xml:id="i-K7mqLDi9zQkqzkETH5H553">
            Vi fick under höstens lärarkonflikt ett exempel på hur elevråden
            kan arbeta i kritiska situationer. Det blir nu alltmer naturligt
            att ge eleverna plats i många viktiga instanser inom skolan. Ju
            mer aktiva elevråden blir och ju mer erkänt SECO blir som elevernas
            riksorganisation, desto mer motiverat är det att successivt öka
            elevernas inflytande i skolornas förvalt- ning. Här finns möjlighet
            att tidigt i varje människas utveckling satsa på hans eller hennes
            känsla av ansvar för det man fått inflytande över. Att tidigt
            i livet lära sig samverka efter diskussion mera än handla enligt
            order kan på sikt innebära en inte oväsentlig fördjupning av hela
            det de- mokratiska samhällssystemet. Mycket har redan hänt. Med
            de senaste årens skolreformer erkändes elevrådens betydelse för
            skolans inre liv och för elevernas samhällsfostran. Med beslutet
            om det nya gymnasiet fick eleverna för första gången ett blyg-
            samt medinflytande i delar av skolans styrelse, i rättsskipningen
            och i upp- läggningen av studierna. I den här motionen tar vi
            upp elevernas ställning i tre viktiga organ inom skolan och föreslår
            åtgärder som kan leda till en förstärkning av elevernas inflytande.
          </p>
          <p xml:id="i-4n44HSNMrGPryUiFGJyC78">
            Samarbetsnämnderna Samarbetsnämnder är sedan i höstas införda
            i gymnasierna. De skall handha »allmänna frågor om samarbetet
            och trivseln i skolarbetet, om uppförande och ordning samt andra
            förhållanden vid skolan som inte är av pedagogisk natur ...&gt;.
            Nämnden består av representanter för skolstyrelse, elever och
            lärare samt av rektor. Nämnden har beslutanderätt i vissa dis-
            ciplinära frågor men är endast rådgivande i andra frågor. Vi tror
            att samarbetsnämnderna kommer att visa sig vara en mycket viktig
            reform, även om erfarenheterna ännu är små för att man skall kun-
            na dra några bestämda slutsatser. De kan leda till ökad solidaritet
            med och ansvarstagande för skolan från elevernas sida. Ett par
            risker är dock up- penbara. Ansvaret för antalet sammanträden
            som skall hållas ligger i hu- vudsak hos nämndens ordförande (dvs.
            en av representanterna för skol- styrelsen). I de skolor där ordföranden
            är positivt inställd till samarbets- nämnderna blir detta inget
            problem. Men på andra håll kan det visa sig vara en nackdel att
            man inte bestämt ett större minimiantal samman- träden än det
            enda per termin som nu är föreskrivet. Vi vill föreslå att
          </p>
          <pb facs="riksdagen-motions-pdf/data/1967/mot_1967__fk__263/mot_1967__fk__263-002.pdf"/>
          <fw xml:id="i-P5w9XzmHDU3ZyB7NVrHsR8">
            4 Motioner i Första kammaren, nr 263 år 1967
          </fw>
          <p xml:id="i-PvZjmtrN8XAWVgFTrv4EmB">
            man överväger att inskriva att t.ex minst två sammanträden hålles
            per termin med samarbetsnämnderna i de gymnasiala skolorna. Vi
            tror vidare att det kan vara en nackdel att samarbetsnämnderna
            inte är beslutande i annat än vissa disciplinfrågor. Det är angeläget
            att från början ge samarbetsnämnderna en central ställning i skolans
            arbete. Där- för bör övervägas om inte samarbetsnämnderna också
            bör få beslutanderätt t.ex. när det gäller ordningsregler, utformningen
            av gemensamma sam- lingar, studie- och friluftsdagar, lokalfrågor
            och stipendiefördelning. Kan- ske kan det också vara lämpligt
            att nämnden yttrar sig över skolans år- liga anslagsäskanden till
            kommunen. Vidare bör samarbetsnämnder av detta slag inrättas också
            i yrkessko- lorna. De yrkesskolor som har lokaler i anslutning
            till gymnasierna skall enligt skolstadgan ingå i nämnden. Det
            är bra men inte tillräckligt; också självständiga yrkesskolor
            bör enligt vår mening inrätta egna samarbets- nämnder. I dag måste
            de begära tillstånd av skolöverstyrelsen i varje sär- skilt fall.
            I grundskolan finns inga samarbetsnämnder alls. Men eftersom det
            är viktigt att tidigt inleda elevernas medarbetarskap finns det
            skäl som talar för att inrätta samarbetsnämnder också i grundskolans
            högstadium. Hög- stadierna har vanligen redan nu fungerande elevråd,
            varför elevrepresen- tationen inte borde innebära några större
            problem. Man kan därvid också — i likhet med skolöverstyrelsens
            förslag i skriften »Arbetstrivsel i skolan» — tänka sig att representanter
            för föräldrarna ingår i nämnderna i grund- skolan. Vi vet redan
            att det finns ett visst motstånd från lärarhåll mot tanken på
            samarbetsnämnder i grundskolans högstadium. Det kan därför vara
            rim- ligt att skolöverstyrelsen inleder försöksverksamhet i ett
            antal grundskolor. Erfarenheterna från dessa försök bör bli avgörande
            för kommande beslut om samarbetsnämnder i grundskolan och deras
            befogenheter.
          </p>
          <p xml:id="i-6xV2F72YLPxqgUDMXP8pfS">
            Ämneskonferensen Ämneskonferensen består av alla skolans lärare
            i ett visst ämne. Dess uppgift är att planera undervisningen i
            ämnet, lägga upp kurserna, föreslå inköp av läroböcker och annan
            studiemateriel samt diskutera undervis- ningsmetoderna. Även i
            ämneskonferensen skall gymnasie- och fackskole- eleverna vara
            representerade, vilket är värdefullt. Elevernas medverkan är dock
            starkt begränsad. Elevrepresentanterna får vara närvarande endast
            då pedagogiska frågor och planeringsproblem be- handlas. Nämnden
            eller dess ordförande avgör själv vilka frågor som räk- nas som
            »pedagogiska». Vi tror inte att denna begränsning i elevernas
            när- varorätt är lycklig. Ökad ansvarskänsla i skolarbetet skulle
            nog kunna vin- nas om elevernas representant fick bli ständig
            ledamot av ämneskonferen- sen. Det bör också övervägas om inte
            ett minimiantal sammanträden — t. ex. två per termin — bör stipuleras.
          </p>
          <pb facs="riksdagen-motions-pdf/data/1967/mot_1967__fk__263/mot_1967__fk__263-003.pdf"/>
          <fw xml:id="i-3wJC3nqW6zk9S5CQz6FKGa">
            Motioner.i Första kammaren, nr 263 år 1967 5
          </fw>
          <p xml:id="i-8Z2P6Mr4LZyPvgXtyFjMCR">
            Samverkan i ämneskonferensen bör i likhet med samarbetsnämnderna
            kunna utsträckas också till grundskolans högstadium. Också på
            denna punkt hoppas vi att en försöksverksamhet skall kunna ge
            erfarenheter för framtiden.
          </p>
          <p xml:id="i-LVjvLsa6Cv1KNm1RpaBqLr">
            Klasskonferensen
          </p>
          <p xml:id="i-4ZgLUuej8Hwneggh4gpYQX">
            De lärare som undervisar i samma klass bildar tillsammans med
            rektor klasskonferensen. Den behandlar klassens arbetsdisciplin,
            enskilda disci- plinfall samt samordning och viss planering av
            undervisningen. Även i klasskonferensen får en representant för
            eleverna delta. Men samma be- gränsning gäller här som för ämneskonferensen:
            bara när »pedagogiska» frågor och planeringsproblem diskuteras
            har eleven närvarorätt. Man har sagt att det är olämpligt att
            elevrepresentanten är närvarande då enskilda disciplinfall behandlas.
            Denna invändning tycks oss dock nu- mera ha mindre tyngd än förr,
            eftersom elevernas representanter redan deltar med beslutanderätt
            i samarbetsnämndernas avgöranden i enskilda disciplinfall. Det
            kan troligen vara lämpligt att elevernas syn på sådana och andra
            frågor kommer till uttryck redan i klasskonferensen. De disciplin-
            fall som behandlas i klasskonferensen rör ofta konflikter mellan
            lärare och elev. Just i sådana fall är det av värde att också
            elevsynpunkterna förs fram. I disciplinfrågor bör rimligen elevrepresentanten
            liksom lärarna åläggas tystnadsplikt vad gäller elevernas personliga
            förhållanden. Vi hoppas där- för också beträffande klasskonferensen
            att man allvarligt överväger om inte eleverna bör få en permanent
            representation i den. På grundskolans högstadium bör på samma
            sätt som i fråga om ämnes- konferensen försök genomföras med elevrepresentation
            i klasskonferensen. Mot bakgrund av vad som ovan anförts föreslår
            vi, att riksdagen i skrivelse till Kungl. Maj:t hemställer om
            1. att Kungl. Maj:t överväger och till riksdagen inkom- mer med
            förslag beträffande skoldemokratien som a) vidgar befogenheterna
            för samarbetsnämnderna i gymnasier, fackskolor och yrkesskolor,
            b) stipulerar ett högre minimiantal sammanträden än för närvarande
            per termin för samarbetsnämnderna, ec) ger eleverna permanent
            representation i ämnes- och klasskonferenser i de gymnasiala skolorna;
            2. att Kungl. Maj:t tar initiativ till organiserad försöks- verksamhet
            på grundskolans högstadium med samarbets- nämnder samt med elevrepresentation
            i klass- och ämnes- konferenser.
          </p>
          <p xml:id="i-7RrQFGVa1wXTw1YBfhQaim">
            Stockholm den 235 januari 1967
          </p>
          <p xml:id="i-R6rp7Xi7tyg31vuWDmZnhm">
            Per Ahlmark (fp) Rolf Wirtén (fp)
          </p>
        </div>
      </div>
    </body>
  </text>
</TEI>
