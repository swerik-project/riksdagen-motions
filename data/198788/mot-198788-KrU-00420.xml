<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-KrU-00420">
  <teiHeader>
    <fileDesc>
      <titleStmt>
        <title>om ungdomars levnadsförhållanden</title>
        <author corresp="i-5wPAQ1MDLRTsW1XngYcD46">av Lars Werner m. fl. (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ungdomars levnadsförhållanden</title>
          <idno type="rdwebb">GB02Kr420</idno>
          <rs type="number">Kr420</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GB02Kr420/text</ref>
          <ref type="dokument_url_html">http://data.riksdagen.se/dokument/GB02Kr420</ref>
          <ref type="dokumentstatus_url_xml">http://data.riksdagen.se/dokumentstatus/GB02Kr420</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4FUApUdrKWiTkrEuyfSgZ4" type="signed"/>
        <correspContext corresp="i-4FUApUdrKWiTkrEuyfSgZ4">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
        <correspAction type="submission" xml:id="i-2pCf82AcQQ2khkQHSdZkAZ">
          <date when="1988-01-26"/>
        </correspAction>
        <correspAction type="dismissal" xml:id="i-Ah2LBuft734JzbKM8sz5VX">
          <date when="1988-02-01"/>
        </correspAction>
        <correspAction type="referral" xml:id="i-GvKieKTEddufPSaPsS3ydo">
          <date when="1988-02-02"/>
        </correspAction>
        <correspAction type="assigned" xml:id="i-4ussNaVvfQ1puNVG4MWNP5">
          <date when="2014-11-19"/>
          <time when="14:15:53"/>
        </correspAction>
        <correspContext corresp="i-4ussNaVvfQ1puNVG4MWNP5">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_kr_420/mot_198788_kr_420-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:Kr420 av Lars Werner m. fl. (vpk)
          </p>
          <p>
            om ungdomars leynadsförhållanden
          </p>
          <p>
            Ungdomen är framtiden!
          </p>
          <p>
            I årets budgetproposition, bilaga 11, presenterar regeringen
            sitt samlade program för Sveriges ungdom. Man säger sig ha tagit
            ett samlat grepp över ungdomsfrågorna och man säger att man med
            sina förslag stärker de ungas situation. Vpk tycker att det är
            bra att regeringen lägger fram detta program. Vi har under en
            lång följd av år krävt en samlad politik för ungdomen. Tyvärr
            tvingas vi dock konstatera att regeringens förslag inte innebär
            några genomgripande förbättringar. Visst är det bra att ungdomsorganisa-
            tionerna får mer pengar, att det inte blir ytterligare nedskärningar
            av intag- ningsplatserna till gymnasiet, osv. Men detta leder
            inte till några avgörande förändringar. De utgångspunkter som
            regeringen själv har satt upp — ungdomars möj- lighet till god
            utbildning, meningsfullt arbete, egen bostad, osv. — har knappast
            sin motsvarighet i de små och begränsade åtgärder som föreslås.
            Regeringen konstaterar att det finns problem och allvarliga brister
            men gör alltså inget reellt för att förbättra situationen. Vi
            menar att ett samlat grepp över ungdomsfrågorna rimligen måste
            inne- bära kraftfulla åtgärder som löser ungdomens problem. Det
            måste till åtgär- der som gör slut på nedvärderingen och undanskuffandet
            av ungdomen i samhället. Det krävs en politik som kan ge de unga
            fasta jobb med en lön som går att leva på, egna bostäder med rimlig
            hyra, en bra utbildning där ingen slås ut, osv. Kort sagt, det
            krävs en radikal politik som förmår att ge de unga en framtidstro.
            Då räcker det inte med små förändringar här och där. Det krävs
            ordentliga åtgärder och en medveten, kraftfull politisk satsning.
            Vi vill med denna motion visa på vad vi anser krävs för att i
            verklig mening förbättra de ungas situation. Många av de frågor
            vi här berör, tas upp och utvecklas i andra motioner vpk lagt
            till årets riksmöte. Eftersom vi i flera motioner under tidigare
            år ingående redogjort för vår syn på orsaker- na till ungdomens
            situation, ämnar vi inte upprepa detta här, utan hänvisar till
            motion 1986/87:S0263 och tidigare års vpk-motioner i detta ämne.
          </p>
          <p>
            Ungdomens situation
          </p>
          <p>
            Många ungdomars situation kännetecknas av otrygghet, dålig ekonomi
            och bristande framtidstro. Självkänslan blir heller inte bättre
            av att man i alla
          </p>
          <pb facs="riksdagen-motions-pdf/data/198788/mot_198788_kr_420/mot_198788_kr_420-002.pdf"/>
          <p>
            sammanhang betraktas som ett problem, som någon som måste utsättas
            för särlösningar. Men ”ungdomsproblemen” beror faktiskt inte på
            ungdomar- na själva. De beror helt enkelt på att ungdomen förvägras
            så självklara ting som arbete och möjlighet att försörja sig själv,
            en bra utbildning och en egen bostad. I detta innebär alltså inte
            regeringens s.k. 100-punktsprogram någon förändring. Det är fortfarande
            särlösningar som gäller, dvs. regeringen an- ser fortfarande att
            det är ungdomarna själva som är problemet och inte att det är
            samhället som det är i grunden fel på.
          </p>
          <p>
            Utbildning
          </p>
          <p>
            Tidigt i livet möts barnen av det kapitalistiska samhällets konkurrens
            och utslagningssystem. Skolan lär för detta samhälle. Språkbruket,
            undervis- ningens innehåll och form och betygen är medel, med
            vilka konkurrens- samhällets värderingar och system inpräglas
            i unga människor. Utsortering och utslagning påbörjas tidigt i
            skolan och får sin fulla effekt på högstadium och gymnasium. Det
            är när betygen skall sättas som eleverna får svart på vitt på
            om de betraktas som bäst eller sämst, en stämpel som sitter kvar
            hela livet. De som slås ut i skolan är framför allt arbetarklassens
            barn och unga. På senare tid har det dessutom kommit rapporter
            om att situationen förvärrats och att den sociala snedrekryteringen
            till högskolan snarare ökat än mins- kat. Detta är mycket allvarligt!
            Men trots att även regeringen konstaterar att den sociala snedrekryte-
            ringen är ett stort problem, så föreslår man inga åtgärder som
            kan bryta utvecklingen. Vpk har i andra motioner till årets riksmöte
            ställt krav på att skolan nu i verklig mening måste demokratiseras.
            Eleverna måste få inflytande över sin undervisning och reella
            möjligheter att få igenom sina krav. Alla vackra ord om hur det
            ”borde vara” måste nu omsättas i verklighet. Vi kräver också en
            ordentlig upprustning av skolan materiellt. Våra ung- domar, ”Sveriges
            framtid”, skall inte behöva sitta i fallfärdiga klassrum och läsa
            i begagnade, kluddiga och trasiga böcker. Så fattigt är inte Sverige!
          </p>
          <p>
            Arbete
          </p>
          <p>
            De som slås ut i skolan är också de som löper störst risk för
            att bli arbetslösa. Bland de 20- till 24-åringar som bara har
            grundskoleutbildning är arbetslös- heten fyra gånger högre än
            bland dem som har gymnasieutbildning eller mer. Även om siffrorna
            för den öppna arbetslösheten har sjunkit något det senaste året,
            är situationen fortfarande mycket allvarlig. Men regeringen slår
            sig för bröstet och jämför med arbetslöshetssiffrorna i Frankrike
            och Storbritannien. Borde man inte kunna vänta sig lite mera visioner,
            hand- lingsvilja och självkritik av några som kallar sig en arbetarregering?
            Fortfarande finns 24 000 öppet arbetslösa ungdomar under 25 år.
            Dess- utom sysselsätts 18 000 unga i ungdomslag och, enligt propositionen,
            21 000 på ungdomsplats och ca 5 000 i beredskapsjobb. Till detta
            skall läggas ele-
          </p>
          <p>
            Mot. 1987/88 Kr420
          </p>
          <pb facs="riksdagen-motions-pdf/data/198788/mot_198788_kr_420/mot_198788_kr_420-003.pdf"/>
          <p>
            ver på AMU-utbildningar, ungdomar i olika kommunala uppföljningspro-
            gram och de tiotusentals ungdomar som förtidspensionerats, trots
            att många av dem både vill och kan arbeta. Den ungdomsarbetslöshet
            som 1976 betecknades som en tillfällig konjunktursvacka har i
            dag blivit en ”permanent tillfällighet” oberoende av rådande konjunkturer.
            Lönerna för ungdomen har också sjunkit. Under 1980-talet har medelin-
            komsten för 18- till 19-åringar sjunkit med 30 procent och för
            20- till 24- åringar med 15 procent. Det är inte flera tillfälliga
            särlösningar med låga löner ungdomen behö- ver, det är fasta jobb
            med löner som går att leva på! Olika särlösningar löser inte problemen
            med ungdomsarbetslösheten, de flyttar den bara högre upp i åldrarna.
            Det finns också många exempel på arbetsplatser där man tar emot
            ungdomar på olika särlösningar istället för att fastanställa personal,
            trots att det finns behov av detta. Man bör dock inte glömma bort
            att olika grupper av unga drabbas olika hårt av arbetslösheten.
            I glesbygden är det betydligt svårare att få jobb än i storstäderna.
            Många unga tvingas flytta från hemorten för att få arbete, och
            möts då av ett annat problem — bostadsbristen. Unga tjejer drabbas
            hårda- re än killar, på grund av att det fortfarande finns betydligt
            fler yrkesområ- den som är typiskt ”manliga” än det finns ”kvinnliga”.
            Kvinnojobben är dessutom betydligt lägre avlönade och deltidstjänster
            är vanligare. En an- nan grupp som i genomsnitt har högre arbetslöshetssiffror
            och längre perio- der utan jobb är invandrarungdom i första och
            andra generationen. Detta beror oftast på att invandrarungdomen
            i regel har lägre utbildningsnivå och att den i större utsträckning
            är hänvisad till konjunkturkänsliga näringsgre- nar. Även språksvårigheterna
            spelar en roll. Att arbetslöshet och osäkra korttidsjobb skapar
            sociala problem med utslagning och missbruk som följd är inte
            direkt någon nyhet. Det är därför djupt beklagligt att regeringen
            inte lägger fram några reella förslag för flera fasta arbetstillfällen.
            Ett fast arbete med en lön som går att leva på är viktigt av såväl
            ekonomiska och sociala skäl som för den enskildes möjlighet att
            känna en identitet, att ha en roll i samhället.
          </p>
          <p>
            Bostad
          </p>
          <p>
            Att inte ha en fast punkt i tillvaron, att tvingas flytta runt
            hos kompisar med sina saker i resväskor och plastkassar, att aldrig
            ha en egen vrå dit man kan dra sig undan — och att veta att man
            kan få fortsätta leva på det här viset i veckor, månader, ja kanske
            år... Att det kan vara möjligt att människor skall tvingas leva
            på det viset i ”Välfärdssverige”, det tror man kanske inte. Men
            det är inte bara möjligt, det är verkligheten för väldigt många
            ungdo- mar. I april 1987 saknade 92 000 av de bostadssökande ungdomarna
            i ål- dern 18—24 år en egen bostad. Regeringen konstaterar att
            bostadsbristen är skriande bland ungdomen, att 180 av landets
            kommuner redovisar bostadsbrist, att 138 000 ungdomar söker bostad.
            Men vad föreslår man för åtgärder? Man säger att fler kom- muner
            borde inrätta ungdomsbostadsförmedlingar. Man menar att man skall
            komma åt kontoriseringen av lägenheter och få loss övernattnings-
          </p>
          <p>
            + Riksdagen 1987/88. 3 saml. Nr Kr419—428
          </p>
          <p>
            Mot. 1987/88 Kr420
          </p>
          <pb facs="riksdagen-motions-pdf/data/198788/mot_198788_kr_420/mot_198788_kr_420-004.pdf"/>
          <p>
            och representationslägenheterna genom att påpeka att det är angeläget
            att företag och organisationer bygger lägenhetshotell . .. Höga
            hyror leder till att ungdomar, bl. a. på grund av låga ungdomslöner,
            ofta helt enkelt inte har råd att ta de lägenheter som ändå kan
            erbjudas. Den höga hyresnivån innebär också att de familjer som
            i dag bor i de lägenheter som efterfrågas av unga — ettor och
            tvåor — inte har råd att flytta, trots att de skulle behöva större
            boendeyta. Vpk anser att det är hög tid för en politik som kan
            garantera alla männi- skor deras grundläggande rättighet till
            en egen bostad. Det krävs ett kraftigt ökat bostadsbyggande till
            låga priser och det krävs att det införs bostadsbi- drag till
            alla behövande och i alla kommuner.
          </p>
          <p>
            Fritid Bristen på meningsfulla fritidssysselsättningar för unga
            är ett växande pro- blem. Ett problem som är särskilt tydligt
            i förortsmiljöerna, men som även är påtagligt i många glesbygdsområden.
            I dessa nedskärningstider väljer många kommuner att först dra
            in på de områden som gäller barn och ung- domar. Fritidsgårdar
            stängs, får ändrade öppettider och/eller mindre per- sonal. Ungdomarnas
            egen verksamhet och kultur får allt mindre möjlighe- ter att fortleva,
            genom att repetitions- och möteslokaler dras in och lokala bidrag
            skärs ned eller blir svårare att få. Detta har lett till att ungdomar
            på många orter anser att deras största problem på fritiden är
            att de inte har någonstans att ta vägen. Riksdagen har tidigare
            avslagit vpk:s krav på stöd till ungdomens egen skapande verksamhet
            och kultur, med motiveringen att det är en kommunal angelägenhet.
            Kommunerna är dock starkt beroende av staten. Under sena- re år
            har staten ålagt kommunerna allt fler uppgifter, samtidigt som
            de fått allt mindre pengar. Någonstans måste alltså kommunerna
            spara. Ungdo- mar är ingen stark och högljudd påtryckargrupp.
            Det är relativt lätt att spara på deras bekostnad. Att i fortsättningen
            visa sitt stöd till ungdomen enbart genom olika for- mer av kampanjer
            och uttalanden är inte nog. Nu gäller det att gå från ord till
            handling. Det krävs ett direkt aktivt stöd till ungdomarnas egen
            kultur. Vpk menar att riksdagen i år måste betona vikten av att
            med kraft stödja ungdomarnas skapande verksamhet även ekonomiskt.
            Det räcker inte med att enbart anslå pengar till enstaka projekt
            och att i övrigt hänvisa till kom- munerna.
          </p>
          <p>
            Ekonomi
          </p>
          <p>
            Naturligtvis är det bra att studiebidraget höjts och att inackorderingstilläg-
            get skall höjas för gymnasiestuderande. Och det är bra att ersättningarna
            till de värnpliktiga höjs. Men de genomförda och föreslagna höjningarna
            är tyvärr inte tillräckliga. Många gymnasiestuderande kommer fortfarande
            att vara tvungna att jobba extra på kvällar och helger, för att
            ha råd att studera. De som drabbas är framförallt ungdom i glesbygd,
            som är tvungna att flytta för att kunna gå i gymnasiet, och de
            som har lågavlönade föräldrar. Att det krav som värnpliktsrörelsen
            ställde för tio år sen — 30:—/dag —
          </p>
          <p>
            Mot. 1987/88 Kr420
          </p>
          <pb facs="riksdagen-motions-pdf/data/198788/mot_198788_kr_420/mot_198788_kr_420-005.pdf"/>
          <p>
            nu äntligen genomförs är naturligtvis välkommet. Frågan är dock
            om det i dagens penningvärde är tillräckligt . . . Naturligtvis
            finns det stora skillnader mellan olika ungdomsgrupper, vad gäller
            ekonomi. De som kommer från välbärgade hem, eller de som har fast
            arbete och fortfarande bor hos sina föräldrar, har det oftast
            ganska gott ställt. Men alla unga har det inte lika ”fett”. Under
            1980-talet har antalet social- bidragstagare mellan 18 och 29
            år fördubblats. Verkligheten är att hälften av samtliga bidragstagare
            i dag är under 30 år. 130 000 ungdomar mellan 16 och 19 år tvingas
            söka socialbidrag för att kunna klara sitt uppehälle. Även om
            man inte har så dåligt ställt att man tvingas söka socialbidrag,
            är det inte säkert att man har gott om pengar. De bostäder som
            över huvud taget finns att erbjuda unga som vill eller måste flytta
            hemifrån är oftast de med högst hyra. De jobb som finns är de
            minst attraktiva, med lägst löner. Regeringen skriver i propositionen
            att ett sätt att lösa ungdomens problem att komma in på bostadsmarknaden
            är att stimulera till ökat sparande. Vi kan inte låta bli att
            fråga: Av vad ska de spara?? Unga människors behov av att ha en
            identitet får de i dag till stor del uppfylld genom att ”vara
            som alla andra” i gruppen. De kommersiella krafterna har upptäckt
            att det finns grupper av ungdomar som har gott om pengar. Förslagna
            reklammakare och trendsättare gör allt för att tjäna pengar på
            ungdomars osäkerhet och sökande efter identitet. Det sätts lik-
            hetstecken mellan självsäkerhet och dyra prylar. Reklamens budskap
            är att du inte är något värd om du inte är vacker, rik och lycklig.
            Konstlade behov, normer och regler byggs upp av kapitalet i en
            allt snabbare takt. Alla orkar inte hänga med i trendkarusellen,
            många har helt enkelt inte råd. Att inte ”hänga med” leder lätt
            till bristande självkänsla och mindervärdeskom- plex. Några egentliga
            åtgärder för att minska de kommersiella krafternas makt över ungdomen,
            att råda bot på bristen på alternativ till deras utbud, finns
            inte heller i regeringens 100-punktsprogram.
          </p>
          <p>
            Drogmissbruk och våld
          </p>
          <p>
            Regeringen skriver i propositionen: ”För att förebygga våld är
            det nödvän- digt att vi kan bygga ett samhälle där alla har del
            av grundläggande rättighe- ter. Rätten till utbildning, arbete
            och bostad samt till en meningsfull fritid är viktiga inslag i
            välfärdspolitiken inte minst för unga människor. Brister i sådana
            grundläggande rättigheter skapar ofta aggression, hat, hopplöshet
            och resignation. Sådant som kan övergå i öppen aggression och
            öppet våld.” Denna analys är naturligtvis riktig. Trots det har
            vi alltså här kunnat visa att regeringen i verklig mening inte
            gör något för att lösa dessa problem. Och eftersom regeringen
            inte vill göra något åt de grundläggande proble- men, föreslår
            man också helt följdriktigt hårdare tag och snabbare reaktio-
            ner från samhällets sida mot unga som inte håller måttet. Ungdomens
            brist på arbete, bostad, meningsfull fritid, osv. skall alltså
            även i fortsättningen, i brist på bättre, botas med batonger och
            polisbrutali- tet. Liksom man hittills ”botat” ungas krav och
            protester, t. ex. vid bostads-
          </p>
          <p>
            Mot. 1987/88 Kr420
          </p>
          <pb facs="riksdagen-motions-pdf/data/198788/mot_198788_kr_420/mot_198788_kr_420-006.pdf"/>
          <p>
            lösa ungdomars demonstrationer, demonstrationen mot Nancy Reagans
            besök i juli 1987 och genom polisattackerna mot sommarlovslediga
            ungdo- mar i Kungsträdgården i augusti 1987. När samhället med
            massiv polisbrutalitet reagerar mot ungdomar och deras protester
            finns det inga gränser för vilka resurser man kan sätta in för
            att stävja ”upprorsmakarna”. Men när de unga kräver ökade resurser
            för att få sina rättmätiga krav uppfyllda, då är det plötsligt
            tomt i kassakistorna, då hänvisas till ”det statsfinansiella läget”.
          </p>
          <p>
            Avslutning
          </p>
          <p>
            Myndighetsåldern är i Sverige satt till 18 år. Då räknas man
            i de flesta sammanhang som vuxen och ansvarig för sina handlingar.
            Men i verklighe- ten förvägras man rätten att ta ansvar för sitt
            eget liv. Man har ofta varken ekonomiska eller praktiska möjligheter
            att klara sig själv, att flytta hemifrån och ha en egen ekonomi,
            ett eget liv. Statistiken visar upp skrämmande siffror över hur
            många som förvägras den ena eller den andra rättigheten. Man får
            inte glömma bort att det bakom varje siffra finns en människa,
            ett livsöde. Där finns mängder av grusade förhoppningar och krossad
            framtidstro. Där finns ett otroligt slöseri med mänsklig skaparkraft
            och vilja. Hur länge skall denna människofientliga politik fortsätta?
            Hur länge skall den unga generationen förvägras rätt och värdighet?
            Den vilja till kamp och förändring som finns bland ungdomen måste
            underblåsas! Vpk menar att det är varje samhälles plikt att ge
            ungdomen tillräckliga ekonomiska och sociala resurser för att
            den skall orka och vilja förbättra sin situation. För att den
            skall orka och vilja fortsätta den kamp som folkflertalet alltid
            fört, kampen för ett bättre och jämlikare samhälle där alla har
            en roll och en uppgift att fylla.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär ett reellt åtgärdsprogram för en verklig förbättring av
            ungdomens levnadsförhållanden, med ut- gångspunkt från vad som
            anförts i motionen.
          </p>
          <p>
            Stockholm i januari 1988
          </p>
          <p>
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk)
          </p>
          <p>
            Mot. 1987/88 Kr420
          </p>
        </div>
      </div>
    </body>
  </text>
</TEI>
