<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03886">
  <teiHeader>
    <fileDesc>
      <titleStmt>
        <title>För ett stärkt djurskydd</title>
        <author corresp="i-Eacy3hoeNxvqq2LX6QNV8u i-VCBwijV18pWsvC1p2xZJJm">av Martin Kinnunen och Runar Filper (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3886 av Martin Kinnunen och Runar Filper (båda SD)</title>
          <idno type="rdwebb">H5023886</idno>
          <rs type="number">3886</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023886/text</ref>
          <ref type="dokument_url_html">http://data.riksdagen.se/dokument/H5023886</ref>
          <ref type="dokumentstatus_url_xml">http://data.riksdagen.se/dokumentstatus/H5023886</ref>
          <ref type="docx">http://data.riksdagen.se/fil/F45F3207-F41A-4A8C-BC00-209F45335E4A</ref>
          <ref type="pdf">http://data.riksdagen.se/fil/7D49442A-B541-4AE8-B783-FFF50A98EC4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FtBqtC2SkUkdBmzoeVir9c" type="signed"/>
        <correspContext corresp="i-FtBqtC2SkUkdBmzoeVir9c">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-Kx1UWwxDmwNLxn7EUKQW4p" type="submitted">
          <date when="2017-10-05"/>
          <time when="16:38:18"/>
        </correspAction>
        <correspAction xml:id="i-V49rYdJvaCVUpuyWcUtAUq" type="reviewed">
          <date when="2017-10-05"/>
          <time when="21:37:33"/>
        </correspAction>
        <correspAction xml:id="i-CARD5yPcxbDUVXqitdfpbJ" type="referred">
          <date when="2017-10-13"/>
        </correspAction>
        <correspAction xml:id="i-CiREXbzo3iH2nRrQPN9dAp" type="assigned">
          <date when="2018-09-25"/>
          <time when="15:49:27"/>
        </correspAction>
        <correspContext corresp="i-CiREXbzo3iH2nRrQPN9dAp">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-BY8VCw1qsxJ2jbhDnAs1Vb" type="behandlas_i"/>
        <correspContext corresp="i-BY8VCw1qsxJ2jbhDnAs1Vb">
          <ref type="uppgift">2017/18:MJU2</ref>
          <ref type="ref_dok_id">H501MJU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BtPuWPLg3ATb5ZfpY4godz" type="behandlas_i"/>
        <correspContext corresp="i-BtPuWPLg3ATb5ZfpY4godz">
          <ref type="uppgift">2017/18:MJU25</ref>
          <ref type="ref_dok_id">H501MJU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU25</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Edwj8PmUqzTswBwawUaZcW" type="behandlas_i"/>
        <correspContext corresp="i-Edwj8PmUqzTswBwawUaZcW">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TdxA863D7twrPxMDQ7fMx5" type="behandlas_i"/>
        <correspContext corresp="i-TdxA863D7twrPxMDQ7fMx5">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QX6a1bfWDktwXznUttm4yC" type="behandlas_i"/>
        <correspContext corresp="i-QX6a1bfWDktwXznUttm4yC">
          <ref type="uppgift">2017/18:MJU24</ref>
          <ref type="ref_dok_id">H501MJU24</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU24</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NZJTCSNMNhXhwvEYbj9CfE" type="motHeader">
        <div xml:id="i-9HuCXvsqzCWQVYQWhZPKNn" type="motTitle">
          Motion till riksdagen 2017/18:3886 av Martin Kinnunen och Runar
          Filper (båda SD) För ett stärkt djurskydd
        </div>
      </div>
      <div xml:id="i-A1ASxJfAfRcefcnmjf6wJz" type="motBody">
        <div xml:id="i-GnnH5cotdaJSyyFFVxXjrx" type="motProposal" subtype="förslag">
          <head xml:id="i-V6sHvnZqW4wNgWa5PhKDYV">
            Förslag till riksdagsbeslut
          </head>
          <list xml:id="i-LiD8iPm8KeqQAUniLwJMqb" style="ol">
            <item xml:id="i-H3AkdwFtmPePMHgDFS9H4w">
              Riksdagen ställer sig bakom det som anförs i motionen om att
              all lagstiftning som rör djur ska samlas i en djurbalk och tillkännager
              detta för regeringen.
            </item>
            <item xml:id="i-WPAQUjST5yJuiQLL5HRHjq">
              Riksdagen ställer sig bakom det som anförs i motionen om att
              införa brottsrubriceringen grovt djurplågeri och tillkännager
              detta för regeringen.
            </item>
            <item xml:id="i-SaLLkNdF5Y7qFNH2b9o2St">
              Riksdagen ställer sig bakom det som anförs i motionen om att
              straffet för djurplågeri ska höjas och tillkännager detta för
              regeringen.
            </item>
            <item xml:id="i-XsFibWjZ1CoTh6BoicgSKb">
              Riksdagen ställer sig bakom det som anförs i motionen om att
              förbud mot sexuella handlingar med djur ska flyttas från djurskyddslagen
              till brottsbalken och tillkännager detta för regeringen.
            </item>
            <item xml:id="i-WGT7xt5qcCkRcUudP38W1n">
              Riksdagen ställer sig bakom det som anförs i motionen om att
              införa en nationell djurskyddspolis och tillkännager detta för
              regeringen.
            </item>
            <item xml:id="i-MEsPtUMGwWYCVqYqnr3m4c">
              Riksdagen ställer sig bakom det som anförs i motionen om att
              användandet av icke-domesticerade djur inom cirkusnäringen snarast
              ska fasas ut och tillkännager detta för regeringen.
            </item>
            <item xml:id="i-KE4VRdwgwzmafMAcreQQi9">
              Riksdagen ställer sig bakom det som anförs i motionen om att
              det ska införas ett licenssystem för cirkusägare som vill hålla
              djur, och detta tillkännager riksdagen för regeringen.
            </item>
            <item xml:id="i-SqdTn2KYUVWHdFrRZatrmT">
              Riksdagen ställer sig bakom det som anförs i motionen om att
              besiktningskrav på djurcirkusar bör kompletteras med oanmälda
              inspektioner och tillkännager detta för regeringen.
            </item>
            <item xml:id="i-DKhKmRqbNjGk2mbWPdndgJ">
              Riksdagen ställer sig bakom det som anförs i motionen om att
              en rikstäckande översyn av de svenska djurparkerna ska genomföras
              för att säkerställa att de lever upp till fastställda regelverk,
              och detta tillkännager riksdagen för regeringen.
            </item>
            <item xml:id="i-6ek7XVP9ZiiVTNpFJ9zh2J">
              Riksdagen ställer sig bakom det som anförs i motionen om att
              det ska tillsättas en utredning om djurs juridiska status och
              tillkännager detta för regeringen.
            </item>
            <item xml:id="i-GwCRmBDD4UtgGhDmUskxeC">
              Riksdagen ställer sig bakom det som anförs i motionen om att
              det ska införas en nationell djurskyddsombudsman och tillkännager
              detta för regeringen.
            </item>
            <item xml:id="i-3wKvgHmpg6mzNrXt4Nn7sg">
              Riksdagen ställer sig bakom det som anförs i motionen om att
              det ska tydliggöras i lagstiftningen att det är förbjudet att
              överge katter och andra sällskapsdjur och tillkännager detta för
              regeringen.
            </item>
          </list>
        </div>
        <div xml:id="i-XYvbzBUhydSJ7sHKCs7Uds" type="motContent">
          <head xml:id="i-SWoExP8CfggfNh83RPDMWu" type="h1">
            Motivering
          </head>
          <p xml:id="i-At2zPpsjnRjzevTQz6nFMP">
            Av den svenska djurskyddslagstiftningen framgår att alla djur
            ska ha rätt till sitt naturliga beteende. Detta är också utgångspunkten
            för Sverigedemokraternas djurskyddspolitik. Att se djurens unika
            egenvärde och att de behandlas med respekt är viktigt för Sverigedemokraterna.
            Vi har all anledning att vara stolta över det svenska djurskyddet,
            men samtidigt finns det mycket att förbättra och det är inte längre
            så att Sverige har ett unikt gott djurskydd. Flera andra länder
            har idag gjort kraftiga framsteg. Det är Sverigedemokraternas
            ambition att Sverige ska ha världens bästa djurskyddspolitik.
          </p>
          <head xml:id="i-TiQNUQypSMNHVfoei1Z7Md" type="h2">
            Inför en djurskyddsbalk
          </head>
          <p xml:id="i-LSg4T5wrtAmfVgihbMebfj">
            Svensk lagstiftning är idag splittrad vad gäller djurs rättigheter.
            Genom att samla all lagtext som rör djur i en särskild djurskyddsbalk
            kan man bättre åskådliggöra lagstiftningen samtidigt som man tydliggör
            och sätter fokus på djurens rättigheter.
          </p>
          <head xml:id="i-EAkvoNk8hG8QFN1hTyskYT" type="h2">
            Skärpta straff för djurplågeri
          </head>
          <p xml:id="i-Eu5eTsmnMtRYxr7FqsjZyz">
            Trots förekomsten av flera fall av grovt djurplågeri, exempelvis
            med tortyrliknande metoder, har något maxstraff aldrig dömts ut.
            Det absolut vanligaste straffet för djurplågeri är idag dagsböter
            och Sverigedemokraterna ser ett stort värde i att skärpa straffen
            för att tydliggöra hur pass allvarlig brottslighet detta är. För
            att möjliggöra detta förordar Sverigedemokraterna införandet av
            brottsrubriceringen ”grovt djurplågeri” samt att straffet för
            grovt djurplågeri ska vara lägst ett års fängelse och högst fyra
            års fängelse.
          </p>
          <head xml:id="i-NWcE8UfxfT1Pej9zsH3L5s" type="h2">
            Införande av nationell djurskyddspolis
          </head>
          <p xml:id="i-5GMs4Sm52m1LF8fpuxNyZm">
            Djuren kan inte föra sin egen talan vilket gör dem beroende av
            människan och vår välvilja. Därför är det viktigt att arbetet
            med djur och hanterandet av brott mot djur sköts på ett korrekt
            och effektivt sätt. Dessvärre kräver denna typ av arbete ofta
            både resurser och specialkompetens som är ovanliga inom den ordinarie
            polisorganisationen i dagens Sverige. I flera delar av landet
            har polisen idag inrättat avdelningar med djurskyddspolisen. Syftet
            med att inrätta en särskild djurskyddspolis är framförallt att
            samordna verksamheten och utveckla det förebyggande arbetet, samt
            att öka lagföringen och skapa en mer rättssäker hantering av brott
            mot djur. Detta är en positiv utveckling men det finns ett stort
            behov av att ta ett nationellt grepp. I Sverige har satsningarna
            på djurpoliser än så länge varit av mindre och lokal karaktär
            men finns i större utformning på bland annat Malta och i USA.
            De lokala satsningarna i Sverige har lyfts fram som ett föregångsexempel
            och har varit uppskattade av såväl polis som allmänheten. Vi vill
            se att det införs en djurskyddspolis på nationell nivå. För att
            djurskyddspolisen inte ska ta resurser från den övriga polisverksamheten
            vill vi att det införs en särskild utbildning i syfte att rekrytera
            ny kompetent personal.
          </p>
          <head xml:id="i-26WqT3jJ3a1htouLu44jY3" type="h2">
            Djur i underhållningsbranschen
          </head>
          <p xml:id="i-9Db59ydCmbr5hL6JF8cBUK">
            En god utvärderingsgrund för djurs välmående är huruvida de får
            utlopp för sina naturliga behov och beteenden. Livet på en cirkus
            innebär i de allra flesta fall stora inskränkningar av möjligheterna
            till detta. En viktig del i ett bra och trovärdigt djurskydd är
            att vi är mycket försiktiga med användandet av djur enbart för
            vårt nöjes skull. Vad gäller icke-domesticerade djur kan konstateras
            att deras skötsel regleras av samma föreskrifter som för djur
            i djurparker, dock med ett flertal undantag. Detta förefaller
            minst sagt orimligt, då djurhållning i djurparker kan motiveras
            med såväl artbevarande som undervisande syfte och alltså har mer
            än ett rent underhållningsvärde för människor. I stället för att
            bevilja undantag där cirkusnäringen har svårt att möta djurhållningskraven,
            är det Sverigedemokraternas mening att de icke-domesticerade djuren
            snarast bör fasas ut från våra cirkusar. Vad gäller domesticerade
            djur har dessa det något lättare att anpassa sig till ett liv
            på cirkus. Dock finns det åtskilligt som kan göras för att förbättra
            även deras tillvaro. Även de domesticerade djuren drabbas av cirkuslivets
            kringresande och därmed följande transporter samt begränsade möjligheter
            till lämpliga utrymmen. Därför är det viktigt att följa upp djurens
            hälsotillstånd med jämna mellanrum. Djurhållande cirkusar måste
            enligt dagens regler besiktigas minst en gång årligen, före den
            första föreställningen för säsongen. Däremot ställs inga grundläggande
            krav på cirkusägarnas kompetens innan djurhållning kan komma på
            tal, utan det enda som kontrolleras är levnadsvillkoren samt att
            befintliga regelverk följs.
          </p>
          <p xml:id="i-BhhngeHdUfjZqArepSdgtQ">
            Vi anser därför att ett licenssystem bör införas där endast de
            cirkusägare som uppfyller vissa grundläggande krav ska beviljas
            tillstånd att hålla djur. Vid brott mot regelverken ska sådana
            licenser kunna dras in permanent. Dessutom bör de besiktningar
            som i dag sker efter beställning av cirkusägarna själva kompletteras
            med icke föranmälda inspektioner både vad gäller transporter och
            stationära förvaringsplatser. På detta sätt blir det mer angeläget
            för cirkusägarna att säkra en kontinuerligt god tillvaro för sina
            djur även de tider då djuren inte används i föreställningar.
          </p>
          <head xml:id="i-Y5h3ywffhyj4T8n8PEpdHr" type="h2">
            Djur i djurparker
          </head>
          <p xml:id="i-9rnRY3W4owMi1JaPpkRzH4">
            Djurparkerna har en undervisande och folkbildande roll i samhället
            som är viktig och djurparkerna arbetar dessutom artbevarande och
            deltar i en rad olika bevarande projekt. Sverigedemokraterna ser
            ett stort värde med våra djurparker och de projekt de arbetar
            med. Ett antal olika larmrapporter de senaste åren har dock visat
            att det finns djurparker som brister i sina rutiner och som inte
            lever upp till fastställda regelverk. Det har handlat om allt
            från dåliga arbetsförhållanden för personal till dålig djurhållning
            samt dåliga och underdimensionerade djurhägn. Med anledning av
            detta vill Sverigedemokraterna se en rikstäckande översyn av de
            svenska djurparkerna för att säkerställa att de lever upp till
            fastställda regelverk.
          </p>
          <head xml:id="i-NoYbdVDcQBVH3GZEzfZmrX" type="h2">
            Förbud mot obedövad slakt
          </head>
          <p xml:id="i-MretWHYAme95kEuQM98cWD">
            Många svenskar äter i dag kött från djur som halal- eller kosherslaktats,
            ofta helt utan att veta om det. Slaktmetoderna innebär kortfattat
            att djuren avlivas och avblodas helt utan bedövning, vilket innebär
            ett utdraget dödsförlopp med onödigt lidande, smärta och ångest.
            Eftersom det verkar finnas en marknad för dessa produkter och
            därmed också ekonomiska incitament, börjar allt fler köttproducenter
            övergå till dessa slaktmetoder.
          </p>
          <p xml:id="i-K64Wp2gtg26NS3B8qNaHJ7">
            Andelen kött som slaktats med dessa båda slaktmetoder är växande.
            I vissa producentländer slaktas till exempel allt får- och lammkött
            med detta tillvägagångssätt. I en rapport från EU-kommissionen
            framkommer det att närmare 75 procent av nötkreaturen inom EU
            slaktas utan bedövning.
          </p>
          <p xml:id="i-SiaPuVAqeaPPgJu7JCrq71">
            Sverigedemokraterna vill verka för att Sverige ska få möjlighet
            till undantag som möjliggör att vi kan stoppa importen av kött
            som kraftigt avviker från intentionerna i svensk djurskyddslagstiftning.
            Innan ett sådant undantag är på plats är det Sverigedemokraternas
            åsikt att regeringen bör verka för generella förbud på EU-nivå
            mot denna brutala slaktmetod. För att stärka konsumentmakten vill
            Sverigedemokraterna verka för att allt kött från djur som avblodats
            utan bedövning och saluförs i Sverige tydligt ska märkas. Vidare
            bör Sverige verka för att all mat som upphandlas via offentlig
            upphandling ska komma från djur som slaktats och avblodats efter
            bedövning i enlighet med intentionerna i svensk lagstiftning.
          </p>
          <head xml:id="i-9d3HktxDZzFEu1z4xpuLww" type="h2">
            Djurhållning
          </head>
          <p xml:id="i-8KNYZK9sY9i2ssTw2NmxFv">
            Det är viktigt att skapa de förutsättningar som krävs för ett
            upprätthållande av djurskyddet, inte minst genom att vår livsmedelsproduktion
            inte ska straffas ut i konkurrensen med länder vi handlar med.
            Tyvärr är det inte alltid så och vi har dessutom sett att djurtransporter
            både inom och utanför EU sker utan hänsyn till att det är levande
            varelser som fraktas. Vi vill också ha ett importförbud för animalieprodukter
            där djur utsatts för ett systematiskt onödigt lidande och som
            strider mot intentionerna med svensk djurskyddslagstiftning. Ibland
            måste djur omhändertas och varje gång detta sker är en tragedi,
            det finns dock ett befogat missnöje över hur detta kan gå till.
            Det är därför viktigt att de som arbetar med djurtillsyn har relevant
            kompetens för ändamålet.
          </p>
          <head xml:id="i-KpArwk3mJ9jwQZCkdLrSuM" type="h2">
            Utökat rättsskydd för djur
          </head>
          <p xml:id="i-9rsEfu7zndagNHBH5d6Spa">
            Djur ses i lagens mening som egendom. Att djur skulle ses som
            vilken ägodel som helst är något som de breda folklagren inte
            skulle hålla med om. Detta gäller i synnerhet när det handlar
            om sällskapsdjur. Det kan vara juridiskt svårt att hantera situationer
            där djur både ses som egendom och en älskad familjemedlem. Detta
            innebär att om någon till exempel plågar ett djur döms man inte
            för den brottsliga handlingen man gjort mot djuret utan enligt
            svensk lagstiftning handlar detta om ett egendomsbrott. För att
            bättre spegla allmänhetens uppfattning om djurs juridiska status,
            i synnerhet sällskapsdjurs, bör en statlig utredning tillsättas
            för att komma med förslag på hur man kan stärka djurs juridiska
            status som individer. I samband med detta bör man överväga att
            införa en djurskyddsombudsman som kan bistå med juridisk hjälp
            i djurskyddsmål, men även för att främja husdjurs välbefinnande.
            En sådan ombudsman existerar redan i Finland.
          </p>
          <head xml:id="i-T284ikGhkhr4sqH9rpUmss" type="h2">
            Förbud mot att överge katter och andra sällskapsdjur
          </head>
          <p xml:id="i-eismVnEywNUv27PDKtw3W">
            I Djurskyddsutredningen från 2011 föreslås det att det mer tydligt
            ska framgå av lagen att det är förbjudet att överge djur. Det
            finns idag en allmän inställning till katten som ger den en relativt
            låg status i samhället. En vanlig huskatt kostar inte mycket att
            köpa och många har på grund av okunskap uppfattningen att katten
            klarar sig själv ute i naturen – oavsett årstid och oaktat avsaknaden
            av mänsklig omsorg. Av Djurskyddsutredningen och de undersökningar
            som det refereras till på området kan konstateras att exempelvis
            ett övergett domesticerat djur som katten inte alls klarar sig
            särskilt bra, speciellt inte unga katter. Det är viktigt att det
            tydliggörs i lagstiftningen att det är förbjudet att överge katter
            och andra sällskapsdjur.
          </p>
          <head xml:id="i-7gLgZcCY2qc3gd4LW3T6u9" type="h2">
            Djurförsök
          </head>
          <p xml:id="i-R97GHF8mqxWEeUfsR3QBkR">
            Enligt svensk lag får djurförsök inte användas om fullgoda alternativ
            utan inblandning av djur existerar. Ändå genomförs flera tusen
            djurförsök per år i Sverige. Sverigedemokraterna vill sträva mot
            att användandet av djurförsök minimeras så långt det är möjligt
            genom att alternativa metoder som inte kräver inblandning av djur
            tas fram. Att verka för djurfria metoder handlar emellertid inte
            enbart om att se till djurens bästa. Djurförsök är dyra och det
            är vanligt förekommande att djurförsöken inte ger de kunskaper
            som krävs om hur människor påverkas av de läkemedel och kemiska
            substanser som testas. För att detta ska vara möjligt vill Sverigedemokraterna
            verka för ökat stöd till forskning som syftar till att ta fram
            djurfria alternativ till dagens djurförsök.
          </p>
        </div>
        <div xml:id="i-3E64ofNdS4gxUdkS4GgPPy" type="motSignatures">
          <list xml:id="i-2FV9FNfx4Jx8iZTm9RoBx1">
            <item xml:id="i-G2HZ4ZvNSKLvrXYYDbsHG3">
              Martin Kinnunen (SD)
            </item>
            <item xml:id="i-Aj893Y4MkFPFPrAeMHG7Mp">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
