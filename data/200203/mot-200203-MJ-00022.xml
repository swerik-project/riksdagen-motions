<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0022/mot_200203_MJ_0022-0001.pdf"/>
      <div type="motHeader" xml:id="i-Le5Rccu1JQPyRrzjTd5R4D">
        <div type="motTitle" xml:id="i-Y5xNgo1GcLHYYAMFdZwuZD"/>
        <div type="motSubmissionInfo" xml:id="i-HrEfVeXEecSSKSsYxKqCqc"/>
      </div>
      <div type="motBody" xml:id="i-4c89JU8Tgh4DjdRTETmS9Z">
        <div xml:id="i-Byb2kFLqgbZSghxJiAny41">
          <p xml:id="i-VjzMh3UBVscjucbYWeCJ9X">
            2002/03 mnr: MJ22 pnr: fp1147
          </p>
          <p xml:id="i-8EwkEw7r1nJFbF9Vay6rPH">
            Motion till riksdagen 2002/03:MJ22
          </p>
          <p xml:id="i-GfBBF9wfNDLjeMbyG6RpjN">
            av Marie Wahlgren m.fl. (fp) med anledning av förs. 2002/03:RR12
          </p>
          <p xml:id="i-AaTkPMuWLLB8bGJ4Xu2VTc">
            Riksdagens revisorers förslag angående villkoren för veterinär
            verksamhet
          </p>
          <p xml:id="i-TixFynfw79t5Eyo5NZ6vcN">
            Förslag till riksdagsbeslut
          </p>
          <p xml:id="i-NyTiqKtRdp8NLYnv3N4RwJ">
            1. Riksdagen tillkännager för regeringen som sin mening vad i
            motionen anförs om utökning av direktiven till utredning angående
            distriktsveterinärorganisationen. 2. Riksdagen tillkännager för
            regeringen som sin mening vad i motionen anförs om utökning av
            direktiven till utredning angående rapportering av djurskyddsdata.
          </p>
          <p xml:id="i-GKtxpGtBH8EW3S9XqtLmRw">
            Motivering
          </p>
          <p xml:id="i-23nrptHNbeYH3WefxzSzp7">
            Riksdagens revisorer har granskat den statliga veterinärverksamheten.
            Skälet till granskningen är det missnöje som finns inom veterinärkåren
            med hur statsmakterna — har = utformat = villkoren — för konkurrens
            mellan privatpraktiserande veterinärer och statligt anställda
            distriktsveterinärer. Revisorerna föreslår två utredningar. Den
            första utredningen bör beröra fältveterinärorganisationen. Revisorerna
            föreslår en oberoende utredning med uppdrag att lösa problemen
            med fördelningen av det statliga bidraget, statens ansvar för
            sällskapsdjuren och Jordbruksverkets dubbla roller. Utredningen
            bör lämna förslag till alternativa organisatoriska lösningar för
            den fältveterinära verksamheten. Därtill bör utredningen lämna
            förslag till hur behovet av veterinär kompetens för myndighetsutövande
            = uppgifter samt «beredskap mot &lt; smittsamma djursjukdomar inom
            det veterinära området kan tillgodoses i hela landet. Det innebär
            att även länsveterinärernas arbetsuppgifter bör ses över. Utredningen
            bör också få i uppdrag att lämna förslag till hur tillsynen över
            veterinär yrkesutövning kan utformas.
          </p>
          <pb facs="riksdagen-motions-pdf/data/200203/mot_200203_MJ_0022/mot_200203_MJ_0022-0002.pdf"/>
          <p xml:id="i-3T1MHyb4Q9jr4v78NEa5H1">
            2002/03:MJ22
          </p>
          <p xml:id="i-EqAQ54PYAYSDt8CJnGmddk">
            Den andra utredningen bör beröra säkerheten i insamlingen av
            djursjukdata. Revisorerna föreslår att regeringen ger en oberoende
            utredning i uppdrag att redovisa hur omfattande bristerna i djursjukdata
            är, vad de beror på och vad bristerna har inneburit för statistikens
            användbarhet. Vidare bör utredningen även få i uppdrag att komma
            med förslag till hur bristerna kan åtgärdas och hur man kan åstadkomma
            en fullständig och kvalitetssäkrad rapportering från alla veterinärer.
            En väl fungerande veterinärorganisation är en hörnsten i djurskyddet
            men också i livsmedelssäkerheten. Folkpartiet liberalerna har
            länge arbetat för att ytterligare stärka djurskyddet och vi ser
            att de förslag som Riksdagens revisorer ger är viktiga led i detta
            arbete. Dock anser vi att ytterligare krav och direktiv bör läggas
            till de två utredningar som revisorerna föreslår. Det bör vara
            tydligt i direktiven för utredningen som ser över distriktsveterinärorganisationen
            att statliga bolag inom veterinärområdet inte är acceptabla. Denna
            riktlinje behövs då ett antal av remissorganen diskuterat bolagisering.
            Det är också viktigt att utredningen får ett tydligt direktiv
            att se över hur man säkerställer att myndighetsutövandet skiljs
            från fältverksamheten. I detta sammanhang bör påpekas att Folkpartiet
            liberalernas uppfattning är att de livsmedelsproducerande djuren
            skall omfattas av en ny livsmedelssäkerhetsmyndighet, då de är
            en del av livsmedelskedjan och deras välbefinnande därmed i högsta
            grad har konsekvenser för folkhälsofrågan. Utredningen bör vidare
            också omfatta hur man säkerställer veterinärstuderandes behov
            av praktik, speciellt vad avser jourverksamhet. I direktiven till
            utredningen kring rapportering av djursjukdata bör det tydligt
            framgå att man också skall undersöka möjligheterna till sanktioner
            mot dem som ej korrekt lämnar information till systemet. En fungerande
            och kvalitetsäkrad dokumentation kring dessa frågor är av stor
            vikt både för djurhälsan och livsmedelssäkerheten.
          </p>
          <p xml:id="i-PTgqskd3Eu91mvsgajnxqY">
            Stockholm den 17 april 2003
          </p>
          <p xml:id="i-W6oQ97iy7kd5VCLD8sCXjJ">
            Marie Wahlgren (fp) Lennart Fremling (fp) Sverker Thorén (fp)
            Anita Brodén (fp) Heli Berg (fp)
          </p>
          <p xml:id="i-EC7nmjYLWtWFkKbR8HzBFi">
            Elanders Gotab, Stockholm 2003
          </p>
        </div>
      </div>
    </body>
  </text>
</TEI>
