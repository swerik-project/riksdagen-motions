<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00531">
  <teiHeader>
    <fileDesc>
      <titleStmt>
        <title>Norrbotniabanans finansiering och förverkligande</title>
        <author corresp="i-Wg4JiBuxTz9fesArDXiMko i-TEkdGy8DEUwcbVAxHygs6z">av Helena Lindahl och Maria Lundqvist-Brömster (C, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Norrbotniabanans finansiering och förverkligande</title>
          <idno type="rdwebb">H102T531</idno>
          <rs type="number">T531</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T531/text</ref>
          <ref type="dokument_url_html">http://data.riksdagen.se/dokument/H102T531</ref>
          <ref type="dokumentstatus_url_xml">http://data.riksdagen.se/dokumentstatus/H102T531</ref>
          <ref type="doc">http://data.riksdagen.se/fil/540BB0BF-B3A9-463D-A081-8E0887739644</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SEoWaHLQmvXAZpRsZero71" type="signed"/>
        <correspContext corresp="i-SEoWaHLQmvXAZpRsZero71">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-9gAay5Th4AtDoNqQ6Bjpp2" type="numbering">
          <date when="2013-10-08"/>
        </correspAction>
        <correspAction xml:id="i-MjkoJoyC1rtDjCaRprt8QL" type="submission">
          <date when="2013-10-04"/>
        </correspAction>
        <correspAction xml:id="i-DjWRudgvjTxHxs9zMzFxxo" type="transfer">
          <date when="2013-10-04"/>
        </correspAction>
        <correspAction xml:id="i-N1AeEAaj5zFLi7JN4H7ktS" type="assigned"/>
        <correspContext corresp="i-N1AeEAaj5zFLi7JN4H7ktS">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2vQ23Hmy7AfWiiq5gTBtgK" type="motHeader"/>
      <div xml:id="i-VHQworhHLUUrrHU3nsMzao" type="motBody">
        <div xml:id="i-R2ovzYY2X6qosq6RKwodbQ" type="motProposal" subtype="förslag">
          <head xml:id="i-T7WqYCuJZxrwCEMW72vUP6">
            Förslag till riksdagsbeslut
          </head>
          <p xml:id="i-MXYetatERxHH2dhKZaCWTX">
            Riksdagen tillkännager för regeringen som sin mening vad som
            anförs i motionen om att inleda diskussioner med berörda regioner
            och intressenter och att skyndsamt hitta finansieringslösningar
            för Norrbotniabanans förverkligande, såsom att se över möjligheten
            att låta kapital från de allmänna pensionsfonderna samt intäkter
            från försäljningar av statliga bolag investeras i svensk transportinfrastruktur.
          </p>
        </div>
        <div xml:id="i-ThZWx6fRGen5LeoJq6Zg2R" type="motContent">
          <head xml:id="i-Rap8FZxwM2oXojeXqH8jdE" type="h1">
            Motivering
          </head>
          <p xml:id="i-SX5XkvwC9GXuhGKH45Hrqt">
            Trafikverket, som sköter järnvägar och vägar i Sverige, konstaterar
            i sin investeringsplan fram till 2025 att behoven och önskemålen
            är betydligt större än tillgången på pengar. Trots att regeringen
            satsat stora pengar, behövs det mer.
          </p>
          <p xml:id="i-Ka7jtJrZ29ozqqGveuajL5">
            Under många årtionden har infrastrukturen försummats och det
            har blivit allt mer tydligt. Sverige har under lång tid halkat
            efter och det kommer att bli både kostsamt och dyrt att bygga
            upp vägar och järnvägar till de nivåer som är nödvändiga för både
            befolkningens och näringslivets behov av transporter.
          </p>
          <p xml:id="i-4FjBPBGBRbDsWf2nhX78gd">
            En mycket viktig satsning för Sverige och dess skogs- och gruvnäring
            är att slutföra byggnationen av den botniska korridoren – ett
            infrastrukturstråk som även av EU-kommissionen, efter en ansökan
            från regeringen, också nu prioriteras som ett viktigt stråk för
            Europa. Idag fattas 26 mil järnväg innan den botniska korridoren
            är hopbyggd – sträckan mellan Umeå och Luleå – den så kallade
            Norrbotniabanan.
          </p>
          <p xml:id="i-FoKGaSjvmmg9uJBoon1541">
            Beslutet från EU-kommissionen att ge TEN-T-status till Botniska
            korridoren innebär att Norrbotniabanan kan få en medfinansiering
            på 20–30 %. Detta är en extremt viktig faktor och framgång vad
            gäller tillskott av medel.
          </p>
          <p xml:id="i-8PaMcTaBxe5XJ3G6dVqumj">
            Norrbotniabanan har dessvärre inte prioriterats i den nationella
            infrastrukturplanen för åren 2014–2025. Med tanke på de resurser
            som redan nu satsats i form av medel och arbete och med tanke
            på att medfinansiering även kan fås via EU, är det av största
            vikt att arbetet inte stannar av.
          </p>
          <head xml:id="i-A4mhiReTk4FdjDyPCsNhC2" type="h2">
            Försäljning av statliga bolag
          </head>
          <p xml:id="i-X9F7JT95PudJPtxjYjQ1vT">
            En möjlig finansieringslösning för Norrbotniabanan och andra
            viktiga infrastruktursatsningar är att intäkterna från försäljningar
            av statliga bolag skulle kunna satsas på infrastruktur. I stället
            för att skriva ned statsskulden kan man ge tillbaka pengarna till
            skattebetalarna genom att just bygga t ex mer järnvägar.
          </p>
          <p xml:id="i-XhXDCZT6Z33f7FdKJ4Ed9o">
            Försäljningen av statliga bolag har i huvudsak gått till att
            minska statsskulden, vilket i sig är viktigt. Men med tanke på
            att Sverige har en av de lägsta statsskulderna i Europa skulle
            eventuella kommande försäljningar även kunna bidra till att bygga
            Norrbotniabanan samt upprusta infrastrukturnätet.
          </p>
          <head xml:id="i-BpKn8UsJVBJty7TGaxoVPZ" type="h2">
            AP-fonderna
          </head>
          <p xml:id="i-MTy6aHMPGt7xMWr89FbF7z">
            Ytterligare en idé är att låta de statliga allmänna pensionsfonderna
            investera mer i infrastruktur. Fungerande transporter är en förutsättning
            för ekonomisk tillväxt. Att låta AP-fonderna placera mer i infrastruktur
            skulle därför långsiktigt bidra till både pensionernas utveckling
            och ekonomisk tillväxt.
          </p>
          <p xml:id="i-69ZxhQ2dqszjPC4QUZYB6p">
            Eftersom investeringsbehovet är stort och statens reformutrymme
            är begränsat, är det nödvändigt att hitta nya finansieringslösningar
            för svensk infrastruktur. I flera jämförbara länder finansieras
            många samhällsviktiga infrastrukturobjekt i just offentlig-privat
            samverkan (OPS).
          </p>
          <head xml:id="i-UyXBKoF2GZfLZHvqWk8H6U" type="h2">
            Behov och utmaningar
          </head>
          <p xml:id="i-7ejuz2Ut5buE3By7KPM43b">
            Idag får industrierna i norra Norrland förlita sig på stambanan
            som är över 100 år gammal. Stambanan har tvära kurvor och branta
            lutningar, vilket gör att hastigheten är låg och enkelspåret gör
            att risken för störningar är stor. Väntetiderna för mötande tåg
            är ineffektiva och bidrar till att stambanan i övre Norrland är
            fullbokad de tider som godskunderna efterfrågar. Stambanan har
            dessutom nått kapacitetstaket och duger inte som ett effektivt
            och långsiktigt hållbart alternativ för godstransporterna i norra
            Norrland.
          </p>
          <p xml:id="i-4Mubv7udP2VQVUMU88Yu18">
            Även basindustrin är i behov av bättre järnvägsinfrastruktur,
            och den industrin finns väl representerad längs norra Norrlandskusten.
            Den behöver ökad kapacitet, lägre kostnad och högre leveranssäkerhet.
            Industrin i norra Sverige står för en betydande del av Sveriges
            nettoexportvärde och behöver en infrastruktur som är kostnadseffektiv.
          </p>
          <p xml:id="i-EKJTcc38FYVKtZgzcRm9Ej">
            Dessutom skulle Norrbotniabanan vara en viktig satsning för Europa
            och detta är också något som EU-kommissionen noterat. I exempelvis
            nordvästra Ryssland finns stora tillgångar på råvaror så som skog,
            malm och mineraler. För att dessa resurser ska kunna nyttjas är
            en effektiv infrastruktur nödvändigt. Norrbotniabanan skulle binda
            samman Europas järnvägsnät med Finland och med nordvästra Ryssland
            på ett effektivt sätt. Om satsningen på Norrbotniabanan uteblir,
            är det stor risk att vi hamnar utanför de större stråken när utvecklingen
            börjar ta fart.
          </p>
          <p xml:id="i-79kQt3b5UQeVKZXoSx61k6">
            Norrbotniabanan skulle också halvera restiderna efter Norrlandskusten
            med betydande regionförstoring som följd. För exempelvis Skellefteås
            del skulle arbetsmarknadsområdet växa från dagens ca 80 000 personer
            till över 300 000 personer.
          </p>
          <p xml:id="i-KGPrRx8Y6kCLdVDBZ3MhrR">
            Det finns även en mycket stark vilja att förverkliga Norrbotniabanan
            i både Norr- och Västerbotten och det gäller såväl offentliga
            institutioner, näringsliv som vanliga medborgare. För att samla
            regionen bildades 2009 ett särskilt bolag – Norrbotniabanan AB.
            Orsaken till detta var att ge det fortsatta arbetet en tydlig
            juridisk och organisatorisk plattform, men också för att markera
            allvaret gällande länens ambition och engagemang för att genomföra
            projektet.
          </p>
          <p xml:id="i-5QxXzKjNiJDk1h5LzkfrFT">
            Därför är det viktigt att regeringen inleder diskussioner med
            berörda regioner och intressenter så som Norrbotniabanan AB, för
            att skyndsamt hitta finansieringslösningar för Norrbotniabanans
            förverkligande. Som läget är just nu saknar Norrbotniabanan en
            motpart att diskutera med, vilket är olyckligt. Viljan att hitta
            en lösning för banans genomförande är stark och det finns även
            en stor öppenhet att diskutera olika möjliga finansieringslösningar.
            Det är värt att ta på allvar.
          </p>
          <p xml:id="i-K8sa9zcWgQQL5paCrDYAa2">
            Detta bör riksdagen ge regeringen tillkänna.
          </p>
        </div>
        <div xml:id="i-RCrRgYWjxPjFy2hGmQBKp6" type="signatureBlock">
          <list xml:id="i-8tGT7bH4AYWB7cR6sRiJiq">
            <item xml:id="i-oPFH1CdhHAh3jdTM9CUeg" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-4Dzx4XBGpsxiCtC6yzeyM3" who="i-TEkdGy8DEUwcbVAxHygs6z" type="signature">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
