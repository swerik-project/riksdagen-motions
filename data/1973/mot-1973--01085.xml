<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01085">
  <teiHeader>
    <fileDesc>
      <titleStmt>
        <title>angående biblioteksverksamheten vid fångvårdsanstalterna.</title>
        <author>av herr Sundman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående biblioteksverksamheten vid fångvårdsanstalterna.</title>
          <idno type="rdwebb">FW021085</idno>
          <rs type="number">1085</rs>
          <ref type="dokument_url_text">http://data.riksdagen.se/dokument/FW021085/text</ref>
          <ref type="dokument_url_html">http://data.riksdagen.se/dokument/FW021085</ref>
          <ref type="dokumentstatus_url_xml">http://data.riksdagen.se/dokumentstatus/FW021085</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N4EAtthRAnrRUx2M5559AH</idno>
            <name>P.O. SUNDMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-VFKJ2HaECuD3giAAfKfPGR</idno>
            <name>OLLE ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DZUERJDk5FpLmJVFhGRJtq" type="signed"/>
        <correspContext corresp="i-DZUERJDk5FpLmJVFhGRJtq">
          <note type="signatory" corresp="i-N4EAtthRAnrRUx2M5559AH"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-WHymNkDpzAR2nWtNFkNShs"/>
          <note type="signatory" corresp="i-VFKJ2HaECuD3giAAfKfPGR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1085/mot_1973__1085-001.pdf"/>
      <fw xml:id="i-5hAmJ6D7YnD3TeC8VaqowB">
        Mot. 1973:1085 7
      </fw>
      <div xml:id="i-AHaAqpZBfHrxQe6qBKHDXU" type="motHeader">
        <div xml:id="i-9nz3QPtwLAieasP49hKBin" type="motTitle"/>
        <div xml:id="i-14DBke83ichVWTUAJjPHFC" type="motSubmissionInfo"/>
      </div>
      <div xml:id="i-Ph2crt7DyKdUXcjxk7HcXG" type="motBody">
        <div xml:id="i-Xb9GisC4Jn5KMvXCNXZvb6">
          <p xml:id="i-RoFEBnkgncPeBHXwjSSbCm">
            Nr 1085
          </p>
          <p xml:id="i-M9nnBaq1MWJRM8wJ234LBk">
            av herr Sundman m. fl. angående biblioteksverksamheten vid fångvårdsanstalterna.
          </p>
          <p xml:id="i-Y7J4irZ7jRQcXYue44beCn">
            Biblioteksverksamheten vid statens fångvårdsanstalter runt om
            i landet ombesörjes av respektive kommuners folkbibliotek. För
            denna service utgår av statsmedel viss ersättning till biblioteken.
            Ersättningen var länge synnerligen blygsam. Den fastställdes år
            1958 till 10 kr. per år och vårdplats. Beloppet höjdes först i
            senare hälften av 1960-talet. Trots betydande insatser från de
            berörda kommunernas sida var de intagnas möjligheter att låna
            böcker länge minst sagt undermåliga. Omständigheten uppmärksammades
            av den arbetsgrupp för biblioteksfrå- gor som tillsattes i mitten
            av 1960-talet vid skolöverstyrelsens biblioteks- sektion. På denna
            arbetsgrupps initiativ påbörjades i september 1968 en tämligen
            omfattande treårig försöksverksamhet med intensifierad biblio-
            teksservice vid interneringsanstalten Hall och vid Håga sjukhus
            med sammanlagt 480 (416 + 64) vårdplatser. Avtal om verksamheten
            upprättades med Södertälje kommun, och skolöverstyrelsen bidrog
            med 125 000 kr., främst avsedda för inköp av en bokbuss samt vissa
            uppslagsverk. Under en period beviljade SÖ utvecklingsbidrag till
            Kumla kommuns folkbibliotek varav en del avsåg förbättrad biblioteksverksam-
            het vid fångvårdsanstalten. Bidragen upphörde med utgången av
            år 1970. Den allmänna ersättningen till kommunerna för deras bibliotekstjäns-
            ter vid fångvårdens anstalter har numera höjts till 30 kr. per
            vård plats och år vid anstalt och 40 kr. per plats vid allmänna
            häkten. Där utlåningen är stor täcker denna ersättning inte ens
            bokslitaget och regelmässigt inte kostnaderna för personal och
            — där sådan användes — bokbuss. De faktiska kostnaderna är mångdubbelt
            större. Det finns i dag kommuner som satsar mer än 170 kr. per
            år och vårdplats vid fångvårdsanstalterna. Detta är naturligtvis
            orimligt. Kostnaderna för biblioteksverksamheten vid kriminalvårdens
            anstalter är en statlig och inte en primärkommunal angelägenhet.
            En del kommuner har på grund av bristande ekonomiska resurser
            tvingats hålla sin biblioteksservice inom ramen för den statliga
            ersättningen, 30 kr. per vårdplats, vilket medfört helt otillfredsställande
            förhållanden. På vissa håll har kommunerna av ekonomiska skäl
            tvingats reducera sina biblioteksinsatser vid anstalterna. Som
            ett exempel kan nämnas Norrköpings kommun. Kostnaderna vid kriminalvårdens
            anstalter i kommunen samt vid Skenäs ungdomsanstalt översteg den
            statliga ersättningen med 20 000 kr. vilket resulterade i att
            verksamheten under en period helt inställdes till dess kriminalvårdsstyrelsen
            ställde medel till förfogande för att täcka de faktiska kostnaderna.
            På ett liknande sätt har kriminalvårdsstyrelsen tvingats ingripa
            i Södertälje och Kumla för att vidmakthålla den standard som byggts
            upp genom utvecklingsbidragen
          </p>
          <pb facs="riksdagen-motions-pdf/data/1973/mot_1973__1085/mot_1973__1085-002.pdf"/>
          <fw xml:id="i-8CaPSZm2fQmzkU81XrocTj">
            Mot. 1973:1085 8
          </fw>
          <p xml:id="i-CJpg3TG5SzhcRmcUPijF52">
            från SÖ. Insatserna vid Hall och Håga kostar kriminalvårdsstyrelsen
            innevarande budgetår 100 000 kr. och vid Kumlaanstalten 80 000
            kr. År 1970 utarbetade kriminalvårdsstyrelsen tillsammans med
            skolöver- styrelsens bibliotekssektion en plan för upprustning
            av anstaltsbibliote- ken. Planen innebar att det statliga bidraget
            till kommunbiblioteken successivt skulle öka så att det budgetåret
            1976/77 uppgick till 200 kr. per vårdplats vid sluten anstalt,
            125 kr. vid öppen anstalt och 250 kr. vid allmänna häkten. För
            budgetåret 1971/72 beviljades i stort sett äskade medel, och kriminalvårdsstyrelsen
            förleddes anta att upprustningsplanen acceptera- des. Budgetåret
            1972/73 beviljades emellertid ingen höjning, och styrelsen måste
            skjuta målet ett år framåt i tiden. Icke heller i årets statsverksproposition
            har departementschefen biträtt styrelsens önskemål om förstärkningar
            av anslaget för biblioteksverksamheten. Man har begärt en höjning
            med 250 000 kr. till 560 000 kr., men i propositionen föreslås
            blott en obetydlig justering med 19 000 kr. Detta innebär i realiteten
            en försämring av fångvårdsanstalternas biblioteksverksamhet och
            att 1970 års upprustningsplan helt berövats sin innebörd. Just
            denna anslagspost har blivit hårdare beskuren än någon annan i
            kriminalvårdsstyrelsens petita. Risker föreligger dessutom att
            de berörda kommunerna kommer att knappa in sina anslag i det kärva
            ekonomiska klimatet; detta kommer i så fall att ytterligare försämra
            boklåneverksamheten vid kriminalvårdsanstal- terna. Det torde
            inte finnas någon grupp av människor i samhället för vilka böcker
            och läsning är något så väsentligt och av så stor betydelse som
            för de intagna på fångvårdsanstalterna. Utlåningen vid folkbiblioteken
            inklusive skolbiblioteken uppgick i landet år 1971 till ca 9 band
            per invånare och år. Utlåningen vid Hall och Håga uppgick under
            det tredje av ovan nämnda försöksår, 1970/71, till inte mindre
            än 86 band per intagen och år. Till detta kommer att varje utlånad
            bok nästan regelmässigt läses av mer än en person. Den svenska
            skönlitteraturen svarade för något mer än hälften av utlåningen,
            vilken nämnda år uppgick till totalt 30 141 band. Äventyrslitteraturen
            domine- rade, tätt följd av historiska romaner och s. k. bygderomaner.
            Intresset för pornografi var anmärkningsvärt svalt. På fackbokssidan,
            ca 40 96 av utlåningen, utgjorde konst, teknik, historia och geografi
            de mest frekventa ämnesområdena. Ca 9 Z av utlåningen bestod av
            grammofon- skivor. (Uppgifterna hämtade ur stencilen ”Rapport
            från Hall och Håga”, Södertälje kulturnämnd, juni 1972.) Mycket
            av läsningen har naturligtvis karaktär av ren förströelseläsning,
            men lika stor eller större del av boklånen tyder på djupare intressen
            och en strävan mot vidgat kunnande och utbildning. Det är av största
            vikt att upprustningen av biblioteksverksamheten kan fortsätta,
            inte minst med hänsyn till det förhållandet att många intagna
            kommer från en intellektuellt och kulturellt fattig miljö men
            att de detta till trots snabbt får sitt läsintresse väckt. Man
            kan utgå från att bokläsningen inte bara gör
          </p>
          <pb facs="riksdagen-motions-pdf/data/1973/mot_1973__1085/mot_1973__1085-003.pdf"/>
          <fw xml:id="i-CKnuGSH86N6NYxBn4dbKAa">
            Mot. 1973:1085 9
          </fw>
          <p xml:id="i-Gnnqv8hNMrcsEAyvtobgef">
            internernas trista tillvaro lättare att genomleva utan också
            kan medverka till deras anpassning till samhällets krav på medborgarna.
            Under hänvisning till det anförda hemställes att riksdagen till
            Fångvårdsanstalterna anvisar ett i förhållande till Kungl. Maj:t
            med 100 000 kr. förhöjt förslagsanslag om 319 270 000 kr. till
            förbättrad biblioteksverksamhet.
          </p>
          <p xml:id="i-VJC3WQpivM5Mki6jUYHeEo">
            Stockholm den 23 januari 1973
          </p>
          <p xml:id="i-JUrVfxNBC8PGh52ou1yQ7F">
            P. O. SUNDMAN (c) ELVY OLSSON (c) OLLE ERIKSSON (c) i Hölö i
            Ulfsbyn ANNA ELIASSON (c)
          </p>
        </div>
      </div>
    </body>
  </text>
</TEI>
