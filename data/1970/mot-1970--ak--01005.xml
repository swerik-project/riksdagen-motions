<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1005/mot_1970__ak__1005-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 1005 år 1970 11
          </p>
          <p>
            Nr 1005
          </p>
          <p>
            Av fru Frenkel m. fl., om ökat stöd åt handikappade. (Lika lydande
            med motion nr 855 i Första kammaren)
          </p>
          <p>
            För de handikappade har 1960-talet inneburit betydande förbättringar.
            Utbildningsmöjligheterna har förstärkts, större bidrag för anskaffning
            av hjälpmedel har ställts till förfogande, några av handikapporganisationerna
            har fått förbättrat samhälleligt stöd. Men fortfarande finns brister.
            Utbygg- naden måste under 1970-talet fortsätta och effektiva ågärder
            sättas in för att hjälpa olika grupper av handikappade. Återstående
            diskriminering och brister i den sociala lagstiftningen måste
            undanröjas, förbättrat samhälleligt stöd bör utgå till olika handikapporganisationer.
            Ett mål för jämlikhets- strävanden måste vara att få bort den
            särskiljande, för att inte säga diskri- minerande, behandlingen
            av vissa handikappgrupper. Flera unga och medelålders handikappade
            har inte möjlighet att gå ut i arbetslivet och därigenom bli delaktiga
            av ATP. Deras framtidsperspektiv är att leva ett helt liv på grundpensionsnivå.
            Under tio år ökas denna grund- pension genom pensionstilläggen
            med cirka en tredjedel. Klyftan mellan dem och ATP-pensionärerna
            vidgas trots detta ytterligare. Dessa handi- kappade lever i allmänhet
            under mycket små förhållanden. En översyn av pensionsreglerna
            bör därför enligt vår mening göras, i syfte att skapa bättre ekonomiska
            förhållanden även för yngre och medelålders handikap- pade som
            står utanför ATP eller har mycket liten ATP. Detta kan ske ge-
            nom att reglerna för erhållande av invaliditetstillägg ändras
            så att flera handikappade får möjlighet att erhålla tilläggen
            samt genom att tilläggens storlek som nu utgör 30 procent av basbeloppet
            höjs. På senare år har antalet sammanboende handikappade ökat.
            Dock med- för detta i de fall båda makarna är handikappade försämrade
            ekonomiska förhållanden, då giftermål eller samboende leder till
            en pensionssänkning för den ena parten. Samboendet för två handikappade
            innebär dock i sig inte någon förbättrad ekonomisk situation.
            Tvärtom ökar omkostnaderna i många fall avsevärt. Enligt vår mening
            är det motiverat att full pension utgår till båda parter, så att
            någon försämring av pensionsförhållandena inte blir följden av
            äktenskap eller samboende. De handikappades bostadsförhållanden
            behöver ytterligare uppmärksam- mas. Undersökningar visar att
            många handikappade fortfarande bor i lä- genheter som är svårarbetade,
            som inte är avpassade för handikappade och
          </p>
          <pb facs="riksdagen-motions-pdf/data/1970/mot_1970__ak__1005/mot_1970__ak__1005-002.pdf"/>
          <p>
            12 Motion i Andra kammaren, nr 1005 år 1970
          </p>
          <p>
            som saknar tillräckliga hjälpmedel. De bosättningslån som utgår
            är endast avsedda för gifta eller sammanboende par eller för ensamstående
            med barn. Ensamstående handikappade som önskar eller tvingas bilda
            eget hem har nu inte denna lånemöjlighet. I vissa kommuner utgår
            bidrag, på andra håll underlättas de handikappades bosättningsproblem
            genom frivilligt insatt stöd. Enligt vår mening bör reglerna i
            kungörelsen om statliga bosättnings- lån ändras så att lån även
            kan utgå till ensamstående handikappade som bildar eget hem. Stat
            och kommun har tagit initiativ för att underlätta för handikappade
            att få lämplig bostad. Det har dock visat sig att planläggning
            och utformning av dessa bostäder kräver expertinsatser, vilket
            i många fall fördröjer byg- gandet. Dessa bostäder måste ofta
            även om normer för invalidbostäder finns utformas individuellt.
            Vi anser därför att vid ett antal länsbostadsnämnder på försök
            bör tillsättas tjänster för experter på handikappbostäder, vilket
            kan lösas genom att arkitekter knyts till länsbostadsnämnden för
            denna speciella uppgift eller genom vidareutbildning av redan
            anställda tjänste- män för detta ändamål. Till en början kan en
            sådan expert utnyttjas för flera län. Dessa experter skulle också
            kunna medverka som konsulter då det gäller förbättring av de äldres
            bostäder. Detta är en angelägen uppgift då under vissa år det
            statliga bidraget till förbättring av de äldres bostäder inte
            kunnat utnyttjas till fullo, främst som en följd av att en del
            kommuner inte haft tekniska eller personella resurser för att
            ge råd och anvisningar vid sådana förbättringsarbeten. Det behöver
            närmare utredas i vilken form denna verksamhet skall bedrivas.
            Statligt stöd utgår för närvarande till vissa av de handikappades
            organi- sationer, medan andra i huvudsak får klara sig på anslag
            från kommuner och landsting eller med hjälp av frivilliga insatser.
            Någon klar överblick av principerna för det statliga stödet till
            handikapporganisationer är dock svår att få. Man kan konstatera
            att somliga får statligt stöd medan andra som FUB (Riksförbundet
            för utvecklingsstörda barn) eller MS (Multipel skleros-föreningarnas
            riksförbund) inte får detta. En bättre redovisning krävs enligt
            vår mening för att möjliggöra en bedömning av vilka av dessa organisationer
            som bör komma i åtnjutande av statligt stöd och i vilken mån statsbidrag
            kan fördelas till de olika organisationerna genom dessas samarbetsorgan.
            De handikappades riksförbund intar en viss särställning genom
            sin bre- dare verksamhet bland olika slag av rörelsehindrade.
            Organisationen anger sitt medelsbehov för budgetåret till cirka
            1446 000 kronor, varav departe- mentschefen endast tillstyrkt
            430 000 kronor. Det är otillfredsställande att en organisation
            av detta slag inte skall få större del av sin verksamhet finansierad
            med statsmedel. Verksamheten omfattar så viktiga aktiviteter som
            regional konsulentverksamhet och rekreationshem för de handikappade.
            Enbart den sistnämnda verksamheten drar personalkostnader på nästan
          </p>
          <pb facs="riksdagen-motions-pdf/data/1970/mot_1970__ak__1005/mot_1970__ak__1005-003.pdf"/>
          <p>
            Motion i Andra kammaren, nr 1005 år 1970 13
          </p>
          <p>
            765 000 kronor. Vi föreslår därför att DHR:s anslag räknas upp
            till 650 000 kronor. Statens arbetsklinik bedriver prövning av
            handikappades förutsättningar för olika slag av yrkesverksamhet.
            Forskning för detta ändamål pågår inom kliniken eller i dess regi
            genom köp av forskning utifrån. Vidare sköts genom kliniken viss
            utbildning av personal för rehabilitering. Statens ar- betsklinik
            har begärt en anslagsökning på 516 000 kronor för att bl. a. kunna
            inrätta fyra nya tjänster. Departementschefen föreslår en anslagsökning
            till kliniken om 200 000 kronor. Enligt vår mening bör dock anslaget
            föras upp med det av kliniken begärda beloppet. Hörselfrämjandets
            riksförbund bedriver en betydande informationsverk- samhet samt
            kursverksamhet för vuxna hörselskadade. Det är mycket ange- läget
            att organisationen får bättre möjligheter att bedriva denna verksam-
            het. Vidare kräver driften av riksförbundets centralbyrå betydande
            resur- ser. Hörselfrämjandets riksförbund har för budgetåret begärt
            en anslags- ökning på 445 000 kronor. Departementschefen föreslår
            att anslaget ökas med 65 000 kronor. Enligt vår mening bör dock
            anslaget Bidrag till Hörsel- främjandets riksförbund räknas upp
            med ytterligare 200 000 kronor. I särskild motion göres hemställan
            om dels anslag till statens arbets- klinik, dels bosättningslån
            åt handikappad och dels expertis vid länsbo- stadsnämnder för
            utformning av handikappbostäder. Med hänvisning till vad som ovan
            anförts hemställer vi, att riksdagen i skrivelse till Kungl. Maj:t
            begär att pen- sionsförsäkringskommittén ges i tilläggsdirektiv
            att framläg- ga förslag till förbättrade pensionsförmåner för
            handikap- pade av innebörden dels att reglerna för erhållande
            av invali- ditetstillägg ändras i syfte att vidga den krets av
            handikap- pade som kan erhålla stöd samt att tilläggets storlek
            höjs, dels att full pension kan utgå till båda parterna i äktenskap
            eller annan samlevnadsform där båda makarna är handikap- pade.
            Stockholm den 28 januari 1970
          </p>
          <p>
            Ingegärd Frenkel (fp) Elias Jönsson (fp) Kerstin Anér (fp) i
            Ingemarsgården Anders Jonsson (fp) Gabriel Romanus (fp)
          </p>
          <p>
            i Mora
          </p>
        </div>
      </div>
    </body>
  </text>
</TEI>
