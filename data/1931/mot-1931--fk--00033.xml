<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--fk--00033">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__33/mot_1931__fk__33-001.pdf"/>
      <fw xml:id="i-R8fS6Nic13t7Uu2AXiQySs">
        Motioner i Första kammaren, Nr 33. 9
      </fw>
      <div xml:id="i-VVj5uwLyjVkhFAnZzFYF5Q" type="motHeader">
        <div xml:id="i-MYxv2UT17FJaCAZrNd7cK" type="motTitle"/>
        <div xml:id="i-KbVqRsLAjQsaBePkCSfXYG" type="motSubmissionInfo"/>
      </div>
      <div xml:id="i-3MRES3L8NjwSuoimzZgCi8" type="motBody">
        <div xml:id="i-PMBrU4EpzW3cqSUpeqtHU3">
          <p xml:id="i-E2WG1Sx29RYaYkdVuGr6tk">
            Nr 33.
          </p>
          <p xml:id="i-Ko3GaeJVn7izykvJeK5JHs">
            Av herr Johansson, Johan Peter, om ökat anslag till bidrag för
            an- ordnande av skolskjutsar för skolpliktiga barn.
          </p>
          <p xml:id="i-PqbcGLAqvkuivnxBsL6h8X">
            I statsverkspropositionen upptages under åttonde huvudtiteln,
            punkt 226, ett extra anslag av 75,000 kronor såsom bidrag till
            anordnande av skolskjutsar för skolpliktiga barn. I sin framställning
            till Kungl. Maj:t har skolöversty- relsen för ändamålet begärt
            att anslaget måtte höjas från nuvarande 60,000 kronor till 100,000
            kronor och därför anfört synnerligen tungt vägande skäl. Sålunda
            framhålles, att under innevarande budgetår redan inkommit ansök-
            ningar om bidrag från 132 skoldistrikt till ett belopp av över
            100,000 kronor och att nedprutningar i de sökta anslagen med minst
            50 Jo nödvändiggöres, därest anslaget bibehålles vid sitt nuvarande
            belopp. Enligt kungörelsen den 28 maj 1926 utgår statsbidrag för
            anordnande av skolskjutsar företrädesvis i sådana fall, där konstnaderna
            för skolskjutsarnas anordnande kunna anses uppvägas av besparingar
            för skolväsendet i andra hänseenden. Av den hittills vunna erfarenheten
            framgår också, att skolskjut- sarna medföra betydande besparingar
            för både stat och kommun. I sin skri- velse den 24 april 1930
            angående beredande av större möjlighet för skoldi- strikt att
            vid minskning av antalet barn indraga skolor och skolavdelningar
            anförde överstyrelsen rörande denna sak bl. a. följande: ”Skolskjutsar-
            nas ekonomiska betydelse för statsverket framgår någorlunda tydligt
            därav, att, enligt folkskoleinspektörernas beräkningar, genom
            det vid tiden för be- räkningarna utgående statsbidraget för skolskjutsar
            å sammanlagt 30,000 kro- nor inbesparats statsbidrag till 70 läraretjänster
            med ett belopp — beräknat efter i olika lönegrader utgående statsbidrag
            — av lägst 75,600 och högst 107,100 kronor, oavsett dyrtidstillägg
            till 70 befattningshavare, och torde dyr- tidstilläggen ensamt
            kunna beräknas uppgå till ungefär samma belopp som hela det för
            skjutsar utgående statsbidraget. Då nu — fortfarande enligt folkskoleinspektörernas
            uppgifter — icke endast 70 utan 380 läraravdelningar, d. v. s.
            mer än fem gånger det nuvarande antalet, skulle kunna undvaras
            genom en vidare utveckling av skolskjutsanordningen, varvid statsbidraget
            skulle ut- gå efter samma grunder som för närvarande, synes det
            uppenbart, att anord- ningen med skolskjutsar innebär möjligheter
            till avsevärda besparingar för statsverket.”” De uppgifter, som
            av skolråden lämnats i hittills inkomna ansökningar om statsbidrag
            till skolskjutsar under budgetåret 1930—1931, ådagalägga även,
          </p>
          <p xml:id="i-DityE7uP1YaLHeQ2NeNiNx">
            Bihang till riksdagens protokoll 1931. 3 saml. 11 häft. (Nr 31—33.)
            2
          </p>
          <pb facs="riksdagen-motions-pdf/data/1931/mot_1931__fk__33/mot_1931__fk__33-002.pdf"/>
          <fw xml:id="i-WJGVmW1b8vX2zvdbRPLGJR">
            10 Motioner i Första kammaren, Nr 33.
          </fw>
          <p xml:id="i-K8DoE1RyzXU1y99XYimoGa">
            att stora besparingar icke blott för statsverket utan även för
            skoldistrikten kunna vinnas genom ifrågavarande anordning. Samtliga
            kostnader för de enligt nämnda ansökningar planerade skolskjutsarna
            hava av skolråden beräk- nats till omkring 182,000 kronor. Genom
            dessa skolskjutsar skulle enligt de lämnade uppgifterna 18 fortsättningsskolor,
            50 folk- och 83 småskolekrafter bliva obehövliga, därest skolskjutsarna
            kunna genomföras 1 beräknad omfatt- ning. Summan av de på detta
            sätt inbesparade lärarelönerna torde kunna beräknas till ett belopp,
            som med åtminstone 100,000 kronor överstiger samt- liga kostnader
            för ifrågavarande skolskjutsar. Men därtill kommer den för kommunerna
            vida större besparing, som ligger däri, att skoldistrikten enligt
            ovannämnda uppgifter genom dessa skolskjutsar skulle undgå kostnaderna
            för anskaffning och underhåll av skollokaler för omkring 37 folkskoleavdelningar
            och 78 småskolor eller mindre folkskolor. Dessa uppgifter och
            beräkningar avse visserligen blott ett år och äro i hög grad ungefärliga,
            men de bestyrka dock den meningen, överstyrelsen tidigare uttalat,
            att de hittills med statsbidrag understödda skolskjutsarna medfört
            en utgiftsminskning enbart för statsver- ket, vilken uppgår till
            ett belopp, som är mer än dubbelt så stort som det härför lämnade
            statsbidraget, och att de än vidare erbjuda avsevärda möjlig-
            heter till besparingar. Vidare framhåller skolöverstyrelsen, att
            man genom att indraga flera små och illa utrustade skolor och
            sammanslå dem kan reducera kostnaderna och ändå få bättre skollokaler,
            bättre undervisningsmateriel, högre skolform och hättre undervisningsresultat.
            Det förhållandet, att statsbidrag för här ifrågavarande ändamål
            icke utgår efter fastställda allmänna grunder utan i varje särskilt
            fall bestämmes av Kungl. Maj:t, som därvid är bunden vid ett visst,
            fixerat belopp, vållar osä- kerhet och oberäknelighet. Skoldistrikten
            kunna icke med visshet påräkna stats- bidrag och underlåta därför
            1 många fall att vidtaga de besparingar, som ligga uti att anordna
            skolskjutsar och indraga små skolavdelningar. I sitt ovannämnda
            utlåtande den 24 april 1930 har därför skolöversty- relsen hemställt,
            att det nuvarande extra anslaget till skolskjutsar måtte för-
            ändras till ordinarie förslagsanslag och anför därvid bl. a.:
            ”En dylik för- ändring av anslagets natur torde icke innebära
            någon större ekonomisk risk, då ju statsverket har ekonomisk fördel
            av att skolskjutsar i långt större ut- sträckning än för närvarande
            komma till användning under förutsättning att nu gällande villkor
            för statsbidragets utgående skulle gälla och en effektiv kontroll
            utövas.” Då av vad som anförts tydligt framgår, att genom anordnande
            av skol- skjutsar besparingar kunna göras till mångdubbelt större
            belopp än vad som för detta ändamål beviljas, synes det vara en
            förvänd besparingspolitik att vägra anslå härför erforderliga
            medel. Det ligger också i statens intresse
          </p>
          <pb facs="riksdagen-motions-pdf/data/1931/mot_1931__fk__33/mot_1931__fk__33-003.pdf"/>
          <fw xml:id="i-Cbngwcj526JR7qswFnkjhM">
            Motioner i Första kammaren, Nr 33. 11
          </fw>
          <p xml:id="i-AjetuUNVi8PbNjU1mSCsCL">
            att göra detta anslag av sådan natur, att det kan i besparingssyfte
            fullt ut- nyttjas. Jag hemställer därför,
          </p>
          <p xml:id="i-38fkvT39uKkPBHCbtPed7V">
            att riksdagen ville besluta att till bidrag för anordnande av
            skolskjutsar för skolpliktiga barn för budgetåret 1931—1932 anvisa
            ett ordinarie förslagsanslag av 100,000 kronor att utgå enligt
            de närmare villkor och bestämmelser, Kungl. Maj:t kan finna gott
            föreskriva.
          </p>
          <p xml:id="i-3qyebdjzVGZnGziXTJQJqJ" type="date">
            Stockholm den 21 januari 1931.
          </p>
          <div xml:id="i-VwtJR5727RBhPDYL1qQYsu" type="signatureBlock">
            <p xml:id="i-Mfc3JNJ3EZg4r5hrMrTV5b" who="unknown" type="signature">
              J. P. Johansson
            </p>
          </div>
        </div>
      </div>
    </body>
  </text>
</TEI>
