<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00305">
  <teiHeader>
    <fileDesc>
      <titleStmt>
        <title>Ensamstående föräldrar</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ensamstående föräldrar</title>
          <idno type="rdwebb">H002Sf305</idno>
          <rs type="number">Sf305</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf305/text</ref>
          <ref type="dokument_url_html">http://data.riksdagen.se/dokument/H002Sf305</ref>
          <ref type="dokumentstatus_url_xml">http://data.riksdagen.se/dokumentstatus/H002Sf305</ref>
          <ref type="doc">http://data.riksdagen.se/fil/0B2EDEA7-897B-42C9-8F0C-14305928E738</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pMVvNGeNe1w2fa4ZGNCs8" type="signed"/>
        <correspContext corresp="i-pMVvNGeNe1w2fa4ZGNCs8">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-2F2fojw7gUwNy3NpXiLPgN">
          <date when="2012-10-08"/>
        </correspAction>
        <correspAction type="submission" xml:id="i-KJ7AbaVSDqw7aUsbZSKgFk">
          <date when="2012-10-05"/>
        </correspAction>
        <correspAction type="transfer" xml:id="i-C2SQuGAAzXi5opQgJm7C6T">
          <date when="2012-10-04"/>
        </correspAction>
        <correspAction type="assigned" xml:id="i-6vvpvVZRabahXKRwwYddLX"/>
        <correspContext corresp="i-6vvpvVZRabahXKRwwYddLX">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-FjeAhksZhfhLBGK4eKbR2K">
          <head xml:id="i-SbVKEwJMuDHY86XJ5NaTbm">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Ensamstående föräldrar har sämre ekonomi 3
            </item>
            <item>
              4 Höj underhållsstödet 4
            </item>
            <item>
              5 Barn till fattiga umgängesföräldrar 4
            </item>
            <item>
              6 Förbättra bostadsbidraget för ensamstående föräldrar 5
            </item>
            <item>
              7 Barnomsorgsstöd för ensamstående när barnen är sjuka 5
            </item>
          </list>
        </div>
        <div type="motProposal" subtype="förslag">
          <head xml:id="i-V7R5AYqytHBRMXJz52ixGp">
            2 Förslag till riksdagsbeslut
          </head>
          <list style="ol">
            <item xml:id="i-AErNHPFgx7Mm5ox2Dpsc1r">
              Riksdagen beslutar att höja underhållsstödet med 200 kronor per
              månad för barn 013 år samt värdesäkra det genom att knyta det
              till prisbasbeloppet.
            </item>
            <item xml:id="i-EVFYo9nyquZa2gCbTXb1WY">
              Riksdagen beslutar att höja underhållsstödet med 400 kronor per
              månad för barn 1319 år samt värdesäkra det genom att knyta det
              till prisbasbeloppet.
            </item>
            <item xml:id="i-BndiWu9eziUFo3X4git9Ty">
              Riksdagen tillkännager för regeringen som sin mening vad som
              anförs i motionen om att regeringen bör ändra beräkningsgrunden
              för underhållsstödet så att återbetalningsskyldigheten bestäms
              utifrån dagsaktuell inkomst om inkomsten minskar med mer än 15
              procent.
            </item>
            <item xml:id="i-PW6AaAjozV8NfGmKjcSCcg">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på förbättringar när det gäller umgängesresor.
            </item>
            <item xml:id="i-SMDffwnr3fFYqPd9bm4Zym">
              Riksdagen beslutar att höja bostadsbidragets särskilda bidrag
              och umgängesbidrag med 150 respektive 100 kronor.
            </item>
            <item xml:id="i-D1cs881kRvK6EyKka2s6Bm">
              Riksdagen tillkännager för regeringen som sin mening vad som
              anförs i motionen om barnomsorgsstöd i hemmet vid barns sjukdom.
              1
            </item>
          </list>
          <p xml:id="i-EDvpHGutEFLithiqBkZ7vG">
            1 Yrkande 6 hänvisat till FiU.
          </p>
        </div>
        <div type="motContent">
          <head type="h1" xml:id="i-FdL32jq1MgA8U7bQosyzkg">
            3 Ensamstående föräldrar har sämre ekonomi
          </head>
          <p xml:id="i-N15peBECZvfW7FwGCYVyH4">
            Ensamstående har generellt sämre ekonomi än sammanboende och
            sämst är den för ensamstående med barn. Eller mer korrekt är det
            ensamstående kvinnor med barn som har det sämst materiellt. De
            flesta män som har ensam vårdnad om sina barn har en relativt
            god ekonomi. En majoritet (78 procent) av de ensamstående föräldrarna
            är dessutom kvinnor.
          </p>
          <p xml:id="i-GHLEebupo7GhYQ2aYHiqUH">
            Ensamstående föräldrar lever oftare i fattigdom än sammanboende
            föräldrar. Ensamstående kvinnor med barn har lägst ekonomisk standard
            oavsett stöd i form av barn- och bostadsbidrag och har t.ex. bara
            drygt hälften av en sammanboende pappas inkomst. Sysselsättningen
            bland ensamstående mammor har sjunkit och de har oftare än andra
            otrygga anställningar.
          </p>
          <p xml:id="i-B7ihRZq8NfJDFij8kY1i1r">
            De stora skillnader som finns illustreras lättast med statistik
            från Statistiska centralbyrån. Medianvärdet 2010 för den disponibla
            inkomsten per konsumtionsenhet för gruppen 20 år och äldre var
            205 000 kronor (där en konsumtionsenhet motsvarar en hushållsmedlem).
            Högst inkomst, 250 000 kronor, hade sammanboende utan barn. Den
            lägsta inkomsten hade ensamstående kvinnor med barn: 138 000 kronor,
            vilket var 37 000 kronor mindre än för män i samma livssituation.
          </p>
          <p xml:id="i-Xoi9XhrASHz3pv9MnZ1368">
            Den låga medianinkomsten innebär också att en stor andel av de
            ensamma mammorna lever under väldigt knappa förhållanden. I ett
            svar på ett regeringsuppdrag från Försäkringskassan om resultatindikatorer
            för den ekonomiska familjepolitiken framgår att andelen som har
            låg ekonomisk standard eller är fattiga är störst bland ensamstående
            kvinnor med barn oavsett vilket mått som används.
          </p>
          <p xml:id="i-EgWUAbhy4q5CVgCVkLeQ1R">
            Den ekonomiska utvecklingen har också varit mindre gynnsam för
            ensamstående kvinnor än för andra grupper. Mellan 1999 och 2010
            ökade inkomsten för ensamstående mödrar med 23 procent, enligt
            SCB. Att jämföra med ensamma män med barn och sammanboende med
            barn som ökade sina inkomster med 37 respektive 42 procent under
            samma tidsperiod. Även andelen fattiga har ökat mer i de hushåll
            som består av ensamstående kvinnor med barn än i alla andra hushållstyper
            enligt Försäkringskassans beräkningar och SCB:s statistik.
          </p>
          <p xml:id="i-9J2sXLxS3jqCZCVhHXy2va">
            En förklaring till den sämre ekonomin är att arbetslösheten är
            högre bland ensamstående mödrar och att den har ökat med ett par
            procentenheter jämfört med 2007. I likhet med andra kvinnor har
            de dessutom inte sällan ett deltidsarbete. Eftersom det är svårt
            att klara sig på en deltidslön är dock andelen deltidsarbetande
            bland ensamstående lägre än bland de kvinnor som är sammanboende.
          </p>
          <p xml:id="i-MGw4X4BuBtNbGRY2RmCgKs">
            Brister i arbetsmarknadspolitiken är emellertid inte hela förklaringen
            till den relativa försämringen av ekonomin för ensamstående kvinnor
            med barn. En lika viktig orsak är att fördelningspolitiken har
            fått allt mindre betydelse för att utjämna ekonomiska skillnader
            i samhället. Försäkringskassans siffror visar att den ekonomiska
            familjepolitikens bidrag till den ekonomiska omfördelningen är
            nästan halverad sedan högerregeringen tillträdde 2006. Den andel
            av den disponibla inkomsten som består av försäkringar samt generella
            och behovsprövade bidrag har minskat för alla barnfamiljer, men
            minskningen har varit störst för de ensamstående föräldrarna.
          </p>
          <p xml:id="i-LfRYGePAmKWhJusvrc5GBj">
            För Vänsterpartiet är målsättningen att öka jämlikheten i samhället
            och minska de ekonomiska klyftorna. Därför behövs en förstärkt
            fördelningspolitik inriktad mot de grupper som har de största
            behoven. De ensamstående föräldrarna är den grupp som har lägst
            ekonomisk standard och av den anledningen är det till denna grupp
            vi riktar våra förslag till förbättringar. Även om förslagen i
            sig är könsneutrala innebär inriktningen mot ensamstående föräldrar
            också en ökad ekonomisk jämställdhet eftersom det är en grupp
            som till övervägande del består av kvinnor.
          </p>
          <head type="h1" xml:id="i-T9yCZoMNuYMv8g4hncvtGg">
            4 Höj underhållsstödet
          </head>
          <p xml:id="i-FY5LzyS7MRDprcFFExKvwe">
            Vi vill förbättra ekonomin för ensamstående föräldrar och därmed
            minska barnfattigdomen. Detta vill vi bl.a. göra genom att höja
            och värdesäkra underhållsstödet. Underhållsstödet har legat oförändrat
            på samma nivå sedan 1994 fram till den höjning på 100 kronor som
            genomfördes i och med budgetpropositionen för 2005. Stödets värde
            har därmed urholkats kraftigt.
          </p>
          <p xml:id="i-HZjEPgaXizmkpxGxJohwF1">
            Det bör genomföras en höjning av underhållsstödet med 200 kronor
            per månad och samtidigt bör underhållsstödet värdesäkras genom
            att det knyts till prisbasbeloppet. Detta bör riksdagen besluta.
          </p>
          <p xml:id="i-Ff9zs68o1BiZXSLP1xRUjL">
            Tonårsbarn är generellt dyrare att försörja än yngre barn. Det
            gäller kostnader för såväl mat som kläder och fritidsaktiviteter.
            Därför bör underhållsstödet höjas med 400 kronor per månad för
            barn från och med att de fyller 13 år. Detta bör riksdagen besluta.
          </p>
          <head type="h1" xml:id="i-XTqbp7qimurLLvyB3jEzHo">
            5 Barn till fattiga umgängesföräldrar
          </head>
          <p xml:id="i-DiVPv1FwtAixkVhevsaKcV">
            Barn drabbas även då den förälder som barnet inte bor med är
            fattig. Underhållsstödet har föräldern självklart skyldighet att
            betala tillbaka till Försäkringskassan. Dessutom kanske föräldern
            måste ha en bostad med ett extra sovrum för att kunna ta emot
            barnet. Det finns umgängesföräldrar som aldrig har råd att ge
            barnen något extra, som t.ex. fika på stan eller biobesök, när
            barnen hälsar på.
          </p>
          <p xml:id="i-B4YASkVpFk88KGyLoyP9H5">
            I dag fastställs återbetalningsskyldigheten av underhållsstöd
            på inkomst två år bakåt i tiden. Det innebär problem för de umgängesföräldrar
            som får stora förändringar av sin inkomst. Återbetalningsskyldigheten
            bör i stället bestämmas utifrån dagsaktuell inkomst om inkomsten
            minskar mer än 15 procent. Denna metod tillämpas t.ex. av CSN.
          </p>
          <p xml:id="i-UtRQWUJ2yCbaKbqycLVXh9">
            På grund av beräkningsreglerna för underhållsstöd är det många
            föräldrar som inte kan bli skuldfria. 10 procent av alla som genomgår
            skuldsanering får under skuldsaneringen nya skulder till Försäkringskassan
            för underhållsstöd. Försäkringskassan efterskänker inte dessa
            skulder. Bland de 480 000 personer som har skulder i Kronofogdemyndighetens
            register har 35 procent skulder för underhållsstöd till Försäkringskassan.
            En förändring av beräkningsreglerna skulle troligen minska detta
            antal.
          </p>
          <p xml:id="i-7t497ECMSnLicUhnTxSiAA">
            Överskuldsättning är ett stort samhällsproblem. Enligt Kronofogdemyndigheten
            finns det ca 400 000 personer som befarar att de inte kommer att
            kunna betala sina räkningar inom den närmaste framtiden. Mot denna
            bakgrund bör regeringen ändra beräkningsgrunden för underhållsstödet
            enligt CSN-metoden vid beräkning av inkomstunderlag. Detta bör
            riksdagen som sin mening ge regeringen till känna.
          </p>
          <p xml:id="i-W7tL3ux8BSagsDzwJnUKcs">
            Barn drabbas när en förälder som bor långt bort inte har råd
            att betala resorna för att träffas. Det bör därför införas en
            möjlighet för umgängesföräldrar att söka ekonomiskt stöd för resor
            inom ramen för underhållsstödssystemet. Detta är viktigt framför
            allt för barnens skull men även för att umgängesföräldern ska
            uppleva systemet som rättvist. Därför bör regeringen återkomma
            med förslag på förbättringar angående umgängesresor i enlighet
            med det ovan anförda. Detta bör riksdagen som sin mening ge regeringen
            till känna.
          </p>
          <head type="h1" xml:id="i-SLCmfajzF5qFhFszCtBjh6">
            6 Förbättra bostadsbidraget för ensamstående föräldrar
          </head>
          <p xml:id="i-S8r1htpS4gnS3FizATTy2U">
            Bostadsbidraget ska ge barnfamiljer möjlighet till en bra och
            tillräckligt rymlig bostad. Föräldrar med barn som bor hemma har
            rätt till ett särskilt bidrag som är en del av bostadsbidraget.
            Storleken på bidraget beror på antalet hemmavarande barn. Motsvarande
            bidrag, men på en lägre nivå, utgår för umgängesföräldrar. Ensamstående
            föräldrar bör få ett tillskott genom en höjning av det särskilda
            bidraget respektive umgängesbidraget med 150 respektive 100 kronor.
            Detta bör riksdagen besluta.
          </p>
          <p xml:id="i-S9voASMmK2KzWEv82wmwzt">
            Om föräldrarna har barnen boende hos sig växelvis bör det särskilda
            bidraget delas lika mellan dem.
          </p>
          <p xml:id="i-9hRCmah7jAbYsbzTcjSJiQ">
            Vi föreslår också att bostadsbidraget måste utvecklas och anpassas
            till dagens verklighet. Som en första åtgärd föreslår vi en höjd
            inkomstgräns från när bostadsbidraget börjar reduceras. Det behövs
            också en total översyn av hela regelverket för bostadsbidraget.
            Bland de frågor som bör tas upp är värdesäkring av bidraget, hur
            inkomsten beräknas för ensam- och sammanboende, reglerna för återkrav,
            behovet av en ytnorm samt åldersgräns för hushåll utan barn. Mer
            om detta finns i vår motion 2012/13:Sf223 Bostadsbidrag.
          </p>
          <head type="h1" xml:id="i-H4WcRqQfm5DG2PdUWFGvN2">
            7 Barnomsorgsstöd för ensamstående när barnen är sjuka
          </head>
          <p xml:id="i-XEXGkLkpwhRNP7mUcE3uiq">
            Ensamstående föräldrar kan ha svårt att få avlastning när barnen
            är sjuka. Att inte ha en partner som delar ansvaret för vård av
            sjuka barn kan leda till att föräldern inte kan sköta sitt arbete.
            Långa eller upprepade perioder med sjuka barn innebär även ett
            inkomstbortfall som blir extra kännbart för den förälder som är
            ensamstående. Ensamstående mammor är dessutom arbetslösa i högre
            utsträckning än andra föräldrar, vilket tyder på att arbetsgivare
            väljer bort dem. Detta kan bero på att arbetsgivarna är rädda
            för att ensamstående föräldrar kommer att vara borta mycket från
            arbetet när barnen är sjuka.
          </p>
          <p xml:id="i-8n5GRvoBgkno2b4XEkBEHe">
            För att underlätta situationen för ensamstående föräldrar vill
            vi se över möjligheten att införa ett barnomsorgsstöd i hemmet
            under perioder då barnen är sjuka och föräldern normalt skulle
            ha tagit ut tillfällig föräldrapenning för vård av sjukt barn.
            På så sätt skulle ensamstående föräldrar inte behöva stanna hemma
            från arbetet vid varje tillfälle barnen är sjuka. Barnomsorgsstöd
            i hemmet blir en ersättning för den ordinarie förskoleverksamhet
            som barnet deltar i när föräldern arbetar. Föräldern ska inte
            behöva betala någon extra avgift utöver den ordinarie taxan för
            barnomsorgen. De anställda barnskötarna kan med fördel ingå i
            kommunens vikariepool eller stärka verksamheten på kommunens förskolor
            de dagar de inte arbetar hemma hos sjuka barn.
          </p>
          <p xml:id="i-Mj8GTYvnSnifMaCsSFdZ9C">
            Ensamstående föräldrar har sällan råd att anlita privat barnvakt,
            inte ens med den skattelättnad för hushållsnära tjänster (RUT)
            som regeringen infört. Barnomsorgsstöd i hemmet är däremot ett
            alternativ som skulle underlätta vardagen för ensamstående föräldrar
            på riktigt.
          </p>
          <p xml:id="i-7xw1vJw2tp2KpU6vvRbRGX">
            Regeringen bör ta initiativ till att det inleds försöksverksamhet
            med barnomsorgsstöd i hemmet vid barns sjukdom. Detta bör riksdagen
            som sin mening ge regeringen till känna.
          </p>
          <p xml:id="i-WzWawsa3LxejNSiKu5Zibf">
            Vänsterpartiet avsätter pengar för detta under Utgiftsområde
            25.
          </p>
        </div>
        <div type="motSignatures">
          <list>
            <item xml:id="i-FGAdtm6F8pAktCHo6ddnxz">
              Wiwi-Anne Johansson (V)
            </item>
            <item xml:id="i-HZPHALYbs5KEpCFUKVg8xQ">
              Ulla Andersson (V)
            </item>
            <item xml:id="i-VTM65xMjqqUXubbmATCZhp">
              Josefin Brink (V)
            </item>
            <item xml:id="i-47WCZBgc6V5ahB6VCT9GjU">
              Christina Höj Larsen (V)
            </item>
            <item xml:id="i-R4vK2Rg6Mqbd9yqcgPZbih">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
