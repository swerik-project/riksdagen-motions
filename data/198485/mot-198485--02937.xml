<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02937">
  <teiHeader>
    <fileDesc>
      <titleStmt>
        <title>Regional utveckling och utjämning (prop. 1984/85:115)</title>
        <author>Rune Ångström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional utveckling och utjämning (prop. 1984/85:115)</title>
          <idno type="rdwebb">G8022937</idno>
          <rs type="number">2937</rs>
          <ref type="dokument_url_text">http://data.riksdagen.se/dokument/G8022937/text</ref>
          <ref type="dokument_url_html">http://data.riksdagen.se/dokument/G8022937</ref>
          <ref type="dokumentstatus_url_xml">http://data.riksdagen.se/dokumentstatus/G8022937</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hogs8eVRNVRzd3pteyuKMb" type="signed"/>
        <correspContext corresp="i-Hogs8eVRNVRzd3pteyuKMb">
          <note type="signatory" corresp="i-SSqaDPQScQwPiGYciJiS8W"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-4PWoEwRyCjKBVFFdqhmPo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2937/mot_198485__2937-001.pdf"/>
      <fw xml:id="i-EbB7nAtMEMg9XWefcANQ1M">
        Motion 1984/85:2937
      </fw>
      <div xml:id="i-H2W7tFPnQnm18B7hrywEt6" type="motHeader">
        <div xml:id="i-6sqYUjxXhkF3MFYT4te4mh" type="motTitle"/>
        <div xml:id="i-JDKrKjGDBHFhEs7zabpLi1" type="motSubmissionInfo"/>
      </div>
      <div xml:id="i-2nc8qRBgNwwiKLwJDrk2eF" type="motBody">
        <div xml:id="i-V3WtWD83yEC98PHxPEp5Dg">
          <p xml:id="i-RNMHNsVKHKapYjKF85W2DU">
            12
          </p>
          <p xml:id="i-4nQuVuT39jDSM8wia8svFr">
            Rune Ångström m. fl. Regional utveckling och utjämning (prop.
            1984/85:115)
          </p>
          <p xml:id="i-D7UBSjqpLwHc3gvgB8Gna3">
            Regionalpolitiken skall öka den enskildes möjligheter att fritt
            kunna välja arbete och bostadsort och åstadkomma en mer likvärdig
            ekonomisk, social och kulturell standard för landets olika delar.
            Regionalpolitik har bedrivits med särskilda statliga stödmedel
            sedan mitten av 1960-talet, när det statliga lokaliseringsstödet
            introducerades. En stor mängd medel har sedan dess tillkommit.
            I viss men alltför ringa grad har de nya och gamla medlen anpassats
            till de resultat som framkommit från de undersökningar som gjorts
            om regionalpolitikens effekter. Vi anser att regional balans är
            ett av de viktigaste målen för den ekonomiska politiken. Samtidigt
            är det uppenbart att detta mål är lättare att uppnå vid god tillväxt
            i ekonomin som helhet och när den allmänna ekonomiska politiken
            skapar goda förutsättningar för en expansion av näringslivet.
            Ett förverkligande av dessa allmänna mål förutsätter en balanserad
            utveckling inte bara mellan och inom olika delar av landet utan
            också mellan olika typer av orter. Härigenom skapas förutsättningar
            för en ändamålsenlig lokalisering av arbetsplatser och servicefunktioner.
            En sådan samhällsstruk- tur underlättar också en god hushållning
            med naturresurserna. Den närmare innebörden av de allmänna målen
            har behandlats vid flera tidigare beslut om regionalpolitiken.
            Vi vill här erinra om de uttalanden som har gjorts om arbetets
            betydelse för både individen och samhället. Full sysselsättning
            är en förutsättning för ett maximalt utnyttjande av landets tillgångar.
            Undersysselsättning och arbetslöshet är ett slöseri med mänskliga
            resurser. Regionalpolitiska insatser för att öka sysselsättningen
            bidrar därför också till att övergripande ekonomisk-politiska
            mål kan nås. Målet arbete åt alla innebär också att det skall
            finnas goda möjligheter att välja mellan olika typer av arbeten
            samt att dessa skall ge trygg sysselsätt- ning. De senaste årens
            strukturförändringar inom industrin visar betydelsen av väldifferentierade
            arbetsmarknader som är motståndskraftiga vid sådana förändringar.
            Särskilda insatser behövs för att åstadkomma differentierade arbetsmarknader
            även på mindre och medelstora orter. Det avgörande är hur arbetsplatserna
            lokaliseras. Utan meningsfullt arbete finns inga realistiska möjligheter
            att leva på den ort man önskar. En jämnare regional fördelning
            av arbetstillfällen bör uppnås genom att förutsättningarna för
            produktionen förbättras i områden med långvarig undersysselsättning.
            De medel som används bör i hög grad vara generella. Det krävs
            ”ett rundare Sverige”.
          </p>
          <pb facs="riksdagen-motions-pdf/data/198485/mot_198485__2937/mot_198485__2937-002.pdf"/>
          <fw xml:id="i-Sg8DYtww6JTYouQthiMRrF">
            Mot. 1984/85:2937 Jå
          </fw>
          <p xml:id="i-NJzf9Ghhqsv6qkK1ooX2ye">
            Förenklat regionalpolitiskt stöd
          </p>
          <p xml:id="i-SoordhA81TL9srs51egvrQ">
            Den svenska regionalpolitiken har vuxit fram under en följd av
            år och omfattar en lång rad medel. Det är svårt att få en tillfredsställande
            överblick över dessa och någon samlad utvärdering av deras effekter
            har inte gjorts av den regionalpolitiska kommittén. Utredningen
            föreslår inte heller några förenklingar trots att detta var ett
            av syftena med utredningen. Vi anser att det regionalpolitiska
            stödet i högre grad bör vara generellt. Det skall vara lätt att
            administrera och lätt för den enskilde näringsidkaren att veta
            vilka förutsättningar som gäller. Stödformer som förutsätter långtgående
            förhandlingar mellan företag och staten eller innehåller bety-
            dande inslag av godtycke bör undvikas. De förslag som återfinns
            i proposition 1984/85:115 bygger i allt väsentligt på den regionalpolitik
            som redan förs. Mål och indelning i stödområde ligger fast. Medlen
            föreslås förändras endast marginellt. Ett persontransportstöd
            införs och godstransportstödet justeras något. Lokaliseringsbidragen
            före- slås minskas.
          </p>
          <p xml:id="i-GHspq2y4GwGeYNknEPfHXf">
            Lägre arbetsgivaravgifter
          </p>
          <p xml:id="i-K2cW5SnWuEZY2sSpCTZENZ">
            En sänkning av socialförsäkringsavgifterna inom vissa delar av
            landet introducerades som medel inom regionalpolitiken genom proposition
            1981/ 82:113 som lades fram av mittenregeringen våren 1982. Avsikten
            var att generellt förbättra förutsättningarna för näringsverksamheten
            i några spe- ciellt utsatta delar av Norrlands inland. Ett år
            senare ändrades reglerna så att bara viss industriell verksamhet
            men i hela Norrbotten omfattades av nedsättningen. Detta beslut
            fick åtminstone tre negativa verkningar. För det första blev det
            en relativ försämring av konkurrensläget för de kommuner som redan
            tidigare hade nedsatta avgifter. För det andra innebar begräns-
            ningen till vissa branscher att stödet blev mindre effektivt —t.
            ex. undantogs jord- och skogsbruk — och för det tredje blev systemet
            mer krångligt och ibland godtyckligt. Vi anser fortfarande att
            stödet måste prioriteras till de delar av landet som har de svåraste
            problemen. Det borde vara uppenbart för alla att t. ex. Bergs
            kommun i Jämtland och Sorsele kommun i Västerbotten har mycket
            större problem än Luleå kommun i Norrbotten. Regeringens förslag
            innebär emellertid att Luleå får stöd medan Berg och Sorsele blir
            utan. Både den regionalpolitiska kommittén och glesbygdsdelegationen
            anser att nedsättningen av arbetsgivaravgifterna måste gälla hela
            stödområde A, och denna uppfattning delas också av flertalet remissinstanser.
            Det är anmärkningsvärt att regeringen inte har tagit intryck av
            de fakta som redovisas som stöd för denna uppfattning. Enligt
            vår uppfattning bör alla kommuner i stödområde A erhålla nedsatta
            socialförsäkringsavgifter. Vad beträffar den branschmässiga omfattningen
            redovisas i propositionen
          </p>
          <pb facs="riksdagen-motions-pdf/data/198485/mot_198485__2937/mot_198485__2937-003.pdf"/>
          <fw xml:id="i-XZqN64MPPvroTMmMnrf7cE">
            Mot. 1984/85:2937 14
          </fw>
          <p xml:id="i-PU5LQxJ1q3Nr5wXPK5rGs8">
            att det har uppkommit problem som hänger samman med klassificeringen
            av företagens näringsgrenstillhörighet. Detta har då medfört olycklig
            konkur- renspåverkan mellan företagen. I propositionen föreslås
            för att motverka detta att verksamheter som ligger utanför de
            stödberättigade ”i vissa fall och efter särskild prövning” också
            skall kunna få nedsättning av socialförsäk- ringsavgifterna. Vi
            anser att detta vore en mycket olycklig utveckling med risk för
            betydande inslag av godtycke. Vi har tidigare krävt, och vi vidhåller
            denna uppfattning, att nedsättningen av socialförsäkringsavgifterna
            skall omfatta all icke-offentlig verksamhet. Vi anser det självklart
            att näringsgrenar som jord- och skogsbruk, servicenä- ringar,
            transportverksamhet m. m. som spelar en stor roll i Norrlands
            inland skall stödjas på samma sätt som industriell tillverkning
            genom lägre arbetsgivaravgifter. Regeringen är här liksom på flera
            andra punkter alltför ensidigt inriktad på att stödja industriell
            verksamhet. Den befrielse från arbetsgivaravgifter som gäller
            i Svappavaara bör också utvidgas till all verksamhet exkl. stat,
            kommun och försäkringskassa. Sammanfattningsvis anser vi alltså
            att arbetsgivaravgifterna skall sänkas med 10 procentenheter i
            hela stödområde A och för all verksamhet utom stat, kommun och
            försäkringskassa.
          </p>
          <p xml:id="i-DvFer746PxGHYWRcX9eH64">
            Transportstöd
          </p>
          <p xml:id="i-CszHFupsgem9C8fNjm51Hh">
            Den regionalpolitiska utredningen föreslår ett något utvidgat
            godstrans- portstöd och införandet av ett persontransportstöd.
            Detta anser vi vara mycket viktigt. Transportstödet är ett förhållandevis
            generellt stöd och det ligger således helt i linje med de principer
            för det regionalpolitiska stödet som vi ovan lagt fast. Framför
            allt tillkomsten av ett persontransportstöd är betydelsefull för
            att minska de norrländska företagens kostnader för nödvändiga
            personkontak- ter med andra delar av Sverige och med utlandet.
            Utredningen föreslog att bidrag skulle lämnas för resekostnader
            med flyg. Vi anser, vilket också föreslås i propositionen, att
            resor med både flyg och tåg bör kunna utgöra underlag för ett
            persontransportstöd. Enligt förslaget i propositionen skall resenären
            vara anställd vid det bidragsberättigade företaget. Därigenom
            utesluts ett stort antal egenföreta- gare från detta stöd. Detta
            anser vi vara felaktigt. Vi föreslår således att varje resa i
            tjänsten som faktureras på företaget, med den geografiska fördelning
            som redovisas i propositionen, skall vara underlag för persontransportstödet,
            dvs. att även resa för egenföretagare inkluderas.
          </p>
          <p xml:id="i-29W74Ved4QQDEEFRjDVxEP">
            Utjämnade teletaxor
          </p>
          <p xml:id="i-UhSjMo6VCxnD1v2oGa9rXn">
            Bra och billiga kommunikationer är en viktig förutsättning för
            expansion av näringslivet. För att åstadkomma ”ett rundare Sverige”
            är det därför
          </p>
          <pb facs="riksdagen-motions-pdf/data/198485/mot_198485__2937/mot_198485__2937-004.pdf"/>
          <fw xml:id="i-4LTeKt1wujfRnwa7PGFspR">
            Mot. 1984/85:2937 15
          </fw>
          <pb facs="riksdagen-motions-pdf/data/198485/mot_198485__2937/mot_198485__2937-005.pdf"/>
          <fw xml:id="i-UftqEBGbP3hMGegqYMt1rU">
            Mot. 1984/85:2937 16
          </fw>
          <p xml:id="i-QAPEtaQWxaVngybpeF4DHK">
            angeläget att inte bara förutsättningarna för direkta personkontakter
            förbätt- ras utan även förutsättningarna för personkontakter via
            telefon. I takt med att utnyttjandet av datatjänster ökar kommer
            kostnaderna för telefonkon- takter att bli alltmer betydelsefulla.
            Vi anser därför att ett sådant generellt regionalpolitiskt stöd
            som vi förespråkar bör inkludera en utjämning av taxorna för rikssamtal
            inom landets olika delar. Sedan lång tid tillbaka är kostnaderna
            för brev och andra postförsändelser desamma inom landet oberoende
            av om brevet skickas från Malmö till Lund eller från Malmö till
            Kiruna. Detta är självfallet av stor regionalpolitisk betydelse.
            Mycket talar för att en motsvarande uppläggning vad avser telefonsamtal
            skulle ha stor regionalpolitisk betydelse. Riksdagen bör begära
            ett förslag från regeringen om utjämnade teletaxor.
          </p>
          <p xml:id="i-8VSReCmLDyoX3M8gcJUvL7">
            Lokaliseringsstöd
          </p>
          <p xml:id="i-MHasd1m9n68s4YHND5a5zW">
            Regeringen föreslår, i likhet med regionalpolitiska kommittén,
            att den maximala andelen som kan ges som lokaliseringsbidrag sänks
            något. I stödområde A skall den högsta andelen fortsättningsvis
            vara 50 96. I undantagsfall skall stödet dock, efter beslut av
            regeringen, kunna utgå med 70 26 över hela landet. Vi anser att
            de argument som framförs för denna neddragning är acceptabla.
            Det måste vara självklart att stöd endast skall ges till verksamhet
            som på sikt kan bli lönsam. Verksamheten skall i en framtid kunna
            drivas utan annat stöd än det som ges generellt i form av t. ex.
            lägre arbetsgivarav- gifter, transportstöd och enhetliga post-
            och teletaxor. I lokaliseringsstöd ingår även lokaliseringslån.
            Näringslivets möjligheter till finansiering har förbättrats väsentligt
            de senaste åren. Därigenom har subventionsinslagen i lokaliseringslånen
            kunnat minskas väsentligt. Det framgår av redovisningen i propositionen
            att avbetalningsanstånd har medgivits i mycket ringa omfattning
            (i genomsnitt ca 1 år) och att ett fåtal företag har beviljats
            ränteanstånd. Sammanfattningsvis sägs att någon direkt statlig
            subvention i samband med långivningen inte längre förekommer.
            Vi anser därför att systemet med statliga lokaliseringslån bör
            avskaffas. Långivningen bör i stället ske på den normala kreditmarknaden.
            I vissa fall kan de säkerheter som företagen kan lämna vara otillräckliga.
            Därför bör någon form av statliga garantier införas för lån till
            företag inom stödområdet. Riksdagen bör hos regeringen begära
            ett förslag till garantisystem för lån till företag inom stödområdet.
            Möjligheten att erhålla lokaliseringslån bör då ersättas av ett
            sådant garantisystem.
          </p>
          <pb facs="riksdagen-motions-pdf/data/198485/mot_198485__2937/mot_198485__2937-006.pdf"/>
          <fw xml:id="i-JiuoR9mHAdmGpao1dseite">
            Mot. 1984/85:2937 17
          </fw>
          <p xml:id="i-w28sxcgZz48SSdW4y6z5x">
            Offertstöd m. m.
          </p>
          <p xml:id="i-ASoqrvxFKqZRKSJZU9mSZt">
            Villkoren för offertstöd bestäms från fall till fall. Stödet
            är avsett att användas som ett ”anbudsförfarande” när andra stödformer
            inte är tillämpli- ga. Konstruktionen av offertstödet medger förhandlingar
            mellan staten och enskilda företag, vilket kan medföra risker
            för missbruk. Statens förhand- lingsläge är sällan sådant att
            flera ”anbud” för en regionalpolitiskt eller arbetsmarknadspolitiskt
            motiverad åtgärd finns utan man är oftast hänvisad till diskussioner
            med ett enda företag. Detsamma gäller i viss mån utnyttjan- det
            av investeringsfondssystemet för regionalpolitiska syften. I propositionen
            föreslås 40 milj. kr. reserveras för offertstöd och det föreslås
            också att möjligheterna att använda investeringsfonderna inom
            regionalpolitiken utvidgas. Under budgetåret 1983/84 användes
            avsevärt mindre än en fjärdedel av det anslagna beloppet på 40
            milj. kr. för offertstöd. Mot bakgrund av ovan nämnda risker anser
            vi att anslaget för offertstöd bör begränsas till 10 milj. kr.
            Tillsammans med de ca 30 milj. kr. som föreslås för regeringens
            stöd till s. k. teknikcentra finns ändå enligt vår uppfattning
            tillräckliga medel för det stöd som kan behövas för denna typ
            av insatser.
          </p>
          <p xml:id="i-BGiU1BvewN3o6axdBTjYWy">
            Glesbygdsstöd
          </p>
          <p xml:id="i-CQ9kTrQLjPiWMTmb8p5Qnu">
            Folkpartiet krävde redan vid föregående riksmöte att bidragsnivåerna
            inom glesbygdsstödet skulle höjas. Glesbygdsstödet har visat sig
            fungera väl. Handläggningen har varit snabb och det har bidragit
            till fler arbetstillfällen och främjat samhällsservicen. Glesbygdsdelegationen
            och den regionalpoli- tiska kommittén har båda föreslagit att
            högsta belopp för avskrivningslån (dvs. bidrag) höjs från 200
            000 kr. till 300 000 kr., att högsta belopp för uthyrningsstugor
            höjs från 30 000 kr. till 50 000 kr. och att högsta belopp för
            IKS-stöd till enskilda projekt höjs från 30 000 kr. till 50 000
            kr. Regeringen föreslår emellertid i propositionen en betydligt
            mindre höjning av stödnivåerna. Med hänsyn till de positiva erfarenheterna
            av stödet bör utredningarnas förslag accepteras. Vi föreslår att
            så sker.
          </p>
          <p xml:id="i-V2Sbyz88F76T6GspXK5EZ3">
            Höjda länsanslag
          </p>
          <p xml:id="i-C3H7Um3vSKhgYv3QV9CuQ8">
            Folkpartiet har under flera år föreslagit en ytterligare decentralisering
            av de regionalpolitiska insatserna. Detta har bl. a. tagit sig
            uttryck i våra förslag om en utökning av de anslag som disponeras
            av de olika länsstyrelserna för regionalpolitiska insatser. Det
            är därför glädjande att regeringen nu till viss del tillmötesgår
            dessa krav. Vi anser att regionalpolitikens genomförande till
            stor del kan och bör decentraliseras till länsnivån. En sådan
            princip innebär ett fullföljande av de
          </p>
          <pb facs="riksdagen-motions-pdf/data/198485/mot_198485__2937/mot_198485__2937-007.pdf"/>
          <fw xml:id="i-B76c6oTF5KL7hXqtHHJJKp">
            Mot. 1984/85:2937 18
          </fw>
          <p xml:id="i-WWAbwJgMvQKUQnzwsmkBF2">
            principer som lades fast i mittenregeringens proposition 1981/82:113.
            Vi föreslår att ytterligare 30 milj. kr. avsätts för länsanslagen.
          </p>
          <p xml:id="i-3nKk6u1A9nVASdfNCE4kou">
            Kommunal regionalpolitik
          </p>
          <p xml:id="i-7oqyiPLLZZyzd2ZxTTJBY5">
            Många kommuner har under senare år engagerat sig i näringslivs-
            och sysselsättningspolitiska frågor. Statens industriverk har
            i en rapport visat att sådana kommunala insatser i viss omfattning
            inneburit direkta och indirekta subventioner till enskilda företag
            och industriella projekt. Vi anser en sådan utveckling olycklig.
            Den kan lätt ge upphov till kamp mellan olika kommuner med allt
            högre subventioner för att locka till sig företag och sysselsättningstillfällen.
            Regeringen har givit den s.k. stat-kommunberedningen i uppdrag
            att utreda kommunernas och landstingskommunernas roll i närings-
            och syssel- sättningspolitiken. Vi anser att kommunernas insatser
            inom näringspolitiken bör begränsas till att skapa goda förutsättningar
            för företagsamheten genom allmänna insatser för service, transporter,
            arbetsplatsområden, boende m.m. Någon förändring av den allmänna
            kompetensregeln i kommunalla- gens fjärde kapitel som säger att
            kommuner själva får vårda sina angelä- genheter bör självfallet
            inte ske. Detta bör riksdagen ge regeringen till känna.
          </p>
          <p xml:id="i-Dz8i5Sn66Lu7ro9cQmBnSi">
            Industriverkets roll
          </p>
          <p xml:id="i-FEmDfEj3GEw2cLucJBqfyJ">
            Som vi konstaterat ovan är det regionalpolitiska stödet enligt
            regeringens förslag alltför ensidigt inriktat på industriell verksamhet.
            En aspekt av detta är den centrala roll som statens industriverk
            tilldelas i propositionen. Vi har tidigare påpekat de risker detta
            kan medföra. Dessa kommer sannolikt att bli alltmer uppenbara
            i och med att tjänstesektorn i framtiden kan beräknas svara för
            en allt större del av sysselsättningstillfällena. Regionalpolitiken
            bör inte bara vara en regional industripolitik utan en generell
            politik för att ta vara på och utveckla de naturliga förutsättningarna
            för näringslivet inom olika regioner i landet.
          </p>
          <p xml:id="i-4hnrM6CMgDNfU5SyKMK1xV">
            Ekonomiska konsekvenser
          </p>
          <p xml:id="i-MZXc4zDWH9mhSMYD6dKj2r">
            Förslaget ovan att utvidga nedsättningen av arbetsgivaravgifterna
            till all icke-offentlig verksamhet betyder ökade kostnader, liksom
            utvidgningen till hela stödområde A (dvs. även vissa kommuner
            i Jämtlands och Västerbot- tens län). Detta kompenseras dock till
            stor del av att vissa kustkommuner i Norrbottens län föreslås
            undantas från nedsättningen. Totalt sett kan kostnaderna beräknas
            öka med ca 100 milj. kr., dvs. från 360 milj. kr. till 460 milj.
            kr. I motionen föreslås också att lokaliseringslån inte längre
            skall ges utan att
          </p>
          <pb facs="riksdagen-motions-pdf/data/198485/mot_198485__2937/mot_198485__2937-008.pdf"/>
          <fw xml:id="i-HJQBguLeAa9Y1VMsxR3MLF">
            Mot. 1984/85:2937 19
          </fw>
          <p xml:id="i-QgjXQ4uTtRfCBcCx74upWx">
            kreditgivningen skall skötas av det ordinarie kreditväsendet
            kompletterat med statliga garantier. Därigenom bortfaller behovet
            av anslaget C 3, vilket innebär en i förhållande till propositionen
            lägre budgetbelastning med 300 milj. kr. Vårt förslag i fråga
            om minskning av anslaget för offertstöd innebär att anslaget C
            2 bör reduceras med 30 milj. kr. Samtidigt bör anslaget för Regionala
            utvecklingsinsatser m. m. (C 4) ökas med 30 milj. kr. Totalt sett
            kommer den totala belastningen på statsbudgeten genom våra förslag
            att minska med 200 milj. kr.
          </p>
          <p xml:id="i-LsNaGMakCUJfMBH96TjrT6">
            Hemställan
          </p>
          <p xml:id="i-Qr71x6bTf9QR7Y7EWK9JQV">
            Med hänvisning till vad som ovan anförs hemställs 1. att riksdagen
            godkänner de allmänna riktlinjer för regionalpoliti- ken som framförs
            i motionen, 2. att riksdagen beslutar att socialförsäkringsavgifterna
            skall sättas ned med 10 procentenheter i de kommuner som tillhör
            stödområ- de A för all verksamhet utom den som bedrivs av stat,
            kommun och försäkringskassa, 3. att riksdagen beslutar att befrielse
            från socialavgifter i Svappavaara omfattar all verksamhet utom
            den som bedrivs av stat, kommun och försäkringskassa, 4. att riksdagen
            beslutar att inte bara resa för anställd person utan även för
            egenföretagare skall berättiga till persontransportstöd, 5. att
            riksdagen hos regeringen begär förslag om utjämnade teletaxor
            för rikssamtal i enlighet med motionens riktlinjer, 6. att riksdagen
            hos regeringen begär förslag om ett system med statliga kreditgarantier
            som ersätter lokaliseringslånen, 7.att riksdagen som sin mening
            ger regeringen till känna vad i motionen anförs om den kommunala
            kompetensen, 8. att riksdagen beslutar att till anslaget C 6 Ersättning
            för nedsätt- ning av socialavgifter för budgetåret 1985/86 anvisa
            ett förslagsan- slag om 460 milj. kr., 9. att riksdagen avslår
            förslaget om 300 milj. kr. till Lokaliseringslån (anslaget C 3),
            10. att riksdagen anvisar ett reservationsanslag om 332 milj.
            kr. för Lokaliseringsbidrag m. m. (anslaget C 2), 11. att riksdagen
            beslutar att högsta belopp för avskrivningslån inom glesbygdsstödet
            skall vara 300 000 kr., 12. att riksdagen beslutar att högsta
            belopp för uthyrningsstugor inom glesbygdsstödet skall vara 50
            000 kr., 13. att riksdagen beslutar att högsta belopp för IKS-stöd
            till enskilda projekt skall vara 50 000 kr.,
          </p>
          <pb facs="riksdagen-motions-pdf/data/198485/mot_198485__2937/mot_198485__2937-009.pdf"/>
          <fw xml:id="i-4q1Nc5JXyMih18h41ACKpX">
            Mot. 1984/85:2937 20
          </fw>
          <p xml:id="i-UHjzQ4uPwwpYYjTv9qrj45">
            14. att riksdagen beslutar att till Regionala utvecklingsinsatser
            m. m. anvisa ett reservationsanslag om 518 milj. kr.
          </p>
          <p xml:id="i-6jTNTPXVn5G4QQc7pyqoxs" type="date">
            Stockholm den 20 mars 1985
          </p>
          <div xml:id="i-HRb5ojuRDaiDpqUgNbGHpB" type="signatureBlock">
            <p who="i-SSqaDPQScQwPiGYciJiS8W" type="signature">
              RUNE ÅNGSTRÖM (fp)
            </p>
            <p who="i-Gcjbk3nJyjWXPaa2dm3MFR" type="signature">
              ELVER JONSSON (fp)
            </p>
            <p who="i-9pZ6GzfD2R22bxSydJmuYz" type="signature">
              KARL ERIK ERIKSSON (fp)
            </p>
            <p who="i-4PWoEwRyCjKBVFFdqhmPo2" type="signature">
              ERIC HÄGELMARK (fp)
            </p>
          </div>
        </div>
      </div>
    </body>
  </text>
</TEI>
