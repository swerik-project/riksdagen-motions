<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0381/mot_200304_MJ_0381-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ381 pnr: mp527
          </p>
          <p>
            Motion till riksdagen 2003/04:MJ381
          </p>
          <p>
            av Åsa Domeij (mp)
          </p>
          <p>
            Välfärdsindikatorer för husdjur
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen tar initiativ till att ett system
            för välfärdsindikatorer för husdjur utvecklas i enlighet med vad
            som anförs i motionen.
          </p>
          <p>
            Inledning
          </p>
          <p>
            Den svenska djurskyddslagen är unik såtillvida att den föreskriver
            att djur skall hållas och skötas i en god djurmiljö och på ett
            sådant sätt att det främjar deras hälsa och ger dem möjlighet
            att bete sig naturligt (8 4 DL). Djurens rätt till naturligt beteende
            finns vidare reglerat i djurskyddsförordningen, 8 1 och 83. Vidare
            skall både djurstallar (8 5-6) och ny teknik (8 7—8) förprövas
            utifrån — djurskydds- och = djurhälsosynpunkt innan de tas i bruk.
            Djurskyddsförordningen reglerar även vissa specifika aspekter
            som har betydelse för vissa djurslags förmåga att bete sig naturligt
            (8 9—16). I de föreskrifter som Jordbruksverket utfärdat för djurhållning
            inom lantbruket (SJVFS 2003:6) finns ytterligare regleringar av
            skötsel och djurmiljö.
          </p>
          <p>
            Brister i djurskyddslagens tillämpning
          </p>
          <p>
            Trots detta finns det i dagens djurhållning, som sker i enlighet
            med gällande föreskrifter, stora skillnader då det gäller uppfyllandet
            av djurskyddslagens krav på möjlighet att bete sig naturligt.
            De av Jordbruksverket utfärdade föreskrifterna ger olika möjligheter
            för olika djurslag och till och med olika åldersgrupper av samma
            djurslag. De två polerna kan enklast exemplifieras med å ena sidan
            en extensivt hållen amkobesättning för nötköttsproduktion och
            å andra sidan en minkfarm för pälsproduktion. Båda driftsformerna
            sker idag i enlighet med Jordbruksverkets föreskrifter, men skillnaderna
            då det
          </p>
          <pb facs="riksdagen-motions-pdf/data/200304/mot_200304_MJ_0381/mot_200304_MJ_0381-0002.pdf"/>
          <p>
            2003/04:MJ381
          </p>
          <p>
            gäller djurens möjligheter att utföra sina naturliga beteenden
            är uppenbara. Jordbruksverket har även i en särskild översyn över
            gällande regelverk för minkhållning konstaterat att det finns
            indikationer på att minkhållningen inte uppfyller 4 8 i djurskyddslagen.
            På liknande sätt kan stora skillnader ses då det gäller djurens
            möjligheter att bete sig naturligt mellan t.ex. en konventionell
            specialiserad slaktsvinsproducent och en slaktsvinsproducent som
            satsat på kall lösdrift.
          </p>
          <p>
            Definition av djurvälfärd
          </p>
          <p>
            Vad avser vi egentligen med djurvälfärd? En definition formulerades
            1992 av brittiska Farm Animal Welfare Council, utifrån de fem
            friheterna: Frihet från hunger och törst Frihet från obehag Frihet
            från smärta, skada och sjukdom Frihet att utföra normalt beteende
            Frihet från rädsla och stress Behov av bättre underlag
          </p>
          <p>
            SaeR RNr
          </p>
          <p>
            För att djurskyddslagens portalparagraf angående hälsa och naturligt
            beteende ska få större praktisk tillämpning i den svenska djurhållningen
            måste ett instrument skapas med direkt fokus på 84 i djurskyddslagen,
            så att uppfyllande av paragrafens syfte i högre grad kan utvärderas
            och gällande föreskrifter utvecklas.
          </p>
          <p>
            Aktuellt utvecklingsarbete
          </p>
          <p>
            Inom husdjursnäringen pågår redan idag ett arbete med att bättre
            kunna mäta, utvärdera och utveckla = djurvälfärden. Ett flertal
            branschspecifika djuromsorgsprogram finns etablerade. Inom ramen
            för forskningsprojektet Mat 21 har nuvarande indikatorer och nyckeltal
            för djuromsorg inventerats. De parametrar som studeras kan generellt
            sett uppdelas i miljöbaserade och sådana som är direkt djurbaserade,
            t.ex. beteenden, hälsa, fysiologi. De djurrelaterade parametrar
            som används idag har i huvudsak karaktären av negativa indikatorer
            — registrering av sjukdomsfrekvens, förekomst av smutsiga djur,
            förekomst av stereotypa beteenden. Idag finns ingen parameter
            för att utvärdera huruvida djuren har möjlighet att utföra sina
            naturliga beteenden, vilket får betraktas som en stor brist. Inom
            Svensk Mjölk förs det dock diskussioner om att utveckla djuromsorgsindikatorerna
            till att även avspegla hur väl djurmiljön förmår möjliggöra naturligt
            beteende. Även i andra länder pågår ett arbete för att belysa
            djuromsorgsnivån på gårdsnivån. De olika initiativen har olika
            syften: det kan vara frågan om certifiering av en djurhållning,
            av utvärdering av inhysningssystem, att
          </p>
          <pb facs="riksdagen-motions-pdf/data/200304/mot_200304_MJ_0381/mot_200304_MJ_0381-0003.pdf"/>
          <p>
            underlätta upptäckandet av djuromsorgsproblem och ett verktyg
            i rådgivningen. I Österrike och Tyskland har system med Animal
            Need Index (Tiergerechtheitsindex, TGTI) utvecklats för certifiering
            av djuromsorgsnivån och som ett stöd i rådgivningen. De parametrar
            som används är helt och hållet miljöbaserade. I Danmark används
            ”etisk egenskap”, för att underlätta för djurägaren att förbättra
            djuromsorgen. Metoden värderar inhysningssystem, skötsel, djurens
            beteenden och djurens hälsa och är därigenom både miljö- och djurbaserad.
            I ett franskt projekt fokuseras utvärderingen helt och hållet
            på djur- baserade parametrar. Man utgår härvid från de fem friheterna,
            och utifrån dessa har 42 parametrar definierats. Besättningens
            djuromsorg beskrivs sedan utifrån hur väl de fem friheterna är
            uppfyllda. Systemet är intressant genom sin fokusering på djurbaserade
            parametrar och sin klara anknytning till en väl accepterad definition
            av djurvälfärd. Systemet inbegriper därigenom även frågan om möjlighet
            till naturligt beteende. I projektet har en handbok utarbetats
            för att användas vid gårdsbesök. En sådan modell skulle kunna
            utvecklas i Sverige för att tydliggöra vad innebörden av 8 4 i
            djurskyddslagen är. Därigenom skulle ett system utveck- las som
            aktuella myndigheter kan använda vid utfärdande av föreskrifter
            och utprövning av ny teknik. Den handbok som är en del i systemet
            skulle också kunna utgöra ett mycket bra stöd vid tillsyn enligt
            djurskyddslagen.
          </p>
          <p>
            Stockholm den 6 oktober 2003 Åsa Domeij (mp)
          </p>
          <p>
            2003/04:MJ381
          </p>
        </div>
      </div>
    </body>
  </text>
</TEI>
