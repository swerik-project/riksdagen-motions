<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-00255">
  <teiHeader>
    <fileDesc>
      <titleStmt>
        <title>med anledning av prop. 2018/19:5 Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:255 av Håkan Svenneling m.fl. (V)</title>
          <idno type="rdwebb">H602255</idno>
          <rs type="number">255</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H602255/text</ref>
          <ref type="dokument_url_html">http://data.riksdagen.se/dokument/H602255</ref>
          <ref type="dokumentstatus_url_xml">http://data.riksdagen.se/dokumentstatus/H602255</ref>
          <ref type="docx">http://data.riksdagen.se/fil/704ACDF0-AA3C-4892-A177-863D9F514693</ref>
          <ref type="pdf">http://data.riksdagen.se/fil/406D9DB9-009D-44BD-A097-FD1629CE0AD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-QYwjdexr2Kgjbu5ATEETLG"/>
        <correspContext corresp="i-QYwjdexr2Kgjbu5ATEETLG">
          <ref>Proposition 2018/19:5</ref>
        </correspContext>
        <correspAction xml:id="i-LqM7HdzaGvyEd3Lf3EcwXx" type="signed"/>
        <correspContext corresp="i-LqM7HdzaGvyEd3Lf3EcwXx">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
        </correspContext>
        <correspAction type="submitted" xml:id="i-UMps9piY1gorz9XytHqnkU">
          <date when="2018-11-07"/>
          <time when="16:42:53"/>
        </correspAction>
        <correspAction type="reviewed" xml:id="i-ZM8rr1dDs9U2Z9KnZ4j84">
          <date when="2018-11-09"/>
          <time when="10:43:51"/>
        </correspAction>
        <correspAction type="dismissed" xml:id="i-MaLYGkYifw7766vsnB6Dhj">
          <date when="2018-11-12"/>
        </correspAction>
        <correspAction type="referred" xml:id="i-QPhXWYNTrkF77jSyEu9j3X">
          <date when="2018-11-13"/>
        </correspAction>
        <correspAction type="assigned" xml:id="i-BwBUDM2eZx8Lqw2GdksvYW">
          <date when="2018-12-05"/>
          <time when="16:19:28"/>
        </correspAction>
        <correspContext corresp="i-BwBUDM2eZx8Lqw2GdksvYW">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-V9WH6rxS8Bnr9DKWtcs4qv"/>
        <correspContext corresp="i-V9WH6rxS8Bnr9DKWtcs4qv">
          <ref type="uppgift">2018/19:UFöU1</ref>
          <ref type="ref_dok_id">H601UFöU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UFöU1</ref>
          <ref type="ref_dok_titel">Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:255 av Håkan Svenneling m.fl. (V) med anledning av prop. 2018/19:5 Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</div>
      </div>
      <div type="motBody">
        <div type="motProposal" subtype="förslag">
          <head xml:id="i-63nKC7uWR1qgVg2QenydKr">
            1 Förslag till riksdagsbeslut
          </head>
          <list style="ol">
            <item xml:id="i-RxTgW93wPkUrC4C2idwgka">
              Riksdagen avslår regeringens proposition 2018/19:5 Fortsatt svenskt
              deltagande i Natos utbildnings- och rådgivningsinsats Resolute
              Support Mission i Afghanistan.
            </item>
            <item xml:id="i-UvX7D8X5Te5H4bRdNZ8HYc">
              Riksdagen ställer sig bakom det som anförs i motionen om att
              en oberoende kommission bör tillsättas med uppdrag att ta fram
              en vitbok om den samlade svenska insatsen i Afghanistan 2002–2019
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FkvmsL6agGyv4YfCVfjJ73">
            2 Resolute Support Mission (RSM)
          </head>
          <p xml:id="i-8mFwmS5pZCYqGezY6KufSm">
            Regeringen föreslår genom proposition 2018/19:5 Fortsatt svenskt
            deltagande i Natos utbildnings- och rådgivningsinsats Resolute
            Support Mission i Afghanistan att riksdagen medger att regeringen
            ställer en svensk väpnad styrka till förfogande för deltagande
            i Natos utbildnings- och rådgivningsinsats Resolute Support Mission
            (RSM) i Afghanistan t.o.m. den 31 december 2019. Styrkan ska bestå
            av högst 50 personer på plats och planeras i huvudsak vara verksam
            i de norra delarna av Afghanistan. Om situationen så kräver ska
            det finnas möjlighet att utöver styrkebidraget tillföra en tillfällig
            förstärknings- och evakueringsstyrka om högst 150 personer.
          </p>
          <p xml:id="i-38XYkTQb7uquEAm2qbPCPL">
            Det övergripande målet med Sveriges styrkebidrag är, enligt propositionen,
            "att bidra till att konsolidera de afghanska försvars- och säkerhetsstyrkornas
            förmåga att på sikt självständigt hantera säkerheten i landet."
            I realiteten innebär detta att Sverige fortsätter att under ännu
            ett år delta i en internationell insats som i grunden har misslyckats.
            Än en gång skjuts avvecklingen av Sveriges militära närvaro i
            Afghanistan på framtiden. Vänsterpartiet har tidigare yrkat avslag
            på propositioner i samma ärende (2014/15:13, 2015/16:41, 2016/17:33
            och 2017/18:32) och anser fortfarande inte att en svensk väpnad
            styrka bör ställas till förfogande i Natos utbildnings- och rådgivningsinsats
            (RSM). Vi ser insatsen som en fortsättning på den Natoledda ISAF-insatsen
            (International Security Assistance Force), som vi varit starkt
            kritiska till.
          </p>
          <p xml:id="i-JMRPCvvG5XBt9uAKzn7uWJ">
            Erfarenheterna från Afghanistan visar att väpnade insatser inte
            lett till ökad säkerhet för befolkningen. Vi ser samtidigt att
            Sveriges mervärde i Afghanistan ligger i civila och politiska
            insatser, inte i deltagande i den militära konflikten i landet.
            Sverige borde arbeta för att FN ska få det direkta ansvaret för
            den fortsatta processen, både civilt och militärt. Det skulle
            underlätta en framtida fredsprocess. Dessutom innebär en förlängning
            av deltagandet en ansträngning på anslaget till Försvarsmaktens
            insatser internationellt. Det ger ett minskat handlingsutrymme
            för oförutsedda händelser i en tid när omvärldsläget är mycket
            svårbedömt och präglas av just oförutsägbarhet. Att då anslå 55
            miljoner kronor till fortsatt deltagande i Natos utbildnings-
            och rådgivningsinsats RSM i Afghanistan är en dålig prioritering.
          </p>
          <p xml:id="i-WmTkhadMh9EaDtXwDEAjuo">
            Riksdagen bör avslå regeringens proposition 2018/19:5 Fortsatt
            svenskt deltagande i Natos utbildnings- och rådgivningsinsats
            Resolute Support Mission i Afghanistan. Detta bör riksdagen besluta.
          </p>
          <head type="h1" xml:id="i-ohyKgfhqaFtuCmc91Yayb">
            3 Oberoende utvärdering
          </head>
          <p xml:id="i-Fta59eDaFn2eB34KiHB65R">
            Vänsterpartiets politik för Afghanistan tar sin utgångspunkt
            i solidariteten med det afghanska folket. Vi vill att Sverige
            ska vara en aktiv och närvarande aktör i Afghanistan och understöder
            det arbete som afghanska män och kvinnor bedriver för fred, utveckling,
            demokrati och jämställdhet. Vänsterpartiet stöder därför insatser
            som har till sin uppgift att säkerställa ett långsiktigt arbete
            för fred, demokratisering och jämställdhet. Det är så det afghanska
            samhället kan stabiliseras och vidareutvecklas. Under det gångna
            decenniet har Sveriges engagemang i Afghanistan fokuserat på militära
            insatser. Sveriges bidrag till den Natoledda internationella säkerhetsstyrkan
            ISAF tog sin start 2002 och avslutades 2014. Vänsterpartiet har
            varit kritiskt till insatsen och vid upprepade tillfällen föreslagit
            att Sveriges deltagande ska avvecklas.
          </p>
          <p xml:id="i-XmaHhSrfiG9HMCKcU5aMns">
            Den svenska militära insatsen har motiverats och försvarats med
            en lång rad argument. Det har bl.a. sagts att de svenska soldaterna
            ska skydda afghanska flickor som vill gå i skolan, att den militära
            insatsen ska bidra till demokratisering, att den ska militärt
            besegra talibanerna, att den ska hindra syraattacker mot kvinnor
            och att den ska skapa säkerhet. I dag kan vi konstatera att säkerhetsläget
            inte har förbättrats. Konflikten har tvärtom blivit stadigt värre
            för varje år som gått. Allt fler kvinnor och civila utsätts för
            attacker, biståndsarbetare dödas och freden är fortfarande avlägsen.
          </p>
          <p xml:id="i-6tQMevowmDMwRDH9psPoNo">
            Samtidigt ser vi framsteg i Afghanistan. Fler flickor får gå
            i skolan, fler barnmorskor utbildas och fler kvinnor arbetar och
            har ledande poster inom politiken. Men dessa framsteg har genomförts
            av civila biståndsorganisationer – organisationer som arbetat
            fristående från de militära insatserna.
          </p>
          <p xml:id="i-TvgQU2S3cQQYmobmswDVXE">
            Sveriges deltagande i ISAF-insatsen är en av de mest omfattande
            internationella insatser som vårt land genomfört. Det har varit
            en kostsam insats, både i pengar och i människoliv. Vänsterpartiet
            har vid flera tillfällen framfört kravet att det ska genomföras
            en oberoende utvärdering av det svenska deltagandet i ISAF och
            att en sådan utvärdering bl.a. ska inkludera företrädare för såväl
            det svenska som det afghanska civilsamhället.
          </p>
          <p xml:id="i-XEaUvvQ5mrGSMKU8dMamfY">
            Regeringen beslutade den 9 juli 2015 att tillsätta en utredning
            för att utvärdera den samlade svenska insatsen i Afghanistan 2002-2014.
            I direktiven (dir. 2015:79) för utredningen står det att Sveriges
            samlade engagemang i Afghanistan under perioden 2002-2014 ska
            utvärderas, med "särskilt fokus på den verksamhet som har bedrivits
            i norra Afghanistan under åren 2006-2014". Vänsterpartiet ställer
            sig mycket tveksamt till hur utvärderingsuppdraget formulerats.
            Regeringen utsåg dessutom en av de politiker som själv är ytterst
            ansvarig för den militära insatsen i Afghanistan att ensam leda
            utvärderingen. Vi har svårt att se att det skulle vara en oberoende
            och trovärdig utvärdering. I flera andra länder som deltagit i
            ISAF har man valt att gå en annan väg och tillsatt verkligt oberoende
            utvärderingar, t.ex. i Norge, Danmark och Nederländerna.
          </p>
          <p xml:id="i-QQ3bhK1xeQQAh6bGnxMFEr">
            När utvärderingen presenterades i mars 2017 konstaterade den
            att kostnaderna för hela Sveriges engagemang, inklusive civila
            insatser och bistånd, kan vara så stora som 27,5 miljarder kronor.
            Trots det pekar utredningen på att få mål har uppfyllts och att
            den svenska styrkan inte anses ha bidragit till att säkerheten
            upprätthållits i önskvärd utsträckning. Den har heller inte lyckats
            bygga upp förmågan hos de afghanska säkerhetsstyrkorna i tillräcklig
            utsträckning. Däremot anses Försvarsmakten ha utvecklat sin egen
            förmåga, t.ex. i samarbetet med Nato. Utredningen undviker dock
            den stora knäckfrågan, nämligen varför uppdraget att skapa säkerhet
            i Afghanistan misslyckats. En viktig lärdom från utredningen är
            de problem med civil och militär samverkan som den tar upp och
            hur sammanbakningen mellan militära och civila insatser kan försvåra
            för de civila organisationernas ansträngningar, något som flera
            biståndsorganisationer, inte minst Svenska Afghanistankommittén,
            lyft vid flera tillfällen.
          </p>
          <p xml:id="i-NYmvkDMudiEHa2NFJB3Kdi">
            Försvarsminister Peter Hultqvist meddelade den 2 december 2014
            i Svenska Dagbladet att "tidigare utfästelser om att göra en så
            kallad vitbok ska verkställas". Socialdemokraterna har tidigare
            fattat beslut på en partikongress om att en vitbok om Sveriges
            engagemang ska tas fram. Tyvärr har inte heller den nu tillsatta
            utredningen fått i uppdrag att fullfölja detta löfte.
          </p>
          <p xml:id="i-W8a5SA4AKqU1koAyxeFSLf">
            En vitbok om den svenska militära närvaron i Afghanistan skulle
            vara ett sätt att öppet redovisa och utvärdera såväl den militära
            insatsen som Sveriges stöd till polisutbildning, utvecklingsbistånd
            samt politiskt och diplomatiskt arbete. I synnerhet är det viktigt
            att ytterligare utvärdera hur Sveriges olika insatser samverkat
            med varandra, det som genom åren kallats civil-militär samverkan.
          </p>
          <p xml:id="i-E9v2cBdvpXAvVWu5jPobVp">
            En oberoende kommission bör därför tillsättas med uppdrag att
            ta fram en vitbok om den samlade svenska insatsen i Afghanistan
            2002-2019. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-WeavL3dJwHxBuXnWENhiCh">
            4 Civila insatser för fred och utveckling
          </head>
          <p xml:id="i-8XcKq5FyPidK2CCfuvcPZy">
            Afghanistans historia visar att det inte finns någon militär
            lösning på landets problem. Utländsk militär närvaro har gång
            på gång fördjupat och förstärkt landets konflikter. För att säkerställa
            ett arbete för fred, demokratisering och jämställdhet behövs en
            i grunden annan strategi för Afghanistan. Vänsterpartiet ser att
            Afghanistans stora utmaningar bara kan lösas genom en civil och
            politisk strategi. Stommen i en sådan strategi är ett ökat civilt
            bistånd och stöd till de politiska försöken att få igång en freds-
            och försoningsprocess och ett arbete med att återintegrera de
            stridande parterna i samhället. Redan i dag finns det en rad initiativ
            på både lokal och nationell nivå i Afghanistan för att försöka
            få igång en freds- och försoningsprocess. Hitintills har dock
            Sveriges stöd till dessa viktiga initiativ varit begränsat.
          </p>
          <p xml:id="i-VADwgats53WmZqFxV49b5k">
            Sverige har starka band till Afghanistan genom de många afghaner
            som i dag lever i vårt land och alla svenskar som genom decennierna
            engagerat sig i solidaritetsarbete med Afghanistan. Genom Svenska
            Afghanistankommitténs framgångsrika arbete i landet under mer
            än tre decennier har Sverige vunnit trovärdighet och skapat unika
            kontaktnät. Sverige skulle därför kunna bli en central aktör för
            fred, demokrati och jämställdhet i Afghanistan. Men det förutsätter
            att fokus på militära insatser ersätts med civila och politiska
            insatser.
          </p>
          <p xml:id="i-XTHbLoSyeWuR3qdamJnYEV">
            I Afghanistan växer det nu upp en ny generation av unga män och
            kvinnor. För många av dem saknas möjligheter till utbildning,
            försörjning och ett liv som inte begränsas av förtryck och fattigdom.
            Den bilden bekräftas inte minst av alla de ensamkommande barn
            och ungdomar som flytt landet. Det måste skapas en framtid för
            ungdomar och barn i Afghanistan. Bristande framtidstro och frustration
            är extremisternas bästa vän, det underlättar deras rekrytering.
            Civilt bistånd är därför avgörande för att lösa grundorsakerna
            till kriget i Afghanistan. Vänsterpartiet välkomnar därför att
            Sverige utlovat mer än 8 miljarder kronor i civilt bistånd till
            Afghanistan under perioden 2015-2024.
          </p>
          <p xml:id="i-TTafnnGosThFg4fcpgmkvp">
            Civila insatser måste samtidigt kompletteras med insatser för
            att stödja försöken till en freds- och försoningsprocess. En freds-
            och försoningsprocess måste rymma ett brett spektrum av alla berörda
            grupper i det afghanska samhället för att en långsiktig, fredlig
            lösning ska kunna ta form. Därför är det viktigt att det civila
            samhället får en mer framträdande roll i framtida fredssamtal.
            Särskilt viktigt är det att Afghanistans kvinnor inkluderas i
            fredsprocessen så att deras inflytande och rättigheter inte förhandlas
            bort. Erfarenheten från andra länder visar dessutom att fredsförhandlingar
            där kvinnor deltar leder till en mer hållbar fred. Vänsterpartiet
            här länge drivit på för att resolution 1325 ska få en mer framträdande
            roll i Afghanistan och välkomnar därför regeringens starka engagemang
            i frågan.
          </p>
        </div>
        <div type="motSignatures">
          <list>
            <item xml:id="i-B5u8qXdsrCkzgFd7B8LPEE" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-ERpiAi3LeRFWrwQ4evsYFN" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-NcTY2Uh3pN9qpJTQ5wjrTn" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-AtPcX6eG1Srxkabkty1JJR" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-WTNMofqn9tSsHP5xk9VeEk" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-8cF3wPzMAREBzRym2ybkhC" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-Lz8rdECGAqKi7wUDNUimFu" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-EDyW2whdmZMjo1k9gcNKVr" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-JSr8sxND7JZBMdRzwWxumC" who="i-KNRqa17M8avm4WSafSQiUy">
              Elin Segerlind (V)
            </item>
          </list>
        </div>
      </div>
    </body>
  </text>
</TEI>
