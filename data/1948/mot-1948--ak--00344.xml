<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__344/mot_1948__ak__344-001.pdf"/>
      <fw xml:id="i-E796ysZVWQD7Jf2oALn4dY">
        16 Motioner i Andra kammaren, nr 344.
      </fw>
      <div type="motHeader" xml:id="i-VsHCESHtnHSaZGdAAyD5oq">
        <div type="motTitle" xml:id="i-3xag5ZMuig7Pmfsm7yEszo"/>
        <div type="motSubmissionInfo" xml:id="i-RJbxhZpvjSDgDZA968U6x8"/>
      </div>
      <div type="motBody" xml:id="i-54V4axy9eVZpqYNvhGNRKk">
        <div xml:id="i-9ETCiR4qut1WS7Efyy61HE">
          <p xml:id="i-BdmhWdL6B4xF63scqyZkBq">
            Nr 344.
          </p>
          <p xml:id="i-X7tqwuPtYVhisvxPp4jJBt">
            Av herrar Skoglund i Umeå och Jansson i Kalix, om utredning av
            vissa spörsmål i fråga om den svenska statistiken.
          </p>
          <p xml:id="i-ErphPUdsNzMbdZ65N8NUnq">
            Vårt land kan uppvisa mycket förnämliga statistiska traditioner.
            Den svenska befolkningsstatistiken redovisar exempelvis obrutna
            serier ända tillbaka till år 1749 och kan sålunda nästa år fira
            sitt 200-årsjubileum. Jäm- fört med andra länder står statistiken
            i Sverige alltjämt på en hög nivå. Under senare tider ha emellertid
            vissa brister hos den svenska statistiken börjat bli allt mera
            påtagliga. Det vill synas som om det statistiska arbetet i åtskilliga
            hänseenden stelnat i en gång givna former i stället för att an-
            passas efter utvecklingens krav. Dessa brister ge sig särskilt
            till känna däri, att vissa delar av samhällslivet inte alls eller
            endast högst ofullständigt belysas av statistiska uppgifter. Icke
            minst gäller detta det ekonomiska livet, vilket särskilt tydligt
            framgår vid ett studium av den »Diskussion av problemet om den
            samhällsekonomiska balansen under 1948&gt;, vilken såsom ett bihang
            åtföljer bilaga 1 till 1948 års statsverksproposition. På grund
            av bristen på statistiska uppgifter är det utomordentligt svårt,
            ja delvis rent av omöjligt att erhålla en någorlunda god grundval
            för uppställandet av en tillförlitlig nationalbudget. Under en
            period, då det ekonomiska livet i så hög grad som för närvarande
            kräver planläggning och dirigering, är detta givetvis en allvarlig
            olägenhet. Vissa förbättringar av den svenska statistiken ha i
            olika andra samman- hang nyligen aktualiserats. Sålunda är arbetsmarknadsstatistiken
            för när- varande föremål för utredning. Vidare ha riksdagens revisorer
            i sin senast avgivna berättelse behandlat en del hithörande problem
            och därvid särskilt uppehållit sig vid åtgärder, som skulle kunna
            leda till att statistiken bleve snabbare. Dylika åtgärder komma
            emellertid inte att kunna ha mer än begränsad verkan, vartill
            kommer att vissa brister hos statistiken ej alls synas ha aktualiserats.
            För nationalbudgetsberäkningarna skulle det så- lunda vara av
            den största betydelse att äga kunskap om konsumtionens aktuella
            utveckling, vilket nu helt saknas. De” siffermässiga kunskapen
            om näringslivet och dess utveckling är vidare synnerligen ofullständig;
            sålunda har endast en företagsräkning ägt rum i Sverige, och eftersom
            den avsåg år 1931, äro dess uppgifter nu helt inaktuella. Uppgifterna
            om den indu- striella produktionen och om lagerhållningen äro
            ofullständiga och fram- för allt långsamma.
          </p>
          <pb facs="riksdagen-motions-pdf/data/1948/mot_1948__ak__344/mot_1948__ak__344-002.pdf"/>
          <fw xml:id="i-Vr8ob8vxwu4MyooPDssdaL">
            Motioner i Andra kammaren, nr 344. 17
          </fw>
          <p xml:id="i-8hAAznigz5efV43cFZsPdF">
            En utvidgning av statistiken till nya områden kan givetvis inte
            genom- föras utan ökade kostnader. Nödvändigheten att iaktta sträng
            återhåll- samhet, när det gäller statliga utgifter, torde under
            den närmare framtiden förhindra genomförandet av andra utvidgningar
            än de oundgängligen nöd- vändiga. Emellertid torde även mycket
            stå att vinna genom en förbättrad organisation av det statistiska
            arbetet. I varje fall bör föreligga en plan, enligt vilken statistiken
            skall kunna utbyggas efter hand som de finansiella resurserna
            medge detta. Statistiken är i Sverige mera decentraliserad än
            i de flesta andra länder. Det innebär uppenbarligen en fördel
            för de olika ämbetsverken att själva äga tillgång till statistiska
            avdelningar, inom vilka arbetet kan organiseras på ett med hänsyn
            till olika aktuella frågeställningar fruktbringande sätt. Därigenom
            förhindras den isolering mellan statistiken och de uppgifter den
            skall tjäna, som ofta lär kunna iakttagas i länder med en mera
            centrali- serad statistisk organisation. Åtskilliga statistikgrenar
            höra emellertid inte naturligt hemma någon- stans men ha dock
            på grund av den ena eller andra omständigheten kommit att bli
            placerade hos det ena eller andra ämbetsverket, vilket lett till
            en onödigt stor splittring. Särskilt gäller detta den ekonomiska
            statistiken och socialstatistiken, vilka båda grenar av statistiken
            äro splittrade på ett sätt, som inte gärna kan vara ändamålsenligt.
            Särskilt när det gäller dessa statistikgrenar är något slag av
            sammanhållande organ i hög grad av be- hovet påkallat. Frågan
            om en förändrad organisation av den svenska statistiken har varit
            aktuell vid åtskilliga tillfällen under de senaste årtiondena.
            Senast fram- lade besparingsberedningens statistikkommitté år
            1942 ett betänkande (SOU 1943: 28), vari bl. a. föreslogs inrättandet
            av ett s. k. statistikkollegium, som skulle ha till uppgift att
            verka såsom ett sammanhållande organ för den statliga statistiken.
            Trots att remissyttrandena över detta betänkande genomgående lära
            ha varit gynnsamma, har förslaget aldrig lett till någon åtgärd.
            Frågan om en förbättrad organisation av den svenska statistiken
            är emel- lertid så viktig, att den nu icke längre kan uppskjutas.
            Det kan på goda grunder antas, att det genom organisatoriska förändringar
            skulle vara möjligt att uppnå betydligt bättre resultat för de
            kostnader, som nu ned- läggas på statistiskt arbete av olika slag.
            De tendenser till dubbelstatistik, som nu finnas, skulle därigengm
            kunna undvikas, erfarenheter från ett slag av statistik skulle
            lättare kunna nyttiggöras, när det gäller andra slag av statistik
            o. s. v. En effektivisering av den statistiska organisationen
            och en utvidgning av statistiken till vissa nya områden behöver
            inte på det hela taget innebära, att uppgiftslämnarna bli mera
            betungade än för närvarande. Det klagas
          </p>
          <p xml:id="i-RMg6qc4huzadWc8JYEqw3M">
            2 Bihang till riksdagens protokoll 1948. 4 saml. Nr. 338—J344.
          </p>
          <pb facs="riksdagen-motions-pdf/data/1948/mot_1948__ak__344/mot_1948__ak__344-003.pdf"/>
          <fw xml:id="i-GBhKurJ1VqqRmGzu9PZQBy">
            18 Motioner i Andra kammaren, nr 344.
          </fw>
          <p xml:id="i-TbpRvejfQA5uaA99sRG7Sc">
            ofta och säkerligen många gånger icke utan skäl över att myndigheter,
            en- skilda och företag måste ägna alltför mycken tid åt att lämna
            statistiska uppgifter, som förefalla att vara till ringa eller
            ingen nytta. En bättre sam- ordning av statistiken skulle i många
            fall kunna leda till att arbetet för uppgiftslämnarna förenklades,
            samtidigt som resultatet av det statistiska arbetet bleve mera
            värdefullt än för närvarande. Icke minst skulle där- igenom kunna
            vinnas, att statistiken bleve snabbare. Mycket av motstån- det
            mot statistiken bottnar säkerligen i att åtskilliga statistiska
            uppgifter framläggas så sent, att de inte kunna användas för besvarandet
            av aktuella frågeställningar. Metoderna för insamling av statistiskt
            material skulle säkerligen i många fall vara i behov av en översyn.
            Särskilt må påpekas, att det i Amerika visat sig möjligt att snabbt
            erhålla statistiska uppgifter av stort värde för ett studium av
            den ekonomiska utvecklingen genom representativa undersök- ningar
            på mycket små material. Dylika utvägar torde även böra prövas
            i Sverige. | Ytterligare en fråga, som bör upptagas till behandling,
            är sättet för mång- faldigande av statistiska uppgifter. Den årliga
            statistiken, liksom flertalet större specialundersökningar, publiceras
            nu i regel i serien Sveriges offi- ciella statistik, medan löpande
            statistik och smärre specialundersökningar företrädesvis offentliggöras
            i de båda tidskrifterna Sociala Meddelanden och Kommersiella Meddelanden.
            Serien Sveriges officiella statistik har icke genomgått någon
            allmän översyn sedan sin tillkomst 1911. Detta synes nu vara erforderligt,
            och därvid bör även undersökas, huruvida det sedvanliga tryckförfarandet
            i någon mån kan ersättas av andra metoder för mångfaldi- gande
            (rotaprinttryck etc.). även frågan om en allmän statistik tidskrift
            synes nu böra bringas till en lösning.
          </p>
          <p xml:id="i-6yBnDHPSGVgZFZWMsLbTy4">
            Den ovan omnämnda utredningen av år 1942 innefattar en utförlig
            redo- görelse för den svenska statistikens dåvarande organisation.
            De föränd- ringar, som sedan dess ha inträffat, äro ej mera betydande,
            och det saknas följaktligen nu anledning att ånyo upptaga ett
            likartat utredningsarbete. Utredningen berörde däremot knappast
            frågan om en utbyggnad av stati- stiken till nya områden. Vad
            som nu behöver göras är därför i första hand följande: 1) upprättandet
            av en plan för ett successivt avhjälpande av de vikti- gaste bristerna
            i den svenska statistiken, särskilt på det ekonomiska om- rådet,
            2) utarbetande av ett förslag till sådana organisatoriska åtgärder,
            som kunna vara ägnade att underlätta genomförandet av nyssnämnda
            plan. Under hänvisning till det anförda få vi därför hemställa,
          </p>
          <pb facs="riksdagen-motions-pdf/data/1948/mot_1948__ak__344/mot_1948__ak__344-004.pdf"/>
          <fw xml:id="i-KcTwRhZ3Y831omi14wt3Hb">
            Motioner i Andra kammaren, nr 344. 19
          </fw>
          <p xml:id="i-XQEqLUotzv3nmbQMWyAbZr">
            att riksdagen ville besluta att i skrivelse till Kungl. Maj:t
            hemställa om utredning av frågan om statistikens utveckling i
            ovan berörda hänseenden.
          </p>
          <p xml:id="i-FNo72QGkA3p9g29UF29gVe">
            Stockholm den 24 januari 1948.
          </p>
          <p xml:id="i-38NrDJ3Fxw8GrjMjsntQoU">
            Gösta Skoglund. Ivar Jansson, Kalix.
          </p>
        </div>
      </div>
    </body>
  </text>
</TEI>
