<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02903">
  <teiHeader>
    <fileDesc>
      <titleStmt>
        <title>Värdefull jakt på förenklingar</title>
        <author corresp="i-6ruCvq43bT8LMJiVTZpVMm">av Ann-Sofie Alm (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2903 av Ann-Sofie Alm (M)</title>
          <idno type="rdwebb">H9022903</idno>
          <rs type="number">2903</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022903/text</ref>
          <ref type="dokument_url_html">http://data.riksdagen.se/dokument/H9022903</ref>
          <ref type="dokumentstatus_url_xml">http://data.riksdagen.se/dokumentstatus/H9022903</ref>
          <ref type="docx">http://data.riksdagen.se/fil/FE432655-58C9-4750-B814-4297F7E204C0</ref>
          <ref type="pdf">http://data.riksdagen.se/fil/4025058C-B85E-44AD-94AD-3CF110D2DD3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TpXokG84bxnN7tmCpbvgTX" type="signed"/>
        <correspContext corresp="i-TpXokG84bxnN7tmCpbvgTX">
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-UypJSpthSrdccsqdufSpXm" type="submitted">
          <date when="2021-10-04"/>
          <time when="12:43:01"/>
        </correspAction>
        <correspAction xml:id="i-6avFpKi3LUj6A6abYBnKKm" type="reviewed">
          <date when="2021-10-04"/>
          <time when="17:16:51"/>
        </correspAction>
        <correspAction xml:id="i-XkbJyMUipr5W9L5hGD2hK3" type="referred">
          <date when="2021-10-14"/>
        </correspAction>
        <correspAction xml:id="i-6Pq7u26T8uEnA42Hp4xCCR" type="assigned">
          <date when="2022-10-07"/>
          <time when="14:41:25"/>
        </correspAction>
        <correspContext corresp="i-6Pq7u26T8uEnA42Hp4xCCR">
          <ref type="assignedTo">Justitieutskottet</ref>
        </correspContext>
        <correspAction xml:id="i-7crrm7V2fJPbzYDFA958Sb" type="behandlas_i"/>
        <correspContext corresp="i-7crrm7V2fJPbzYDFA958Sb">
          <ref type="uppgift">2021/22:JuU28</ref>
          <ref type="ref_dok_id">H901JuU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU28</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RK49cDqRrrNNnzryw8jfx2" type="motHeader">
        <div xml:id="i-6Uj863rmjg9tMqV56RzWxY" type="motTitle">
          Motion till riksdagen 2021/22:2903 av Ann-Sofie Alm (M) Värdefull
          jakt på förenklingar
        </div>
      </div>
      <div xml:id="i-RTUsL5EU61yTgJHruEs9hE" type="motBody">
        <div xml:id="i-UWxuE1MNRh8tnZQftJ4mpL" type="motProposal" subtype="förslag">
          <head xml:id="i-Xfd7aPoZgyDhmN1dE1BkSL">
            Förslag till riksdagsbeslut
          </head>
          <list xml:id="i-WcKRVKeLE1otJjC3jw7X8b" style="ol">
            <item xml:id="i-Wg3YBppKzVXaavdZbXftVm">
              Riksdagen ställer sig bakom det som anförs i motionen om att
              förenkla och effektivisera licenshanteringen för jägare och sportskyttar
              och tillkännager detta för regeringen.
            </item>
            <item xml:id="i-TP7oEsUKRXrB6jBMuFH8e1">
              Riksdagen ställer sig bakom det som anförs i motionen om att
              utreda hur licenshanteringen för vapen kan digitaliseras på ett
              tryggt och säkert sätt och tillkännager detta för regeringen.
            </item>
            <item xml:id="i-8gtrgxgARFdC6H49WQZ8T1">
              Riksdagen ställer sig bakom det som anförs i motionen om att
              utreda hur storleken på en vapengarderob i dag bättre kan harmonisera
              med modern jakt och tillkännager detta för regeringen.
            </item>
            <item xml:id="i-N4gUre17t2jds5cY3YsmhW">
              Riksdagen ställer sig bakom det som anförs i motionen om att
              jakt och jägare bidrar till att öka Sveriges välstånd, och detta
              tillkännager riksdagen för regeringen.
            </item>
          </list>
        </div>
        <div xml:id="i-LKjYoui9QWP6dYfchs9ZWB" type="motContent">
          <head xml:id="i-YR83PERmqjYQfUjC2ZMKzU" type="h1">
            Motivering
          </head>
          <p xml:id="i-Rm2F8qvEYTqMj4jGd7HZoG">
            All hantering av vapen ska ske tryggt och säkert. Ingen ska komma
            till skada, och inga vapen ska kunna hamna i fel händer. Men i
            sin välbehövliga iver att komma åt brotts­lingar har svenska myndigheter
            råkat försvåra tillvaron även för svenska jägare och sportskyttar
            och skapat en enorm administrativ börda. Dessutom har den ökade
            regel­bördan försämrat möjligheterna för en redan strikt reglerad
            och fullt legitim vapen­handlarbransch.
          </p>
          <p xml:id="i-FP5dJM5pnTFEYnVfTS3dfb">
            Svenska jägare har fallit offer för överbyråkratisering och regelkrångel
            i en alldeles nödvändig polisiär jakt på brottslingar. Men det
            går att förenkla för jägare och sport­skyttar samtidigt som man
            kan få kontroll över kriminella element och deras illegala vapen
            ute i samhället.
          </p>
          <p xml:id="i-8nRPbJAcgba8oVe3iVYdMT">
            Detta regelkrångel är ett resursslöseri värdigt Slöseriombudsmannens
            årliga rapport, och det utan att man räknar in kostnaderna för
            alla de viltolyckor, viltbetesskador på skogen och sönderbökade
            gräsmattor och grödor som en minskad jakt innebär.
          </p>
          <p xml:id="i-RJXt3q8Z1TakmzCBW7RC9U">
            Svenskt sportskytte har länge varit en folksport och därmed en
            av Sveriges stolta och stora idrottsliga framgångar genom tiderna.
            Nu riskerar den svåra byråkratin att hindra framtida succéer.
          </p>
          <p xml:id="i-XvMneUWnkjVTyTxwrxacnv">
            En vapenlicens kan i dag ta upp till 14 veckor, dvs. ett kvarts
            år, innan licens ut­färdas. Detta även om man redan innehar vapen
            i samma klass. Det vore en god idé att låta polisen pröva den
            första licensen för att sedan låta nästkommande licensprövning
            ske genom ett förenklat förfarande. Hur ett sådant förenklat förfarande
            ska se ut måste utredas för att bli tryggt och rättssäkert.
          </p>
          <p xml:id="i-8NNFwendVdcXV5mUUJBuh5">
            Vidare borde hela systemet moderniseras utifrån människors moderna
            vardag. I dag kan Du ha hela kontoret och banken i mobilen, men
            endast papperslicenser för vapen är i dag giltiga. Det borde vara
            enklare, och säkrare, att kunna legitimera sig via t.ex. bank-id,
            vid köp av varor som kräver licens eller vid kontroll.
          </p>
          <p xml:id="i-HtNCVs1kPYxY9egGifBv1u">
            I en vapengarderob får man i dag hålla sig med sju jaktvapen,
            men för det sjätte och det sjunde vapnet behövs en motivering.
          </p>
          <p xml:id="i-9sb21AvsmjY1tKGRzY88qa">
            Du kan få ha fler vapen än så men då endast för tävling och/eller
            träning. En vapen­garderob beräknas med poäng och får innehålla
            max 20 poäng. Ett jaktvapen räknas som 1 poäng och övriga vapen
            som 2 poäng.
          </p>
          <p xml:id="i-9cAtaXmtrrTQKqmFJNknkk">
            Jakt i dag utövas på väldigt många sätt och med många olika vapen,
            och det är inte lätt för dagens jägare att få ihop en jaktduglig
            garderob med denna poängbegränsning.
          </p>
          <p xml:id="i-6Wt22YHkR6xz4AzS4CCR8s">
            Det behövs därför en utredning om hur garderoben ska kunna släppas
            fri under jägarens eget ansvar. I den utredningen bör även klargöras
            huruvida licens på vapentill­behör är nödvändigt eller om det
            överbyråkratiserar och försvårar för sportskyttar, jägare och
            myndigheter liksom för vapenhandlare.
          </p>
          <p xml:id="i-EhL2qVyrtCWArjFuFyENag">
            Jakt är ett stort fritidsintresse för väldigt många människor,
            men det är också en stor del av vår matkultur, vår turistindustri
            och bidrar till stora summor inom handel runt omkring jägaren.
            Det finns med andra ord en stor samhällsnytta sammankopplat med
            svensk jakt, och därför behöver den uppmuntras i stället för att
            nedtyngas av en alltför stor administrativ kostym.
          </p>
        </div>
        <div xml:id="i-RKdCRF4VDr1gyF57rViX1w" type="signatureBlock">
          <list xml:id="i-K8qGMv9295PtoHeEwVBFYG">
            <item xml:id="i-YCrbN3otJNscvdAZJa6reZ" type="signature">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
