<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00248">
  <teiHeader>
    <fileDesc>
      <titleStmt>
        <title>Kommunikationerna i Roslagen</title>
        <author corresp="i-XcAqMe3ntVBboWUxqACfz i-L3xspgThUxUN1YtSDqcmk8">av Gunnar Andrén och Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunikationerna i Roslagen</title>
          <idno type="rdwebb">GW02T248</idno>
          <rs type="number">T248</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T248/text</ref>
          <ref type="dokument_url_html">http://data.riksdagen.se/dokument/GW02T248</ref>
          <ref type="dokumentstatus_url_xml">http://data.riksdagen.se/dokumentstatus/GW02T248</ref>
          <ref type="doc">http://data.riksdagen.se/fil/18BB0EC9-5DAA-482D-8894-1DE7531EE97A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VRvXu14gmvyEtKBFsFvTyL" type="signed"/>
        <correspContext corresp="i-VRvXu14gmvyEtKBFsFvTyL">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction type="numbering" xml:id="i-PST3bJBfbG2AyASUAookXw">
          <date when="2008-10-06"/>
        </correspAction>
        <correspAction type="submission" xml:id="i-R61eRgXmB3Rs99HXKE9Wdv">
          <date when="2008-10-01"/>
        </correspAction>
        <correspAction type="transfer" xml:id="i-Ah8YwQzikNTzKbAuJX7kuu">
          <date when="2008-10-01"/>
        </correspAction>
        <correspAction type="assigned" xml:id="i-Ne1nWgYwsN1K2S6Uu3XAu4"/>
        <correspContext corresp="i-Ne1nWgYwsN1K2S6Uu3XAu4">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-UAQmbHgKKatsV7nX1NFfEn">
          <head xml:id="i-MvyneKMmhtFpHWUAhmijWG">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Motivering 3
            </item>
            <item>
              Pendeltågstrafiken 5
            </item>
            <item>
              Busstrafik från Norrtälje 6
            </item>
            <item>
              Kapellskär den växande hamnen 6
            </item>
            <item>
              Viktiga vägar i Norrtälje kommun 7
            </item>
            <item>
              Konsekvensen av bristen på trafikinvesteringar 9
            </item>
            <item>
              Angelägna projekt för starkare näringsliv 10
            </item>
            <item>
              Aktuella trafikprojekt som saknar finansiering 10
            </item>
            <item>
              Flyga och fara 11
            </item>
            <item>
              Den underbara skärgården 11
            </item>
          </list>
        </div>
        <div type="motProposal" subtype="förslag">
          <head xml:id="i-Qjep1dNJh7bSePdjgmXasQ">
            Förslag till riksdagsbeslut
          </head>
          <list style="ol">
            <item xml:id="i-Wwtdp5cY7ifG8DAkD4udEX">
              Riksdagen tillkännager för regeringen som sin mening vad som
              anförs i motionen om behovet av förbättrade kommunikationer av
              bostads- och näringslivsskäl inom Norrtälje kommun.
            </item>
            <item xml:id="i-rWspFZ2Wmsdo6xtWi6Fqy">
              Riksdagen tillkännager för regeringen som sin mening vad som
              anförs i motionen om att låta Banverket utreda frågan om järnvägsförbindelse
              till Kapellskär för ökade godstransporter.
            </item>
            <item xml:id="i-G3nLx7Wks7gsj7y1NxubbA">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              att Europaväg 18 får motorvägsstandard också på det 18 km långa
              vägavsnittet RosenkällaSöderhall.
            </item>
            <item xml:id="i-G7t4AinArAcxggjKTsSAEu">
              Riksdagen tillkännager för regeringen som sin mening vad som
              anförs i motionen om behovet av upprustning av riksväg 77.
            </item>
            <item xml:id="i-RGFgHeb8tp7wsW4kic13cK">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              kapacitets- och säkerhetshöjande åtgärder på länsväg 280 på sträckan
              RimboHallstavik.
            </item>
            <item xml:id="i-VtiHfDEgRQzYc6DbYSJPZT">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att tillsammans
              med Norrtälje kommun se till att Förbifart Norrtälje väster om
              nuvarande riksväg 76 omgående kan påbörjas.
            </item>
            <item xml:id="i-SExyGVyeThmUsWJMhf6Lz9">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              kapacitets- och säkerhetshöjande åtgärder på länsväg 276.
            </item>
            <item xml:id="i-7ADuSe9pVZ3RZo9aFnZHAa">
              Riksdagen tillkännager för regeringen som sin mening vad som
              anförs i motionen om betydelsen av färjor drivna av Vägverket
              för den bofasta befolkningen på öarna i skärgården i Norrtälje
              och andra kommuner där fasta landförbindelser saknas.
            </item>
            <item xml:id="i-NUTeqJQF3TAWGvtaiEoEMB">
              Riksdagen tillkännager för regeringen som sin mening vad som
              anförs i motionen om Sjöfartsverkets tolkning och tillämpning
              av EU:s sjösäkerhetsdirektiv för äldre fartyg mot bakgrund av
              dessas betydelse för turism och försörjningsmöjligheter i skärgården.
            </item>
          </list>
        </div>
        <div type="motContent">
          <head type="h1" xml:id="i-FjgFus4GBjGv8VG7R8SJFy">
            Motivering
          </head>
          <p xml:id="i-Y3xM59ppaioK2SMVLJVQic">
            De nordöstra delarna av Stockholms län, och här behandlas särskilt
            Norrtälje kommun som till ytan omfattar en tredjedel av hela Stockholms
            län, präglas liksom den övriga delen av länet av stark befolkningstillväxt.
          </p>
          <p xml:id="i-XvnLpDm3fv8Y2GhbcoKwn">
            Under 2008 ökade Sverige med 69 670 invånare (2007: 65 000),
            varav 45 procent (2007: 42 procent) hamnade i Stockholms län.
            Under första halvåret 2008 ökade Sverige med 32 094 invånare,
            varav 48 procent (15 289) hamnade i Stockholms län.
          </p>
          <p xml:id="i-6EyQWgBcAJtQNvNDBgjuYN">
            På halvtannat år har Stockholms län ökat med nära 47 000 invånare.
            Om denna befolkningsmängd bosatt sig i en stad som ännu inte existerade
            den 1 januari 2007, skulle den låt oss kalla den AB-staden nu
            vara Sveriges 47:e största stad.
          </p>
          <p xml:id="i-4pzJg5Rr78RyyPw5SXjrz6">
            Sedan den senaste stora organisationsförändringen inträffade
            i Stockholms län bildandet av Stockholms läns landsting den 1
            januari 1971 har Stockholms län ökat sin befolkning med lika många
            människor som bor i Göteborgs stad. Ett annat mått på befolkningstillväxten
            är att detta antal motsvarar ungefär hela befolkningen i två svenska
            normalläns sammantagna befolkning.
          </p>
          <p xml:id="i-KHP5674go3Z6n7PmLusQ2T">
            De sex Roslagskommunerna Täby, Norrtälje, Österåker, Danderyd,
            Vallentuna och Vaxholm har hela tiden haft en ökande andel av
            denna befolkningsökning. Även om många förknippar Norrtälje med
            rekreation, sommar, semester och resor till Åland och andra delar
            av Finland från Kapellskär och Grisslehamn, bör genast noteras
            att en av Stockholms läns viktigaste industrier ligger i Hallstavik
            i norra delen av kommunen, med ett förädlingsvärde kring 5 miljarder
            kronor, alltså nära 15 miljoner kr/driftsdag. Den kris som 2008
            drabbat pappersfabriken i Hallstavik med minskad personal från
            ca 990 anställda till under 700 gör frågan om god infrastruktur
            i området än mer angelägen.
          </p>
          <p xml:id="i-SA1XWBFJgtQ4E5xSiggbur">
            Ser vi till den demografiska utvecklingen från 1970 fram till
            2015 ser befolknings­ökningen ut enligt nedanstående tabell i
            Roslagsregionen, 22 mil lång från Stocksundsbron i söder till
            Singö i norr (korrigerat för kommungränsändringar Vaxholm/Österåker):
          </p>
          <table>
            <row xml:id="i-N7eGtGUDymsHNARhvVCmjF">
              <cell>
                Kommun
              </cell>
              <cell>
                Invånare
              </cell>
              <cell>
                Prognos
              </cell>
            </row>
            <row xml:id="i-5bkZsEvMKQZWuLjy7FZyC5">
              <cell>
                1970
              </cell>
              <cell>
                1999
              </cell>
              <cell>
                2004
              </cell>
              <cell>
                2006
              </cell>
              <cell>
                2008
              </cell>
              <cell>
                2010
              </cell>
              <cell>
                2015/bas
              </cell>
              <cell>
                2015/hög
              </cell>
            </row>
            <row xml:id="i-8XVp8ecc3miPc4RkXT18Yu">
              <cell>
                Täby
              </cell>
              <cell>
                38 892
              </cell>
              <cell>
                60 300
              </cell>
              <cell>
                60 422
              </cell>
              <cell>
                60 594
              </cell>
              <cell>
                61 633
              </cell>
              <cell>
                62 333
              </cell>
              <cell>
                63 500
              </cell>
              <cell>
                68 500
              </cell>
            </row>
            <row xml:id="i-8WPneFU4akifpk3vyYx1H2">
              <cell>
                Norrtälje
              </cell>
              <cell>
                38 348
              </cell>
              <cell>
                52 103
              </cell>
              <cell>
                54 436
              </cell>
              <cell>
                54 596
              </cell>
              <cell>
                55 225
              </cell>
              <cell>
                60 286
              </cell>
              <cell>
                65 500
              </cell>
              <cell>
                68 500
              </cell>
            </row>
            <row xml:id="i-KmkdYijuviqwZYvhLrb7fz">
              <cell>
                Österåker
              </cell>
              <cell>
                15 561
              </cell>
              <cell>
                33 581
              </cell>
              <cell>
                36 867
              </cell>
              <cell>
                37 336
              </cell>
              <cell>
                38 286
              </cell>
              <cell>
                40 575
              </cell>
              <cell>
                44 500
              </cell>
              <cell>
                48 000
              </cell>
            </row>
            <row xml:id="i-4UEm31btWYfvCqBvfTZSqk">
              <cell>
                Danderyd
              </cell>
              <cell>
                27 705
              </cell>
              <cell>
                29 636
              </cell>
              <cell>
                30 100
              </cell>
              <cell>
                30 226
              </cell>
              <cell>
                30 789
              </cell>
              <cell>
                30 086
              </cell>
              <cell>
                31 100
              </cell>
              <cell>
                32 000
              </cell>
            </row>
            <row xml:id="i-4enQz6uvCM4Q7fj95bNVot">
              <cell>
                Vallentuna
              </cell>
              <cell>
                12 739
              </cell>
              <cell>
                24 640
              </cell>
              <cell>
                26 889
              </cell>
              <cell>
                27 397
              </cell>
              <cell>
                28 382
              </cell>
              <cell>
                29 339
              </cell>
              <cell>
                35 000
              </cell>
              <cell>
                37 500
              </cell>
            </row>
            <row xml:id="i-QiLibKskvnHLHY87i2mwQj">
              <cell>
                Vaxholm
              </cell>
              <cell>
                4 829
              </cell>
              <cell>
                8 888
              </cell>
              <cell>
                9 904
              </cell>
              <cell>
                10 123
              </cell>
              <cell>
                10 600
              </cell>
              <cell>
                11 619
              </cell>
              <cell>
                12 000
              </cell>
              <cell>
                13 000
              </cell>
            </row>
            <row xml:id="i-NHC9dbkBGhAD52EQkYhrsc">
              <cell>
                Summa
              </cell>
              <cell>
                138 074
              </cell>
              <cell>
                209 148
              </cell>
              <cell>
                218 518
              </cell>
              <cell>
                222 272
              </cell>
              <cell>
                224 915
              </cell>
              <cell>
                234 238
              </cell>
              <cell>
                251 500
              </cell>
              <cell>
                266 500
              </cell>
            </row>
          </table>
          <p xml:id="i-3E5fGYWc2DT6CGpFNs1oXt">
            Invånarantalet 1970, 1999, 2004 och 2006 avser den 31 december
            respektive år, för 2008 avser siffran den 31 december 2007 (SCB:s
            befolkningsstatistik). Jämförelseprognosen för 2010 kommer från
            Statistiska centralbyrån (2002) och prognoserna 2015/bas och 2015/hög
            från Stockholms läns regionplanekontor (2001) som i basalternativet
            bygger på 1980-talets befolkningsökning i Stockholms län, i basalalternativet
            på 13 00014 000 fler invånare per år, i hög­alternativet på 1990-talets
            ökningstakt på ca 20 000 fler invånare per år. Som framgår av
            översikten ligger ökningen 20062008 betydligt över SCB:s prognosalternativ
            från 2002.
          </p>
          <p xml:id="i-BGMNCSLv4TS3e7iX27Vk8c">
            Under de närmaste treåtta åren, alltså för perioden 20102015,
            kan befolknings­ökningen komma att prognoser är alltid behäftade
            med osäkerhet andelsmässigt blir högre än de ca 11,5 procent av
            den sammantagna befolkningsökningen i länet som kommit de sex
            Roslagskommunerna till del. Särskilt kan ökningen i de tre nordligaste
            kommunerna, Norrtälje, Vallentuna och Österåker, komma att bli
            andelsmässigt mycket större, i storleksordningen 1215 procent,
            något år i någon kommun kanske bortåt 20 procents tillväxt i förhållande
            till hela Stockholms läns ökning. Tendensen är nämligen, jämfört
            med prognoserna från 2001, ökande. Fram till 2015 kan Norrtälje,
            Vallentuna och Österåker komma att öka med 35 00045 000 invånare,
            motsvarande en icke obetydlig svensk stad.
          </p>
          <p xml:id="i-8XaNMns27aFzz9s5C7n2zr">
            Det säger sig självt att trafikvolymerna under dessa betingelser
            kommer att stiga dramatiskt. Det är därför nödvändigt även för
            statsmakten att bidra till att kommunikationssystemet byggs ut
            i en takt som gör att både näringsliv och boende blir mer än drägligt.
          </p>
          <p xml:id="i-6c4RWiaPorR7VTMdT9BXQk">
            Bristerna på detta område talas det mindre om än i stora delar
            av övriga landet. Det betyder inte att problemen är mindre, snarare
            gäller motsatsen eftersom de eftersatta behoven är så stora. Få
            län i Sverige är större än den landstingsvalkrets som de sex Roslagskommunerna
            ensamma utgör. Av särskild vikt är dessutom att säkra elförsörjningen
            till Stockholms läns i särklass mest elkrävande industri, Holmens
            pappersbruk i Hallstavik.
          </p>
          <head type="h2" xml:id="i-7ui3pW5vdDik7VoRfAcSDW">
            Utbyggd tunnelbana i framtiden
          </head>
          <p xml:id="i-WcwZhGjcihQZK71qPUd7k7">
            Det är lätt att konstatera att bristen på spårbunden trafik till
            de aktuella områdena är skriande. Tunnelbanan går i dag inte längre
            norrut än till Mörby centrum i Danderyds kommun. För närvarande
            är, mot bakgrund av Storstockholms Lokaltrafiks mycket stora investeringsbehov
            i övrigt, en utbyggnad inte aktuell. Men i framtiden måste tunnelbanan,
            trots att inga planer i dag finns, utsträckas till åtminstone
            Arninge centrum norr om Täby centrum.
          </p>
          <p xml:id="i-74gjWqgTTtG2skQwAzcojp">
            En sådan utbyggnad skulle betyda att tunnelbanan skulle bli ett
            konkurrenskraftigt alternativ till främst bilen för 50 00080 000
            dagliga arbetsresor.
          </p>
          <p xml:id="i-UsjW2R76DWCapdhG8hWwC">
            Enligt Storstockholms Lokaltrafik är antalet påstigande som börjar
            sin tunnelbaneresa störst i Mörby centrum och Danderyds sjukhus
            av samtliga 100 tunnelbanestationer. Antalet påstigande (2002)
            vid dessa två T-bane­stationer är en vintervardag 19 000, att
            jämföra med näst största påstigandestation, Ropsten, med sin Lidingöanslutning,
            med 15 000. Övriga ändstationer på tunnelbanan i Stockholmsområdet
            har långt färre antal påstigande: Hjulsta/Tensta 9 000, Akalla/Husby
            11 000, Hässelby Strand och Hässelby Gård 8 000, Norsborg/Hallunda/Alby
            13 000, Fruängen/Västertorp 10 000, Hagsätra/Rågsved 9 000 och
            Farsta med Farsta Strand 13 000.
          </p>
          <p xml:id="i-JecVSnhGFTt3SpyJcdcpPz">
            Till detta skall läggas att Tekniska högskolan/Östra station
            med sina 41 000 kollektivtrafikpåstigande per dag (inkl. Roslagsbanan)
            är den största stationen i hela Stockholms­regionen bortsett från
            inner­stadens T-bane­stationer från Östermalmstorg till Skanstull.
            Endast T-centralen, Slussen, Fridhemsplan och Gullmarsplan tunnelbanenätets
            mest frekventerade på- och avstigningsstationer är mer passagerartäta
            än Tekniska högskolan/Östra station.
          </p>
          <p xml:id="i-LZZrREHopn6rcGWQi9hNTQ">
            Låt oss utan att fundera kring finansieringen framhålla att om
            Stockholmsregionen fram till 2050, ca 40 år, kommer att växa som
            skett från 1970-talet, kommer befolkningen troligen att överskrida
            2,5 miljoner vid mitten av detta sekel, de flesta bosatta från
            Norrtälje till Södertälje.
          </p>
          <p xml:id="i-16T5gPNRR9EQkTQPK1cHoq">
            Hur mycket trängselavgifter vi än inför, hur mycket vägar vi
            än bygger, hur många katastrofinsatser som än görs, kommer inget
            att vara så effektivt som att fortsätta att bygga ut tunnelbanan.
            Vi ser för oss en fortsättning från Kungsträdgården mot Nacka,
            från Ropsten mot Lidingö, Bogesundslandet och Vaxholm, från Mörby
            centrum som borde döpas om till Danderyds centrum mot Täby, Arninge
            och Vallentuna för att sedan kanske förenas i början på en åtta
            med den linje som nu mynnar i Akalla, dvs man bygger sträckan
            VallentunaSollentunaAkalla.
          </p>
          <p xml:id="i-M8VWLLYJpNAc6v25PakyWz">
            Detta skulle få 100-falt större effekter för resandet, för miljön
            och minskade kodioxidsutsläpp än allsköns trängselskatter/trängselavgifter
            eftersom tunnelbanan klarar så otroligt många fler resande på
            varje tunnelbanetåg går det ca 25 bussar och 500 bilar i dagens
            läge.
          </p>
          <head type="h2" xml:id="i-XgV2AQncNQVGgqubkVm75e">
            Pendeltågstrafiken
          </head>
          <p xml:id="i-H9h48cTKunirPJ9BryabYg">
            Anrika Roslagsbanan, som slutar just vid Tekniska högskolan/Östra
            station, har rustats upp på ett förtjänstfullt sätt sedan mitten
            och slutet av 1990-talet till både Österåker och flera stationer
            i Vallentuna kommun, men utgör trots att även under 2008 imponerande
            spårförbättringar och nya planskilda korsningar byggs inget alternativ
            till tunnelbana eller bil för huvuddelen av de boende i Roslagskommunerna.
          </p>
          <p xml:id="i-Dh1CiEUyG6qke5kGWZFnPr">
            Avgörande för upprustningen var beslutet att bygga ny bro över
            Stocksundet då spårkapaciteten 1996/97 ökade från ett till två
            spår, tågkapaciteten mångdubbelt mer. Det är en kapacitetsökning
            som i praktiken är mycket större än den formella 100-procentiga
            spårökningen innebär. Den nya tågbron över Stocksundet är tillsammans
            med Söderleden under Södermalm den enskilt mest framsynta trafik-
            och miljöinvestering som förekommit i Stockholmsregionen under
            en följd av år. Bortsett från Stockholms central är Östra station
            (Tekniska högskolan) Stockholmsområdets mest frekventerade pendeltågsstation.
          </p>
          <p xml:id="i-PuDBLgERPTbayBsaFYUiKQ">
            Från Folkpartiets sida stödjer vi dessutom Projekt Roslagspilen,
            som innebär utbyggnad av spårbunden trafik längs kusten (parallellt
            med Furusundsleden för båtar), förbi Åkersberga upp mot Norrtälje.
          </p>
          <p xml:id="i-EaUNBbX1fctsXtRDfja8Co">
            Banverket bör ges i uppdrag att tillsammans med Storstockholms
            Lokaltrafik ta fram underlag, tillsammans med berörda kommuner,
            Vallentuna, Österåker och Norrtälje, för näringslivsutveckling,
            boende och resande via en snabbjärnväg med denna sträckning. En
            förstudie har gjorts (Anna Haapaniemi, sektionschef strategisk
            planering Banverkets östra banregion) men därefter framskrider
            planerna med snigelns hastighet. De sex Roslagskommunerna har
            inom ramen för sitt strukturella samarbete, UNO-samarbetet, finansierat
            förstudien.
          </p>
          <head type="h2" xml:id="i-3K44rDm5L7KJqmZ8MjpNHA">
            Busstrafik från Norrtälje
          </head>
          <p xml:id="i-UkhS4Rpi3pqGDJ79DnXGi">
            Från Norrtälje går numera vardagar under de mest frekventerade
            resandetiderna bussar, oftast fullsatta, var femte eller tionde
            minut. Det handlar om tusentals arbetsresor varje dag i båda riktningarna.
            Om många av dessa kunde ske per järnväg i stället vore mycket
            vunnet, särskilt på miljöområdet. Norrtälje hade en gång tågtrafik,
            stationshuset finns ännu kvar.
          </p>
          <head type="h2" xml:id="i-3CKSo59A9uyaZsLnPzd6fz">
            Kapellskär den växande hamnen
          </head>
          <p xml:id="i-Epa45ctfhqtNaoc4N1Q6yr">
            Till detta kommer att hamnen i Kapellskär står för en oerhörd
            ökning av tung lastbilstrafik eftersom handelsförbindelserna mellan
            Sverige och främst Ryssland ökat dramatiskt jämfört med förhållandena
            före Sovjetunionens fall 1990. I dag passerar ca 20 000 tunga
            lastbilar till och från Ryssland Kapellskär varje år, det betyder
            5060 fordon varje dag. Den tanke som fanns i en intern tullutredning,
            att låta samtliga dessa lastbilar klareras på Arlanda, skulle
            utöver de problem de skulle ha skapat på Arlanda ha betytt en
            förlängning av resvägen med ibland 5, i andra fall kanske 8 mil
            per fordon. Tanken från tullverksgruppen var knappast testad mot
            verkligheten.
          </p>
          <p xml:id="i-AWk1DABYRRJL8iK4KWFXE2">
            Hamnutredningen pekade 2006 ut Kapellskär, som ägs av Stockholms
            Hamnar AB, som en av landets utvecklingshamnar. (Däremot undantogs
            Stockholms hamn, vilket möjligen kan vara ett tecken på att Hamnutredningen
            inte riktigt förstått att hamnarna med de största gods- och resandefrekvenserna
            också ligger väldigt nära konsumenterna. Stockholms Hamnar AB
            lär kunna hantera verkligheten utan Hamnutredningens teoretiska
            resonemang.)
          </p>
          <p xml:id="i-2jfc9S6Li2PCnVohWYPdeu">
            Godstransportdelegationen noterade i sitt slutbetänkande Godstransporter
            noder och länkar i samspel (SOU 2004:76) den starka utvecklingen
            av ro-ro-trafiken över hamnen i Kapellskär, som har haft och förväntas
            ha en mycket stark tillväxt. I anslutning till EU:s transeuropeiska
            nät (TEN) ökar fokuseringen nu på det som kallas havets motorvägar.
            EU-kommissionen föreslår därför en kraftig ökning av anslagen
            till sådana satsningar, som också inbegriper tillfartslederna
            till land till berörda hamnar. Här kan särskilt väg 77 komma att
            öka kraftigt i betydelse, vilket förutsätter en snar upprustning.
            Av både miljö-, konkurrens- och trafiksäkerhetsskäl är det naturligt
            att låta utreda frågan om järnvägsförbindelse till Norrtälje och
            Kapellskär för att slippa den tunga lastbilstrafiken från länderna
            i öst genom Stockholm och runt Stockholm. En anslutning till Arlandabanan
            ter sig naturlig och möjliggör transporter i såväl sydlig och
            nordlig som västlig riktning. (Det kan åter påpekas att Norrtälje
            tidigare har haft järnvägsförbindelse med det övriga stamnätet
            järnvägsstationen utgör enda kvarvarande spår. Roslagsbanan gick
            också tidigare ända till Rimbo i Norrtälje kommun men utgör inget
            realistiskt godstransportalternativ eftersom Roslagsbanan har
            spårbredden 910 mm mot normalspårbredden 1 435 mm. Roslagsbanan
            och framtidens Roslagspilen är också byggda för snabba persontransporter.
            Också från Grisslehamn ökar trafiken till och från Eckerö på Åland.
            Här handlar det mest om passagerar- och viss komplementtrafik,
            bra från konkurrenssynpunkt men inget realistiskt alternativ till
            Kapellskär.
          </p>
          <head type="h2" xml:id="i-PRJVyJq96HNGHrzfy7aRaf">
            Viktiga vägar i Norrtälje kommun
          </head>
          <p xml:id="i-J1NL29EGSSRwGoGbothtH8">
            E 18: Denna Europaväg förbinder Norrtälje och Kapellskär med
            Stockholm och vidare via Karlstad med Oslo. E 18 är en tvåfilig
            motorväg från Stocksundsbron i söder till hälften belägen i Solna
            stad till Norrtälje utom det 18 km långa avsnittet mellan Rosenkälla
            och Söderhalls trafikplatser där vägen är enfilig (13 meter bred)
            med 90 km/tim som övre hastighetsgräns. Vägverket har klargjort
            att verket inom överskådlig tid endast förbereder trafiksäkerhetshöjande
            åtgärder på den aktuella sträckan, inte övergång till motorvägsstandard.
            Inte minst den tunga lastbilstrafiken dels till och från Kapellskär,
            dels motsvarande trafik till och från pappersbruket i Hallstavik,
            motiverar dock ensamt en sådan säkerhetshöjande investering. I
            konkurrens med andra viktiga vägprojekt kan dock E 18 vänta ett
            par år till.
          </p>
          <p xml:id="i-MfyrioqYuQJRdL9zfDrfLK">
            Riksväg 77: Denna smala väg utgår från E 4 vid Knivsta och ansluter
            till E 18 strax söder om Norrtälje där motorväg finns. Mycket
            tung lastbilstrafik går därför till och från hamnen i Kapellskär.
            Särskilt efter länsgränsen från Uppsala län till Stockholms län
            väster om Gottröra blir riksväg 77 mycket smal och krokig, hastighetsgränsen
            är satt till 70 km/tim. Noteras kan också att riksväg 77 i dag
            går rakt igenom och nästan över torget i tätorten Rimbo. Att så
            mycken genomfartstrafik passerar bara några tiotal meter från
            Rimbo centrum är från alla utgångspunkter helt oacceptabelt. Trafiken
            på väg 77 är till volymen mycket större än många andra vägar runt
            tätorter runt Sverige och som av den anledningen dragits långt
            utanför tätorten av inte minst trafiksäkerhetsskäl.
          </p>
          <p xml:id="i-LS6uoHFvd7iybMrJsMKXTc">
            Väg 280: En betydande del av den tunga trafiken från E 4 tar
            av norrut från Rimbo via väg 280 mot Hallstavik. Det rör sig om
            tunga transporter till och från Holmenägda Hallsta Pappersbruk
            i Hallstavik, en industri som omsätter ca 5 miljarder kronor årligen,
            alltså ungefär lika mycket som en svensk stad med 100 000 invånare.
            Industriella skäl motiverar en upprustning av vägen, men Vägverket
            Öst har under en följd av år konstaterat att det inom överskådlig
            tid inte ens finns medel att planera förbättringar. Att säkra
            transporterna till och från pappersbruket i Hallstavik är emellertid
            en strategisk näringspolitisk uppgift och ett nationellt intresse.
            Särskild vikt bör läggas på vägnätet kring Hallstavik i syfte
            att säkra svensk välfärd. Ty utan Hallsta Pappersbruk, som detta
            år mötts av stora nedskärningar i spåren av en hårdnande internationell
            konkurrens, stannar en hel region.
          </p>
          <p xml:id="i-XkPrbmXs1novzMM86G2BCJ">
            Därtill kommer att flera dödsolyckor under 2000-talet dessvärre
            redan har hunnit inträffa på denna för det svenska folkhushållet
            så viktiga transportväg.
          </p>
          <p xml:id="i-MC5tAt74N15jH9ER1KQ5Ue">
            Riksväg 76: Vägen går från Norrtälje via Hallstavik till Gävle
            och utgör i praktiken en fortsättning på väg 280 norr om Hallstavik.
            Riksväg 76 går i dag nästan genom Norrtälje centrum. Köerna vid
            in- och utfarterna i Norrtälje är mycket långa och från miljösynpunkt
            synnerligen förkastliga. För att möjliggöra utbyggnad av bostäder
            i närheten av centrum har Norrtälje kommunfullmäktige i två omgångar
            i hopp om att återfå pengarna från staten i ett senare skede beslutat
            att förskottera planeringspengar för att bygga Förbifart Norrtälje
            väster om nuvarande stadsgata. Ansvarsfulla politiker, som i motsats
            till Vägverket har att möta väljarna i val vart fjärde år, har
            i Norrtälje över alla partigränser beslutat att ta över ansvaret
            för planeringen av vägar, vilket är statens ansvar. Detta utgör
            i sig ett beklagligt bevis för att statsmakten inte har förmått
            att på ett förutseende sätt planera för utbyggnaden av arbetsplatser
            och bostäder i en expanderande region. Detta tillkortakommande
            har dock inte bara en omedelbar kommunalekonomisk konsekvens.
            Det undergräver därtill allmänhetens tilltro till statliga myndigheters
            förmåga att på ett konstruktivt sätt samarbeta med lokala politiker
            och myndigheter. Tillkortakommandet, som leder till motsättningar
            mellan kommuner och statens myndigheter men även mellan kommuner
            och lokala myndigheter, företag och civila organisationer, har
            en mycket vidare betydelse för medborgarnas syn på statsmaktens
            förmåga och vilja att klara vägbygget än vad detta i sig representerar.
            I den bemärkelsen är också ett uteblivet eller senarelagt vägbygge
            en fråga om tilltron till demokratins funktionssätt, dess förmåga
            att fungera och tillfredsställa människors önskningar och förväntningar.
            Man kan vidare se på Norrtäljes åtaganden i denna fråga från ett
            helt annat perspektiv, som inte har med kostnader utan välfärdsinvesteringar
            att göra. Besluten att förskottera finansiering av planeringskostnader
            har en vidare betydelse än att möjliggöra en framtidssyftande
            kommunal planering. Det handlar också om ett kommunalt erbjudande
            till staten att medverka till att kommunikationerna får en sådan
            utformning att produktionen av välfärd gynnas i vidaste bemärkelse,
            från den enskilde individen till det vi brukar benämna samhället.
            Vad har staten för ansvar att möta ett sådant erbjudande? Handlar
            inte kostnaden i själva verket om att göra en investering som
            möjliggör ett gemensamt byggande av en bättre välfärd? Hanteringen
            från statens sida av Förbifart Norrtälje är en viktig värdemätare
            på hur regeringen och dess myndigheter ser på vilken utveckling
            en viss region skall ha. Det förhållandet att staten tidigare,
            i samband med att Luftvärnsregementet avvecklades av försvarspolitiska
            skäl, drog sig tillbaka från regionen i flera avseenden, men sedan
            bland annat via Tullverket, högre utbildning och kriminalvården
            åter nyttjar de kommunala erbjudandena som finns, gör att det
            finns särskild anledning att tänka igenom konsekvenserna för hela
            samhället av fortsatt passivitet i kommunikationsfrågorna.
          </p>
          <p xml:id="i-DUoqpDK87FfQ4Ve14wUrvy">
            Väg 276: Vägen går från E 18 genom Åkersberga, centralorten i
            Österåkers kommun, längs Roslagskusten bland annat förbi Östanå
            slott där förrförra sekelskiftes mest framträdande politiker,
            Erik Gustaf Boström (statsminister 18911905 med ett kortare avbrott)
            bodde, upp mot Norrtälje. Den mest kända orten i dag på sträckan
            är via en avtagsväg Furusund. Denna väg har hög belastning av
            biltrafik inte minst mindre lastbilar till södra Roslagskusten
            och skärgården. Biltrafiken har ökat sedan busstrafiken till kust
            och skärgård lades om till byte i centralorten Norrtälje från
            att tidigare ha gått direkt från Stockholm. Genom att E18 en parallellväg
            inte har motorvägsstandard hela vägen mellan Stockholm och Norrtälje
            är denna sträcka mindre attraktiv för bilister från Stockholm
            som söker sig till skärgården. I dag skyltas dessutom vägen till
            Furusund via väg 276. Ur skärgårdsbefolkningens synvinkel är standarden
            på väg 276 av största betydelse för deras möjligheter att fortsätta
            bo på öarna i Norrtälje och Österåkers kommuner.
          </p>
          <p xml:id="i-XLr9DxCJ4aqXQ69H3e36HU">
            Väginvesteringar 20042015: Riksdagens beslut i december 2001
            om infrastruktur för ett långsiktigt hållbart transportsystem
            innebar att Vägverket och landets länsstyrelser skulle lämna sina
            vägplaner till regeringen den 4 augusti 2003. Länsstyrelserna
            hade givits länsvisa planeringsramar som skulle redovisas med
            50 procent högre respektive lägre ramnivå än som angivits för
            en normal investeringsplanering.
          </p>
          <p xml:id="i-UQem9csw1Qg9qKfJwbrgKi">
            Vi kan hittills konstatera att inga väginvesteringar av betydelse
            förbereds i Norrtälje, för övrigt inte heller i övriga Roslagskommuner.
            Särskilt allvarligt är att Röda korset i Vallentuna den kombinerade
            femvägskorsningen med Roslagsbanans dubbelspår inte alls finns
            med, där ser man hur köer och miljöföroreningar orsakas av en
            enda brist i trafikplaneringen. Röda korset i Vallentuna skulle
            med all sannolikhet toppa den svenska avskräckningslistan i avdelningen
            Dålig vägplanering.
          </p>
          <p xml:id="i-TQdCjuzJejAVg9erHnyUnw">
            Det är begripligt att inget kunnat ske på väginvesteringssidan
            under 20062008 mot bakgrund av den avgångna ministären Perssons
            (s) prioriteringar. Pengarna räcker inte till särskilt som löften
            ställts ut utan att motsvarande finansiering funnits. Dessbättre
            satsar ministären Reinfeldt nu extra mycket på att bygga bort
            särskilt allvarliga trafikhinder, inom järnvägen genom ökat underhåll.
          </p>
          <p xml:id="i-N3fKy4JRszWVoAb2sUEpge">
            Vid fördelningen av det begränsade länsanslaget tenderar alltid
            investeringar i publika projekt med bäring på persontransporter
            ha större tyngd än investeringar som främjar ekonomisk tillväxt
            i regionen. Det kan förklara att väg 77 och 76 alltid riskerar
            att hamna utanför det utrymme som finns att fördelas.
          </p>
          <head type="h2" xml:id="i-272tZCSAqqsKxYMYZnZnRe">
            Konsekvensen av bristen på trafikinvesteringar
          </head>
          <p xml:id="i-UrYK6APxARow3R6NpGyapC">
            Att pengarna helt enkelt inte räcker till, detta till Sveriges
            mest trafikerade region, får självfallet negativa följder både
            för de boende och för miljön. Särskilt frånvaron av satsningar
            på mer spårbunden trafik är långsiktigt allvarlig. Bilarnas och
            bussarnas antal till och från Stockholm från Norrtälje och kringliggande
            kommuner kommer att öka kraftigt. Att våga tänka nytt och långsiktigt
            är en viktig del i förnyelsen av Sverige. Där spelar Norrtäljeregionen
            en viktig roll med sitt strategiska läge mot Finland, Ryssland
            och i viss mening även de tre baltiska staterna.
          </p>
          <head type="h2" xml:id="i-HRJcYTQm14bwxSnG2GVRMh">
            Angelägna projekt för starkare näringsliv
          </head>
          <p xml:id="i-UXHVK5fC7RVNVsjwezuYKL">
            För att trafiken skall bli både säkrare och miljövänligare och
            för att inte minst Hallsta Pappersbruk skall kunna fortsätta att
            vara den mycket viktiga välståndsskapande industri för hela Sverige
            som bruket är i dag och har varit sedan 1913 måste betydande förbättringar
            i trafiken genomföras.
          </p>
          <p xml:id="i-Hma3C5ZKcochBdrFS8hLui">
            Från persontransportsynvinkel skulle en förlängning av tunnelbanan
            till Täby/Arninge innebära mycket stora förbättringar, detta trots
            att denna utbyggnad som kräver investeringar även vid Östermalmstorg
            i Stockholm, en flaskhals i hela tunnelbanenätet numera inte ens
            finns med i planeringen. I stället planeras nya tvärlinjer, angelägna
            av andra skäl men i grunden ingen riktigt volymeffektiv ersättning
            för en utbyggnad av tunnelbanan norr om Mörby/Danderyds centrum.
          </p>
          <p xml:id="i-5XWu4M9zWt8TBoF5TqETA3">
            Därnäst är planeringen av spårbunden trafik till Kapellskär viktig
            för att hantera en i framtiden förväntad mycket kraftig ökning
            av den tunga trafiken till och från Ryssland. Detta är ingen regional
            satsning utan en fråga om hur trafiken till och från Ryssland
            via Sverige skall gå till Göteborgs hamn som med all sannolikhet
            kommer att bli den stora hamnen i norra Europa under överskådlig
            tid. Här måste dock en hamnpolitik utformas, som samordnar investeringarna
            från Gävle via Skutskär, Hargshamn, Hallstavik, Grisslehamn, Kapellskär,
            Norvik, Södertälje, Oxelösund och söderut.
          </p>
          <p xml:id="i-Uo2x7PGYsmr41TYhFGtHkD">
            Det handlar om beslut av stor vikt och samordningen är nödvändig
            och måste omfatta också Stockholms hamn, Norvikhamnens utbyggnad
            i Nynäshamn, Södertälje hamn och Oxelösunds hamn.
          </p>
          <head type="h2" xml:id="i-Qo6RUmHfxtM3CZcZvp9NKS">
            Aktuella trafikprojekt som saknar finansiering
          </head>
          <p xml:id="i-KUpeJMfyRXALK8wLn7DTz8">
            På kort sikt bör förbifarten på riksväg 77 förbi Rimbo och ny
            sträckning till Rösa genomföras. Projektet har kostnadsberäknats
            till 250 miljoner kronor. Vidare behövs ny sträckning från Rimbo
            till länsgränsen mot Uppsala län för ungefär 175250 miljoner kronor.
          </p>
          <p xml:id="i-JJtaBKgagddZXEM5cYesmp">
            Slutligen behövs en ny sträckning för riksväg 76 förbi Norrtälje
            och Lommarleden, kostnadsuppskattad till 145 miljoner kronor.
            Hitintills har planeringsarbeten för något mindre än 10 miljoner
            kronor beslutats av Norrtälje fullmäktige. Det är extremt otillfredsställande
            att en kommun, som har goda expansionsmöjligheter, på detta sätt
            skall klavbindas av bristen på statlig planering. Trafiksituationen
            genom och förbi Norrtälje är en ren skandal och såvitt avser miljön
            en katastrof.
          </p>
          <p xml:id="i-NCRSLCjyEbThFJJamTpzi4">
            Vad gäller väg 280 till och från Hallstavik kan konstateras att
            vägen behöver kraftigt förbättras av både säkerhets- och miljöskäl,
            bl.a. för att säkerställa transporter av virke till pappersbruket
            från söder och inte minst transporter dagligen ett stort antal
            fullastade långtradare till de stora tidningstryckerierna i Stockholm.
            Alternativet är att bygga ut järnvägen till Hallstavik, vilket
            kan motiveras av miljöskäl men knappast kan ses som ekonomiskt
            realistiskt under överskådlig tid.
          </p>
          <head type="h2" xml:id="i-HjxCMcQSuHGHdh3mpSn9nF">
            Flyga och fara
          </head>
          <p xml:id="i-WZmAMuy6tDwzzp2Uf9HvLV">
            Närheten till Arlanda gör att Norrtälje är mycket välförsett
            med nationella och internationella flygkommunikationer. Ett stort
            problem är däremot den nedrustning av helikoptertrafiken som drabbat
            Stockholms län under senare år. Ett tryggt skärgårdsboende kräver
            möjlighet till helikoptertransporter vid sjukdomsfall.
          </p>
          <head type="h2" xml:id="i-SmnHMDchyAhzpLKr5v9Vfa">
            Den underbara skärgården
          </head>
          <p xml:id="i-LuqJp3mZh1f19ixtFFjUGv">
            I Norrtälje kommun finns en av Sveriges viktigaste turisttillgångar,
            skärgården, med dess närmast oräkneliga antal öar, de flesta obebodda.
            Antalet sommargäster beräknas i Norrtälje uppgå till 125 000200
            000 per år, antalet fritidshus är särklassigt störst i alla landets
            kommuner med över 15 000; på andra plats i Stockholms län kommer
            Värmdö med ca 4 000 fritidshus.
          </p>
          <p xml:id="i-8APkavRs3aef9kmXGaWn6c">
            Den nya fastighetsavgiftspolitiken innebär att Norrtälje kan
            se framtiden an med tillförsikt och också våga planera för än
            fler fritidsboenden. Det är en god investering sett från folkhälsoperspektivet.
          </p>
          <p xml:id="i-3TPtxatUhSSTLV5Eq5be9R">
            Roslagens unika arkipelag erbjuder rekreationsmöjligheter av
            hart när oemotståndlig karaktär och lockar varje år många turister
            att återkomma. Det finns skäl att i annat sammanhang behandla
            förutsättningen för boende och yrkesverksamma i skärgården. I
            detta sammanhang skall endast konstateras att fasta förbindelser,
            till vilka av Vägverket drivna färjor mellan fastlandet och näraliggande
            öar skall hänföras, är av största vikt för en levande skärgård.
            Noteras kan också att EU-förordningar av Sjöfartsverket tillämpas
            med sådan restriktivitet att det blev omöjligt för exempelvis
            s/s Blidösund att trafikera hela skärgården på sätt som annars
            skett under 100 år, inte till följd av brister i sjösäkerheten
            utan enbart som resultat av alltför pedantisk tillämpning och
            snäv tolkning av EU:s sjösäkerhetsdirektiv. Här bör regeringen
            instruera Sjöfartsverket att även om skadan nu redan är skedd
            ändra sina beslut mot bakgrund av den vikt äldre fartyg kan ha
            för turismen och skärgårdsboendes utkomstmöjligheter i skärgården.
            Skulle däremot brister i fartygen av säkerhetsskäl föreligga,
            skall naturligtvis Sjöfartsverket utfärda nyttjandeförbud alldeles
            oavsett om fartygen är helt nya eller över 100 år.
          </p>
        </div>
        <div type="motSignatures">
          <list>
            <item xml:id="i-5BU23oKMpMC1K9YgdqEjQC">
              Gunnar Andrén (fp)
            </item>
            <item xml:id="i-Fcu2eaDDP9gJHwWBmrzz3W">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
