<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-00296">
  <teiHeader>
    <fileDesc>
      <titleStmt>
        <title>Lönebildning</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:296 av Ali Esbati m.fl. (V)</title>
          <idno type="rdwebb">H602296</idno>
          <rs type="number">296</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H602296/text</ref>
          <ref type="dokument_url_html">http://data.riksdagen.se/dokument/H602296</ref>
          <ref type="dokumentstatus_url_xml">http://data.riksdagen.se/dokumentstatus/H602296</ref>
          <ref type="docx">http://data.riksdagen.se/fil/838FE7BA-9155-4B74-90AA-EAF99D344DF1</ref>
          <ref type="pdf">http://data.riksdagen.se/fil/BEEED934-F72D-4507-AAD1-0B4623E0B2F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VL8radejZGbg4Anf3oJv7r" type="signed"/>
        <correspContext corresp="i-VL8radejZGbg4Anf3oJv7r">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-KMvshLS6iwUS5pWUaQDkNM">
          <date when="2018-11-09"/>
          <time when="14:45:34"/>
        </correspAction>
        <correspAction type="reviewed" xml:id="i-Lm5fkR6xXqiTDJ8p2uWYFQ">
          <date when="2018-11-09"/>
          <time when="15:51:40"/>
        </correspAction>
        <correspAction type="referred" xml:id="i-GEtUjyFj6ZvmUdubgLycnE">
          <date when="2018-12-05"/>
        </correspAction>
        <correspAction type="assigned" xml:id="i-Rk7vtt6nC6ujjZNs3TZcPJ">
          <date when="2019-08-21"/>
          <time when="13:32:18"/>
        </correspAction>
        <correspContext corresp="i-Rk7vtt6nC6ujjZNs3TZcPJ">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-AfANc8TiLaXoJrSu4nDHPG"/>
        <correspContext corresp="i-AfANc8TiLaXoJrSu4nDHPG">
          <ref type="uppgift">2018/19:AU6</ref>
          <ref type="ref_dok_id">H601AU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknad och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:296 av Ali Esbati m.fl. (V) Lönebildning</div>
      </div>
      <div type="motBody">
        <div type="motProposal" subtype="förslag">
          <head xml:id="i-Lp2ogWLF7sckAWxkqV7p94">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9sk7Fx4vyhmGc9ZNUP9wmb">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att se över
              nuvarande modell för lönebildning där den konkurrensutsatta industrin
              sätter normen för löneökningstakten och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-FXKfPfTA3PDKYdY4jgi7Fg">
            Inledning
          </head>
          <p xml:id="i-BEhWPESSppK4z5uysirsmU">
            Lönerna på den svenska arbetsmarknaden sätts i avtalsförhandlingar
            mellan arbets­marknadens parter. Samtidigt har staten de facto
            en roll, dels mer direkt genom Medlingsinstitutet, dels genom
            att acceptera och förhålla sig till den dominerande partsmodellen
            i utformningen av andra ekonomisk-politiska beslut. En väl fungerande
            lönebildning är avgörande för tillväxt, sysselsättning och konkurrenskraft.
            Vänsterpartiet står bakom och värnar den svenska kollektivavtalsmodellen
            där fria, avtalsslutande parter förhandlar och tecknar avtal om
            arbetstagarnas löner och villkor. Vi kan dock konstatera att nuvarande
            lönebildningsmodell, där industrin sätter taket för lönehöjningarna,
            medför flera problem som behöver belysas i en bred ekonomisk-politisk
            debatt. Vi vill därför se en utredning som ser över nuvarande
            modell för lönebildning. I det följande utvecklar vi vår ståndpunkt
            och lägger fram vårt förslag.
          </p>
          <head type="h1" xml:id="i-JMADPzcUhhRsnpof3SijvN">
            Utvecklingen mot nuvarande modell för lönebildning
          </head>
          <p xml:id="i-UGfCG2cP2mbv8FFiJT4J4X">
            Avtalssystemet för lönebildning i Sverige har förändrats över
            tid. Från andra hälften av 1950-talet till mitten av 1970-talet
            präglades avtalssystemet av stark formell centralisering. Löneökningarna
            för arbetare bestämdes på central nivå i förhandlingar mellan
            LO och SAF, vilket sedan blev styrande för resten av arbetsmarknaden.
            Från 1965 och framåt ändrades den rådande ordningen successivt,
            främst till följd av de offentligt anställda tjänstemännens vilja
            att själva forma sitt lönepolitiska öde, men även mot bakgrund
            av arbetsgivarsidans långsiktiga vision om en renodlat företagsanpassad,
            lokal lönebildning.
          </p>
          <p xml:id="i-j1ioN7bn4FM4JkP6wzKHp">
            De centraliserade löneförhandlingarna, dominerade av två starka
            aktörer, kom efter hand att ersättas med mer decentraliserade
            förhandlingar. 1990 lämnade SAF som för­handlande part och överlät
            det arbetet till sina förbund. I början av 1990-talet var löne­kostnadsutvecklingen
            i Sverige dubbelt så hög som i övriga OECD-länder, inflationen
            steg snabbt och den svenska exportindustrins konkurrenskraft försämrades
            kraftigt. Efter påtryckningar från den dåvarande socialdemokratiska
            regeringen tecknade parterna ett stabiliseringsavtal, framtaget
            av den s.k. Rehnberggruppen. Avtalet, som omfattade alla branscher
            och parter, syftade till att hålla nere lönekostnadsökningarna.
            Stabiliseringsavtalet innebar ett nytt sätt att tänka på lönemarknaden.
          </p>
          <p xml:id="i-Eph9yo6g17HoSEwhFGVXWw">
            Under trycket av 1990-talskrisen och de besparingsåtgärder som
            ansågs nödvändiga fanns stora förväntningar på partssystemet att
            ta ansvar och bibehålla kontrollen över löneutvecklingen. 1996
            tog industrifacken initiativ till att utforma ett nytt samförstånd
            inom lönebildningen – ett löfte om att ikläda sig ansvar för att
            hålla löneökningarna i schack i utbyte mot rikstäckande löneavtal
            och därmed skapa arbetsfred och stabilitet. Förhandlingar med
            arbetsgivarsidan inleddes, vilka 1997 utmynnade i Samarbetsavtal
            om industriell utveckling och lönebildning – Industriavtalet.
          </p>
          <p xml:id="i-DPUmxWrAPnENDnVNcLRsGc">
            För att åstadkomma en långsiktigt stabil lönebildning förutsattes
            att fler än industrins fack och arbetsgivare involverades. Frågan
            om medling ansågs central. Den dåvarande socialdemokratiska regeringen
            tillsatte därför en utredning med uppdrag att, i syfte att förbättra
            förutsättningarna för en väl fungerande lönebildning, lämna förslag
            om ett förstärkt förlikningsmannainstitut. Utredningen föreslog
            ett nytt medlingsinstitut – ett nationellt och sammanhållet system
            för medling (SOU 1997:164, SOU 1998:141).
          </p>
          <p xml:id="i-Xy3PYT5WpzkEn6wi5tAHzW">
            1999 lade den dåvarande socialdemokratiska regeringen fram en
            proposition om inrättande av ett nytt medlingsinstitut. I propositionen
            och i instruktionen till Medlingsinstitutet konstaterades att
            den konkurrensutsatta industrin skulle vara normerande för lönebildningen
            (prop. 1999/2000:32). Medlingsinstitutet inrättades den 1 juli
            2000 och under de följande åren formades praxis för medling och
            lönebildning. Under de avtalsrörelser som följt sedan dess har
            den konkurrensutsatta industrin satt normen för löneökningstakten
            – det s.k. märket.
          </p>
          <head type="h1" xml:id="i-Jkiaq9s2z1LEDQn7ux3t8a">
            Problem med nuvarande modell för lönebildning
          </head>
          <p xml:id="i-8JgALqCFayKNupJxaLcMcb">
            Sedan millennieskiftet utgör industriavtalet den fasta punkten
            i lönebildningen på svensk arbetsmarknad. De centralt avtalade
            löneökningarna i den svenska ekonomin styrs av industrins normering,
            vilket innebär att de första löneavtalen i en avtalsrörelse sluts
            av industrins parter och att dessa avtal sedan följs av övriga
            parter på arbetsmarknaden. Den nuvarande modellen för lönebildning,
            där industrin sätter taket för lönehöjningarna, har kritiserats
            och ifrågasatts. Kritiken har bl.a. riktats från kvinnodominerade
            fackförbund i såväl LO, TCO som Saco mot Medlingsinstitutets tolkning
            av vad som är ”välfungerande lönebildning”. Spänningar som bygger
            på lönebildningsmodellens konstruktion har också märkts när LO-förbunden
            försökt samordna sig inför avtalsrörelserna.
          </p>
          <p xml:id="i-7xs6vU7a5U1kXaSTKRiwXa">
            LO-förbunden inom 6F (Seko, Byggnads, Elektrikerna, Målarna och
            Fastighets) har utvärderat den svenska lönebildningsmodellen inom
            ramen för projektet ”Lönebildning för jämlikhet”. 6F framhåller
            tre problemområden med nuvarande lönebildningsmodell.
          </p>
          <p xml:id="i-8H6766hhjCAfGJMyJRpH5a">
            För det första klarar modellen inte av att utjämna de strukturella
            löneskillnaderna mellan kvinno- och mansdominerade yrken. 2017
            var löneskillnaderna mellan kvinnor och män 11,3 procent. Lönegapet
            krymper visserligen successivt men det går alldeles för långsamt.
            Krav på låglönesatsningar som skulle gynna kvinnodominerade grupper
            på arbetsmarknaden avvisas av arbetsgivarna med hänvisning till
            att dessa krav inte är förenliga med Industriavtalet. Vänsterpartiet
            har under lång tid framhållit den nuvarande lönebildningsmodellens
            oförmåga att bidra till en snabbare minskning av löneskillnad­erna
            mellan kvinnor och män. Vi har därför föreslagit att Medlingsinstitutets
            uppdrag bör förändras och förtydligas i syfte att minska de strukturella
            löneskillnaderna mellan kvinno- och mansdominerade yrken (se motion
            2017/18:528). Arbetsmarknadsutskottet har dock avslagit vårt förslag.
          </p>
          <p xml:id="i-GCeDyNcQqP3CmQUxBVHcFJ">
            För det andra medverkar modellen till att vidga löneskillnaderna
            mellan arbetare och tjänstemän. Löneklyftan mellan arbetare och
            tjänstemän har ökat med 9 procentenheter de senaste 16 åren och
            dagens lönegap är detsamma som på 1930-talet. Det är en orimlig
            utveckling som ytterligare spär på ojämlikheten i samhället.
          </p>
          <p xml:id="i-VxNnsX2kvft65SpLiEkiu6">
            För det tredje fungerar modellen som en grimma för de branscher
            och sektorer som inte är en del av den internationellt konkurrensutsatta
            sektorn. Hemmamarknads­orienterad produktion, såsom bygg, handel
            och offentlig sektor, har ökat och kommer sannolikt att öka ytterligare
            framöver. Arbetskraft som skulle producera mer nytta i den hemmamarknadsorienterade
            sektorn och i den offentliga sektorn används i stället i den konkurrensutsatta
            industrin. Kort sagt: industrins lönenormering håller tillbaka
            lönehöjningarna i andra sektorer och bidrar till arbetskraftsbrist
            i dessa sektorer.
          </p>
          <p xml:id="i-Rxbp5hCPHu1J9PWhfmuV1Q">
            6F har uppdragit åt professor Lars Calmfors, tidigare ordförande
            för bl.a. Finans­politiska rådet, att se över möjligheterna att
            reformera den svenska lönebildnings­modellen. I rapporten ”Industrins
            lönenormering kan och bör reformeras”, som publicerades i oktober
            2018, drar Calmfors slutsatsen att hemmamarknaderna måste få ett
            större inflytande över lönemärkets nivå. Calmfors lyfter fram
            tre möjliga modeller för en framtida lönebildning. En möjlighet
            är att parterna inom industrin även fortsättningsvis bestämmer
            allmänna lönekostnadsökningar som de flesta avtal ska följa, men
            att man mer än i dag beaktar förhållandena i resten av ekonomin.
            En annan möjlighet är att fler parter tar ansvar för normeringen,
            exempelvis parter i den hemmamarknadsorienterade näringslivssektorn.
            En tredje väg är att ge utrymme för större möjligheter till relativlöneförändringar,
            exempelvis genom att Medlingsinstitutet modifierar sin praxis
            (6F 2018: Industrins lönenormering kan och bör reformeras).
          </p>
          <head type="h1" xml:id="i-W1mFpNTZVd5bPmrv3j1z6n">
            Tillsätt en utredning med uppdrag att se över nuvarande modell
            för lönebildning
          </head>
          <p xml:id="i-HhvS8FGDgVYkSYWKTNqu7t">
            Vänsterpartiet delar den kritik som 6F framför mot nuvarande
            lönebildningsmodell. Vi anser även att de möjliga sätt att reformera
            lönenormeringen som lyfts fram i Calmfors rapport är intressanta.
            Vi välkomnar 6F:s lönebildningsprojekt och ser fram emot att ta
            del av den slutrapport där de samverkande fackförbunden ska presentera
            sin gemensamma syn på framtidens lönebildningsmodell.
          </p>
          <p xml:id="i-7JmrdZAkfu3WzohjbFPHT3">
            Vi kan konstatera att nuvarande modell för lönebildning bör utredas
            också i andra former. Trots att industrins lönenormering varit
            förhärskande i 20 år har nuvarande modell för lönebildning inte
            varit föremål för en statlig utredning. Visserligen har Medlingsinstitutets
            verksamhet utvärderats (SOU 2006:32), men någon djupare analys
            av nuvarande lönebildningsmodell har inte genomförts sedan Industriavtalet
            trädde i kraft i slutet av 1990-talet. Givet de uppenbara problem
            som industrins lönenormering medför, vilka redogjorts för ovan,
            finns all anledning att se över nuvarande modell inom ramen för
            en statlig utredning.
          </p>
          <p xml:id="i-D7QGZ16ta9FmtDzWbFkZB3">
            Utredningen bör ta fasta på problem som nuvarande modell innebär,
            utifrån viktiga samhällsekonomiska målparametrar. Den nuvarande
            lönebildningsmodellen fokuserar i dag ensidigt på att samhällsekonomisk
            bärkraft bestäms av den internationellt konkurrensutsatta sektorn.
            Men det är samtidigt så att denna sektors produktion är inbäddad
            i och sammankopplad med inhemsk produktion och konsumtion av varor,
            och inte minst tjänster, som ofta är offentligt finansierade.
            Vidgade klyftor i löner är också ett bredare samhällsekonomiskt
            problem som behöver belysas inom ramen för en lönebildningsmodell
            som ägs av parterna och där förhandlingsstyrka på arbets­marknaden
            spelar en avgörande roll. Dagens lönebildningsmodell sätter specifika
            restriktioner för hur den fackliga solidariteten och samordningen
            får komma till uttryck, vilket i sin tur påverkar både relativlöner
            mellan olika branscher och möjligheterna för arbetstagarkollektivet
            att ta ut sin andel av de samlade produktivitetsförbättringarna
            i samhällsekonomin. Det finns också internationella förändringar
            som bör belysas. Inte minst har lönebildningen inom tysk industri
            spelat en mycket stor roll för hur det svenska ”märket” sett ut.
            Det är inte självklart att detta är det som gagnar svensk ekonomi
            och svensk lönebildning bäst på sikt.
          </p>
          <p xml:id="i-3CJL6MSeVtHYu32KAnCa3U">
            En statlig utredning om lönebildning ska inte inriktas på att
            staten ska ta sig en större roll i den faktiska lönebildningen.
            Vänsterpartiet ser det som centralt att parterna också framgent
            äger lönebildningen i kollektiva avtalsrörelser. Det är dock viktigt
            att sådana processer får en politisk och samhällsekonomisk genomlysning.
            En utredning kan och bör bidra till en framtida lönebildningsmodell
            som minskar löneskillnaderna mellan kvinnor och män, minskar löneklyftan
            mellan arbetare och tjänstemän och minskar den internationellt
            konkurrensutsatta industrins roll som normerande kraft.
          </p>
          <p xml:id="i-4NcYWD2GBhTunGNUstWcj9">
            Regeringen bör tillsätta en utredning med uppdrag att se över
            nuvarande modell för lönebildning där den konkurrensutsatta industrin
            sätter normen för löneökningstakten. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-69PfczY5Kg5UAfhPQjzUt1">
              Ali Esbati (V)
            </item>
            <item xml:id="i-2Zbq7CqZgdaZ8qAUZc5iLU">
              Ulla Andersson (V)
            </item>
            <item xml:id="i-83HrKdeR8tMdjLzPQh1jea">
              Nooshi Dadgostar (V)
            </item>
            <item xml:id="i-NiYrNnTrDFXFXWoHpTFd46">
              Ida Gabrielsson (V)
            </item>
            <item xml:id="i-UwvE2MJYAAH37g5bCNyTU6">
              Tony Haddou (V)
            </item>
            <item xml:id="i-WxdTdEq6bAQ7tqu4gHXK6y">
              Christina Höj Larsen (V)
            </item>
            <item xml:id="i-N3rJbSYRFhbAgeEjcfWLzm">
              Daniel Riazat (V)
            </item>
            <item xml:id="i-9m2GUbyyuP7iCq3iUPE2Sg">
              Ilona Szatmari Waldau (V)
            </item>
            <item xml:id="i-Q4258RFWwd5JamEE3PiHQb">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
