<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0906/mot_200001_MJ_0906-0001.pdf"/>
      <div type="motHeader" xml:id="i-Fc3H6xQ6AR3qD9UMUgFwPa">
        <div type="motTitle" xml:id="i-LvHPR1jpwCU1QXU9TTcdak"/>
        <div type="motSubmissionInfo" xml:id="i-R3X4VVbQdUmSEH9pxyivJy"/>
      </div>
      <div type="motBody" xml:id="i-N2S1TrEfHp7BgLfFZxvEHS">
        <div xml:id="i-G8oex8EBfTv4ssKPjmYP7r">
          <p xml:id="i-Cu4u7sygKYQNqCHowVKqFT">
            12
          </p>
          <p xml:id="i-B31TPNiMbkmPXThXq3hUYS">
            2000/01 mnr: MJ906 pnr: mp522
          </p>
          <p xml:id="i-4VErLhtYiUpLCLp1vjZ4Hw">
            Motion till riksdagen 2000/01:MJ906
          </p>
          <p xml:id="i-NmkodVN7eNXtvRkpFndqhx">
            av Gudrun Lindvall och Kia Andreasson (mp)
          </p>
          <p xml:id="i-vYV9YEqxgubz5Ek1WqJSw">
            Straffsatserna för jaktbrott
          </p>
          <p xml:id="i-V9bM7y8KyF1YaqoZU7HrT7">
            Förslag till riksdagsbeslut
          </p>
          <p xml:id="i-QybrLyUeLGw55azVn9w3LM">
            Riksdagen begär att regeringen lägger fram förslag med ändring
            av straffsatsen för jaktbrott.
          </p>
          <p xml:id="i-RnbrkT15ty6C38Ew7fCWRT">
            Inledning
          </p>
          <p xml:id="i-FeePVu3YJnkAVm8hSiLsLq">
            Naturvårdsverkets granskning av domar i jaktmål visar att de
            vanligen innebär högst en eller några månaders fängelse. Idag
            är straffet för grovt jaktbrott högst två års fängelse men så
            långa straff har hittills inte dömts ut.
          </p>
          <p xml:id="i-H2f6BRPs11hF61vcn3KuAE">
            Straffen ifrågsätts
          </p>
          <p xml:id="i-CzNGPu1n53TCboQHkefeJ9">
            Straffen för jaktbrott har ifrågsatts, inte bara av Miljöpartiet
            utan även av Naturvårdsverket. Jaktlagens straffsats bör bli mer
            lika miljöbalkens straff. Det skulle innebära ett minimistraff
            på sex månaders fängelse för grovt jaktbrott och grovt jakthäleri
            och oaktsamhet skulle bli straffbart med böter eller fängelse
            i högst två år. Våra grannländer Norge, Danmark och Finland straffar
            oaktsamhet i sin jaktlagstiftning. Idag finns inget straff för
            oaktsamhet i jakten, endast grov oaktsamhet, i Sverige. Domstolarna
            gör sålunda den bedömningen att det inte är grovt oaktsamt att
            skjuta en hjort istället för som avsett var, ett rådjur. Felaktig
            artbestämning är enligt domstolarna vanlig oaktsamhet och jägarna
            går fria.
          </p>
          <pb facs="riksdagen-motions-pdf/data/200001/mot_200001_MJ_0906/mot_200001_MJ_0906-0002.pdf"/>
          <p xml:id="i-T46q1QBbNhbFFkR6Hhr1L">
            2000/01:MJ906
          </p>
          <p xml:id="i-TBkHTDbBjbYMuthUysiYov">
            13
          </p>
          <p xml:id="i-A6WSZXRhvbmWEZq4h4w7wQ">
            Grova överträdelser ger låga straff
          </p>
          <p xml:id="i-Nt6cVCVAqwA12my8sjoBQf">
            Under vintern och våren 1999 avslöjades ett flertal grova tjuvjakter
            av våra stora rovdjur. Det gällde ett fall med järv och flera
            fall med björnar. Järven jagades med snöskoter, kördes över och
            slogs ihjäl med yxa sedan den fastnat under skotern. Den här tjuvjägaren,
            en renskötare, sade sig hata järv. Hans straff för dådet blev
            tre månaders fängelse. För björn fanns flera upprörade fall. Ett
            var björnen Blinde, en blind björn med radiosändare. Ett annat
            är fallet från Vittangi där en hona med två ungar brutalt jagades
            ett par mil med skoter innan de gav upp. Djuren hade just gått
            ur idet och var tunna och utmärglade.
          </p>
          <p xml:id="i-7YhevKtQWCT2x6jqavhp8G">
            Lagen
          </p>
          <p xml:id="i-6nELNJcgUxkDEznYDgrRrP">
            I jaktlagen (1987:259) finns reglerna som reglerar jakt. I avsnittet
            Ansvar m.m. finns två paragrafer, $ 43 och 8 44, som gäller jaktbrott.
            Enligt lagen är straffet för jaktbrott böter eller fängelse i
            högst sex månader. Paragraferna lyder: 43 8. För jaktbrott döms
            till böter eller fängelse i högst sex månader den som med uppsåt
            eller av grov oaktsamhet olovligen jagar på annans jaktområde
            eller där tillägnar sig vilt eller vid jakt som sker med stöd
            av licens bryter mot en för jakten väsentlig bestämmelse i lisencen
            eller med uppsåt eller av grov oaktsamhet bryter mot 3 8, 31 8
            första stycket, 32 8 eller mot en föreskrift som har meddelats
            med stöd av 25 8, 29 8, 29 a 8 eller 30 8 första stycket. 44 8.
            Om ett jaktbrott är att anse som grovt, döms till fängelse i högst
            två år. Vid bedömandet av om brottet är grovt skall särskilt beaktas
            om det avsåg ett hotat, sällsynt eller värdefullt vilt, om det
            har utförts vanemässigt eller i större omfattning, om det har
            utförts med otillåten hjälp av ett motordrivet fortskaffningsmedel
            eller någon annan motordriven anordning.
          </p>
          <p xml:id="i-rJTLBavCDxFbHY8wmGpPi">
            Påföljden orimlig
          </p>
          <p xml:id="i-HR9C98App82EPuugMegK4h">
            I fallet med järven, som jagades med skoter innan den utmattad
            fastnade under skotern och slogs ihjäl med yxa, har tjuvskytten
            uppfyllt både punkt 1 och 3. Brottet var alltså att bedöma som
            grovt och ändå utdömdes endast tre månaders fängelse, alltså inte
            ens upp till vad som skulle kunnat dömas för ett jaktbrott som
            inte bedömts som grovt. Det här är mycket märkligt. Man undrar
            hur ett jaktbrott skulle kunna vara grövre än det ovan beskrivna.
            Djuret har hetsats med skoter, naturligtvis under ångest och panik.
            Själva dödandet är också ytterst grymt.
          </p>
          <pb facs="riksdagen-motions-pdf/data/200001/mot_200001_MJ_0906/mot_200001_MJ_0906-0003.pdf"/>
          <p xml:id="i-KEDpJTQLuVM11viMhD4pC7">
            2000/01:MJ906 Skärp straffen!
          </p>
          <p xml:id="i-G68CRYMfzG3zRmnvAEYhS4">
            Det finns anledning att skärpa straffen för jaktbrott. Vi vill
            se ett minimistraff på sex månaders fängelse för grovt jaktbrott
            och grovt jakthäleri och att oaktsamhet blir straffbart med böter
            eller fängelse i högst två år.
          </p>
          <p xml:id="i-UYgkK29YN67d5bMET8o6a">
            Stockholm den 1 oktober 2000
          </p>
          <p xml:id="i-4CJ9ViTERQiC65n5jjXYRF">
            Gudrun Lindvall (mp) Kia Andreasson (mp)
          </p>
          <p xml:id="i-PQTXBW7K8yzMuqFErPAtin">
            14
          </p>
        </div>
      </div>
    </body>
  </text>
</TEI>
