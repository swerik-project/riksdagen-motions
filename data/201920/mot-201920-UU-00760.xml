<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-00760">
  <teiHeader>
    <fileDesc>
      <titleStmt>
        <title>Förenta nationerna</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:760 av Markus Wiechel m.fl. (SD)</title>
          <idno type="rdwebb">H702760</idno>
          <rs type="number">760</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H702760/text</ref>
          <ref type="dokument_url_html">http://data.riksdagen.se/dokument/H702760</ref>
          <ref type="dokumentstatus_url_xml">http://data.riksdagen.se/dokumentstatus/H702760</ref>
          <ref type="docx">http://data.riksdagen.se/fil/9F1DC210-F9C2-47B6-8D10-F158CF83306F</ref>
          <ref type="pdf">http://data.riksdagen.se/fil/13DB00F1-D54A-40F9-B153-83DC9D0BFA9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-L1FJoZCmk4BqYMBf61BdFn" type="signed"/>
        <correspContext corresp="i-L1FJoZCmk4BqYMBf61BdFn">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-Bw88eZS5XQsy5A73qj1Z5J" type="submitted">
          <date when="2019-09-30"/>
          <time when="15:12:33"/>
        </correspAction>
        <correspAction xml:id="i-Pdwj2gwjeKwvFSM3xWT5HB" type="reviewed">
          <date when="2019-09-30"/>
          <time when="16:09:35"/>
        </correspAction>
        <correspAction xml:id="i-BS8o5PZvaGB9AU2zDe6dpo" type="referred">
          <date when="2019-10-11"/>
        </correspAction>
        <correspAction xml:id="i-8VipNKT7tJ7JJ3eHw4Y55P" type="assigned">
          <date when="2020-11-18"/>
          <time when="16:34:03"/>
        </correspAction>
        <correspContext corresp="i-8VipNKT7tJ7JJ3eHw4Y55P">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Fq1cFeKpz5gL23Sjp8LgFc" type="behandlas_i"/>
        <correspContext corresp="i-Fq1cFeKpz5gL23Sjp8LgFc">
          <ref type="uppgift">2019/20:UU10</ref>
          <ref type="ref_dok_id">H701UU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KUFpzkzcs6Ai2ENN7Q27fz" type="behandlas_i"/>
        <correspContext corresp="i-KUFpzkzcs6Ai2ENN7Q27fz">
          <ref type="uppgift">2019/20:UU15</ref>
          <ref type="ref_dok_id">H701UU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Syr97DRuGm3j83mCxfqm9M" type="behandlas_i"/>
        <correspContext corresp="i-Syr97DRuGm3j83mCxfqm9M">
          <ref type="uppgift">2020/21:UU8</ref>
          <ref type="ref_dok_id">H801UU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU8</ref>
          <ref type="ref_dok_titel">Förenta nationerna m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:760 av Markus Wiechel m.fl. (SD)
          Förenta nationerna
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BZHCqvvNYKG8vwd7HyhwWT">
            Förslag till riksdagsbeslut
          </head>
          <list style="ol">
            <item xml:id="i-KiPmxF9843fnSJvF6avjeC">
              Riksdagen ställer sig bakom det som anförs i motionen om att
              FN ska inta en central plats i Sveriges utrikespolitik och tillkännager
              detta för regeringen.
            </item>
            <item xml:id="i-NrmycK5fcJNEbhAdUoqcGV">
              Riksdagen ställer sig bakom det som anförs i motionen om att
              Sverige bör verka för högre krav på de länder som leder FN-arbetet,
              och detta tillkännager riksdagen för regeringen.
            </item>
            <item xml:id="i-48vPGPBqPFWYRuhTdZRxRq">
              Riksdagen ställer sig bakom det som anförs i motionen om att
              Sverige inom FN bör verka för ett utökat arbete mot korruption
              såväl internt som externt och tillkännager detta för regeringen.
            </item>
            <item xml:id="i-2AaPJQJY9Kjh1gjzjw65R3">
              Riksdagen ställer sig bakom det som anförs i motionen om att
              EU:s institutioner inte ska ha behörighet att föra Sveriges talan
              inom FN och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-i9oe52UjJrZn7R3W7SZhZ" type="h1">
            Inledning
          </head>
          <p xml:id="i-358YD2tadoMB28SUVxGAPa">
            Sverigedemokraterna ser Förenta nationerna, FN, som den primära
            mekanismen för internationellt samarbete vad gäller fred och säkerhet
            samt samverkan för demokrati och mänskliga fri- och rättigheter.
            FN har sedan organisationen grundades 1945 varit mellanstatlig
            och en nationernas förening, baserad på den grundläggande principen
            att alla dess medlemmar är fria och likvärdiga. Det är en princip
            som Sverigedemokraterna vill slå vakt om. Samtidigt är de grundläggande
            mänskliga rättigheterna som de definieras i FN:s allmänna förklaring
            från 1948 den minsta gemensamma nämnaren, vilken vi anser att
            alla stater, i alla situationer, bör leva upp till. När dessa
            allvarligt kränks finner vi försvaret av mänskliga fri- och rättigheter
            överordnat suveränitetsprincipen. Historien har lärt oss att inga
            stater, inte ens demokratiska sådana, kan tillåtas obegränsat
            handlingsutrymme. Därför behövs FN-samarbetet för att garantera
            individens säkerhet mot övergrepp från repressiva regimer och
            verka för en positiv utveckling i fler länder. Säkerhetsrådet
            har därtill en viktig funktion att verka för fred och säkerhet.
            När så krävs kan de utifrån ett brett mandat besluta om fredsskapande
            och fredsbevarande insatser, även om det ska göras med stor försiktighet.
          </p>
          <head xml:id="i-2zH7fFeBrsfHqMRjtzhtMR" type="h2">
            Högre krav på ledarskap
          </head>
          <p xml:id="i-4XQeHKu3YBoNZFJzdFcxaV">
            Sverigedemokraterna ser FN:s konventioner om de mänskliga rättigheterna
            som vägledande dokument för världssamfundets välfärd. Konventionerna
            bör ratificeras av alla medlemsstater och praktiskt efterlevas
            i så stor utsträckning som möjligt. Eftersom det finns stora tveksamheter
            i många staters efterlevnad spelar konventionskommittéerna en
            nyckelroll då de övervakar och kritiserar stater som inte lever
            upp till sina åtaganden.
          </p>
          <p xml:id="i-6XbjnN86fhhi6MzCYxj86J">
            Det finns en uppenbar risk att förtroendet för FN:s institutioner
            urholkas om deras organ leds eller deras ledare tillsätts av stater
            som uppenbarligen inte lever upp till de mest grundläggande kraven
            på respekt för mänskliga rättigheter. Sverige bör arbeta för hårdare
            krav på att de som leder FN-arbete själva föregår med gott exempel.
            Exempelvis bör Saudiarabien inte anses lämpligt att arbeta i FN:s
            kvinnokommission.
          </p>
          <head xml:id="i-TZRUfUHCvWxQ28NZztYm49" type="h2">
            EU:s institutioner i FN
          </head>
          <p xml:id="i-5SzXE6vNXDSfPTCG55xE6A">
            EU:s deltagande i FN-samarbetet regleras av resolution 65/276
            vilken i sin tur bygger på FN:s resolution 3208. Dessa ger den
            europeiska ekonomiska gemenskapen observatörsstatus i FN och,
            även om den understryker att EU inte är en medlemsstat, en långtgående
            rätt att agera som en sådan.
          </p>
          <p xml:id="i-JcSvW6vVvns8rPgVQiSkJF">
            Att EU:s institutioner tillåts representera samtliga av EU:s
            medlemsländer i FN är ett tydligt steg mot en federal europeisk
            stat, något som Sverigedemokraterna kraftigt motsätter sig och
            till vilket det svenska folket aldrig gett sitt medgivande. Vi
            befarar dessutom att det slutgiltiga målet är att helt ersätta
            medlemsländernas representation i FN. Sverigedemokraterna är av
            den uppfattningen att FN, i och med det viktiga arbete Sverige
            historiskt bidragit med, kommer att gå miste om en betydelsefull
            röst om den här utvecklingen tillåts att fortsätta. Regeringen
            bör därför verka för att EU:s institutioner avslutar sin representation
            i FN.
          </p>
          <head xml:id="i-3G4ibt2LEUyXKQtzLnESbZ" type="h1">
            Åtgärder mot korruption och för visselblåsares rättigheter inom
            FN
          </head>
          <p xml:id="i-75qARTHP4dtsQwMxMKYbcE">
            Inget land i världen är skyddat från korruption men vi vet idag
            att Sverige rankas som ett av världens minst korrupta länder.
            Det ska vi vara stolta över, även om vi måste komma ihåg att detta
            på intet sätt gör att vi är befriade från detta problem. Det finns
            dock en god möjlighet att bistå andra länder i arbetet med att
            förhindra korruption, då denna försvårar för rättvisa och demokrati.
            Korruption är ett allt viktigare fenomen att ta hänsyn till i
            en mer globaliserad värld. Redan idag finns det flera positiva
            krafter som kämpar emot korruption, inte minst genom Världsbankens
            arbete men även arbetet med Agenda 2030 och diverse satsningar
            på fria media och genom OECD:s och UNDP:s Tax Inspectors Without
            Borders (TIWB).
          </p>
          <p xml:id="i-ThbiHhZeFsJi3onyPDbuw2">
            FN är en stor organisation med ett trettiotal olika fonder, myndigheter
            och andra institutioner med en gemensam budget på runt 30 miljarder
            USD per år. Dess personal har dessutom en längre gående diplomatisk
            immunitet jämfört med det skydd som förses genom Wienkonventionen.
          </p>
          <p xml:id="i-MK5M5bgHWPhXGV8aBCPcc1">
            Till skillnad från ”vanliga” diplomater kan FN-personal normalt
            inte åtalas eller slita tvister med FN i hemlandets domstolar,
            utan dispyter och påstådda lagbrott hanteras exklusivt genom interna
            mekanismer så länge inte immuniteten hävs av generalsekreteraren.
            Detta oavsett om saken gäller tvist mellan FN som arbetsgivare
            och dess arbetstagare eller påstådda oegentligheter begångna av
            personal i organisationens tjänst.
          </p>
          <p xml:id="i-KtiGpgXBBPv2jyMpKdDbef">
            FN har länge haft betydande problem med korruption och brottslighet.
            Detta är ett enormt problem då det dels innebär minskad trovärdighet
            för organisationen och dels innebär att organisationen uppenbarligen
            inte lever upp till förväntningarna. De mest omtalade och iögonfallande
            fallen är dels olja-för-mat-programmet, vilket efter Saddam Husseins
            avsättande 2003 avslöjades som en gigantisk korruptionshärva,
            dels den serie anklagelser om sexuella utnyttjanden av minderåriga,
            begångna av fredsbevarande trupper under FN-mandat.
          </p>
          <p xml:id="i-PPgR21sUwHdhBUgPqvfLvD">
            På grund av FN:s oberoende av nationella rättssystem, är information
            från dess egen personal särskilt viktig. Samtidigt ser vi med
            stor oro på hur visselblåsare behandlas. Fall av vedergällningar
            mot dessa är väldokumenterade.
          </p>
          <p xml:id="i-P5bB3sfmuFyFeVLCBhuzRZ">
            År 2005 meddelade generalsekreteraren i bulletin nr 21 nya åtgärder
            för att stödja visselblåsare. Året därefter startades FN:s etikkontor
            (UNEO) i bland annat samma syfte. Dessa åtgärder är dock otillräckliga,
            vilket blev mycket tydligt i Shkurtaj-fallet. Enligt officiell
            policy från 2007 tillåts myndigheter inom FN att undandra sig
            från UNEO:s ”jurisdiktion” och i stället hantera visselblåsare
            internt, vilket skapar uppenbara jävssituationer. Sedan 2009 löses
            tvister inom FN vid dispyttribunalen (UNDT) och överprövas av
            överklagandetribunalen (UNAT). Ingen av instanserna har dock jurisdiktion
            över UNEO:s beslut angående stöd till visselblåsare, vilket slogs
            fast i Wasserstromfallet. Mellan 2006 och 2009 beslutade etikkontoret
            att avfärda 96 % av runt 400 påstådda visselblåsare. Kontorets
            beslut kan inte överklagas. I de fall saken prövas präglas systemet
            av krånglig byråkrati och förhalanden vilket gör att processer
            ofta löses långt efter att den klagande försvunnit från organisationen
            och saken förlorat sin betydelse.
          </p>
          <p xml:id="i-XoFVCetWPSqyDCRbxQ7i5M">
            Effektiva antikorruptionsåtgärder och ett robust skydd för visselblåsare
            är avgörande för FN:s förtroende hos allmänheten och framtid som
            institution. Därför bör Sverige ta initiativ till en utredning
            inom FN, vars mål ska vara att lägga skarpa förslag på reformer
            av både immunitetsfrågan, tvistlösningsmekanismerna och visselblåsarskyddet,
            utöver ett i övrigt skärpt internationellt arbete mot korruption.
          </p>
          <head xml:id="i-DBJEinfWMsz8A13bm1KAP2" type="h2">
            Fråga om hämndaktioner mot visselblåsare bör slitas i skiljenämnd
          </head>
          <p xml:id="i-Hejgdi9bfqdC1V92zFUfZU">
            FN har idag regler om skydd för visselblåsare. Sverigedemokraterna
            gör bedömningen att problemets kärna ligger i den intressekonflikt
            som uppstår när anklagelser om vedergällningar hanteras inom FN,
            oavsett vilken enhet inom organisationen som sliter tvisten.
          </p>
          <p xml:id="i-UDQvXzS89VtgtTNTYHMJXN">
            Därför föreslår vi att anklagelser om hämndaktioner mot visselblåsare
            i stället ska slitas i en ordinarie, förbestämd skiljenämnd. Detta
            för att saken ska kunna utredas och avgöras relativt snabbt men
            med stor rättssäkerhet. Skiljenämnden bör sammansättas genom konsensus,
            ömsesidig avvisning, och processkostnaderna bör betalas av FN
            ifall FN förlorar och annars delas lika. Förhandlingar och avgöranden
            bör vara offentliga och i övrigt bör ordinarie regler för internationella
            skiljeförfaranden användas. För att undvika otillbörlig påverkan
            bör varje anställd inom FN, vid anställningstillfället, slumpvis
            tilldelas ett forum för slitande av eventuell framtida tvist.
          </p>
          <p xml:id="i-5hvxqDq8QRdsKkJjReVYsK">
            Den här typen av lösning ser Sverigedemokraterna som betydligt
            säkrare än alternativet, vilket är att upprätta en helt ny, extern
            rättsvårdande myndighet för att slita tvister mellan FN och dess
            anställda. Tanken bakom UNEO, UNDT och UNAT var att utgöra just
            sådana myndigheter, men detta har inte fungerat på grund av att
            de bemannas av personer med koppling till FN. Samma sak riskerar
            att ske vid upprättande av ny extern myndighet. Därför bör FN
            vid dessa tvister använda de skiljenämnder som redan finns.
          </p>
          <head xml:id="i-J6VufA3YUdmb4tc4B2LcU7" type="h2">
            Oberoende utvärdering och revision
          </head>
          <p xml:id="i-NN2xFGXp1WLHb25PXdcBmZ">
            De flesta enheter inom FN saknar fungerande system för revision
            och kontroll av finansieringen. Likaså saknas ofta mekanismer
            för uppföljning och utvärdering av myndigheters och projekts resultat.
            Detta öppnar för förskingring och förfalskande av resultat.
          </p>
          <p xml:id="i-Lg1HjYtRVcqdwmo2jaV2Nd">
            Ansvaret för utvärdering av projekt bör ligga på de medlemsstater
            som finansierar projektet i fråga. I de fall projektet finansieras
            inom FN:s ordinarie budget bör utvärdering ske genom utomstående
            revisorer som arbetar under samma straffansvar som revisorer inom
            näringslivet.
          </p>
          <head xml:id="i-FLepjTztdToufsqbcJWwRn" type="h2">
            Kriminalitet, immunitet och jurisdiktion
          </head>
          <p xml:id="i-YNqg4VWF8oyk88gSfTUHJP">
            Den myndighet som har huvudansvaret för att utreda missförhållanden
            inom FN är Kontoret för internrevision (OIOS). I en utvärdering
            av FN:s interna hantering av korruption slog Joint Investigations
            Unit, JIU, som är en förment oberoende granskningsenhet, fast
            att delar av FN befinner sig ”nära ett tillstånd av förnekelse”
            av problemet. Passivitet inför utredningar som tydligt visat hur
            medel systematiskt förskingrats från bland annat återuppbyggnadsprojekt
            i Afghanistan och Irak indikerar att internkontrollen inte fungerar
            tillfredsställande. Vid ett seminarium i riksdagen den 14 september
            2016 beskrev Inga-Britt Ahlenius, tidigare undergeneralsekreterare
            för OIOS, FN som en ”organisation i förfall”.
          </p>
          <p xml:id="i-Jz1cf4oXC4iz7zUn7oj8HE">
            På samma sätt som angående skydd för visselblåsare anser Sverigedemokraterna
            att problemets kärna ligger i att OIOS är en del av FN och att
            dess personal är anställd av FN, vilket leder till uppenbara jävssituationer.
            JIU, som på pappret utomstående granskningsenhet, har funnits
            sedan 1976 och har inte varit tillräckligt effektiv för att åtgärda
            de mycket stora problemen. En uppenbar brist är JIU:s storlek.
            Dels har de en stab på 20 personer och dels har de en budget på
            dryga 50 miljoner kronor. Verksamheten finansieras inom FN:s ordinarie
            budget.
          </p>
          <p xml:id="i-HZQEVwyWQ6SVjAAZFukXZL">
            Vad som behövs istället är en speciell utredande myndighet. En
            myndighet som tar upp fall om påstådd brottslighet som begås av
            utstationerad FN-personal, både inom och utom tjänst. Frågan om
            hur en sådan myndighet ska utformas och finansieras måste utredas
            noggrant. Sverigedemokraterna ser som lämpligt alternativ att
            en speciell utredande myndighet upprättas i New York under ledning
            av den amerikanska federala polisen (FBI). FBI har stor erfarenhet
            av utredningar utomlands. Organisationen har också bevisad skicklighet
            och erfarenhet vad gäller att utreda organiserad brottslighet.
            Den nya myndigheten bör finansieras genom donationer från FN:s
            medlemsstater som står i proportion till medlemsstaternas ordinarie
            bidrag.
          </p>
          <p xml:id="i-BrcdZLUiPPKixqeeYycJNQ">
            Den diplomatiska garantin gentemot landet i vilket FN-arbetare
            stationeras, och personens hemland, behöver inte brytas. I stället
            bör en domstol, till exempel den inom vilkens domsaga FN:s högkvarter
            i New York ligger, få ansvaret att ta upp mål mot personer i FN-tjänst
            i en speciell avdelning. Straffrättsliga mål i vilka FN-personal
            anklagas för brott mot enskild i annat land bör tas upp enligt
            det aktuella landets lagstiftning så länge gärningen är straffbar
            i det landet och den misstänktes hemland. Brottmål där FN är målsägande
            bör tas upp enligt amerikansk lag. FN bör dessutom svara strikt
            för skador som dess personal vållar i samband med brott i tjänst.
            En sådan ordning skulle ge en oberoende prövning av fall, hjälpa
            till att återskapa förtroendet för FN som organisation och ge
            upprättelse för de som utsatts för brott av FN-personal.
          </p>
        </div>
        <div type="motSignatures">
          <list>
            <item xml:id="i-8WpgEXQCojtBjxw6G4i4F9" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-4kQZk3QrU9hUig39VTzgqu" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-T9PLAJgkDZFQhzxy5mxbZs" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-FWPDY1T1FBXbGStDcH9EWJ" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-SJiGkm6YyJ5yPJiEzprSMv" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-VnRS1Lms7pY6zurxPj2JiG" who="i-7p7goD9VC5HZh4VdEN1AFo">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
