<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01253">
  <teiHeader>
    <fileDesc>
      <titleStmt>
        <title>Samordning mellan patentlagen och den europeiska patentkonventionen</title>
        <author>Marianne Karlsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordning mellan patentlagen och den europeiska patentkonventionen</title>
          <idno type="rdwebb">G8021253</idno>
          <rs type="number">1253</rs>
          <ref type="dokument_url_text">http://data.riksdagen.se/dokument/G8021253/text</ref>
          <ref type="dokument_url_html">http://data.riksdagen.se/dokument/G8021253</ref>
          <ref type="dokumentstatus_url_xml">http://data.riksdagen.se/dokumentstatus/G8021253</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-67eXaSaH7iLPzk3BpXMQkE" type="signed"/>
        <correspContext corresp="i-67eXaSaH7iLPzk3BpXMQkE">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1253/mot_198485__1253-001.pdf"/>
      <fw xml:id="i-BLpy6ZaoQupqKsi4AhymdM">
        Motion 1984/85: 1253
      </fw>
      <div xml:id="i-AiUTT69omfsdEpruWorymE" type="motHeader">
        <div xml:id="i-RWnY4bBei44AebvtvqbdYf" type="motTitle"/>
        <div xml:id="i-R5gYfCYFko6bGETxXVpTip" type="motSubmissionInfo"/>
      </div>
      <div xml:id="i-SxZuy59QLLKP4yWDvBU6nn" type="motBody">
        <div xml:id="i-PBMSjpdUX5NiAoDVABH737">
          <p xml:id="i-4ymnGPt1n8BRWSvNh5m4yc">
            14
          </p>
          <p xml:id="i-GGhtkju3B6mmobgm248Eme">
            Marianne Karlsson Samordning mellan patentlagen och den europeiska
            patentkonventio- nen
          </p>
          <p xml:id="i-132Wudhzxa2qeU4cKJSpdd">
            Genom Sveriges anslutning till den europeiska patentkonventionen
            (EPC) kan patent gällande i Sverige erhållas på två sätt, nämligen
            genom ansökan hos svenska patentverket eller genom ansökan i det
            europeiska patentverket. En europeisk patentansökan, som leder
            till patent, blir efter endast en formell registrering i Sverige
            gällande precis som ett vanligt svenskt patent, därigenom att
            en patentskrift på svenska blir tryckt och utgiven. När detta
            system infördes var avsikten att förenkla och förbilliga patentförfarandet
            och undvika onödigt dubbelarbete vid patentansökningar när skydd
            önskas i flera länder. Detta syfte har av allt att döma uppnåtts,
            i det att mer än häften av alla för Sverige gällande patent nu
            är europeiska patent, såvitt avser de på senaste åren beviljade
            och tendensen är i ökande. De länder som gick in i detta samarbete
            hade förut vart och ett sina patentlagar med en del skillnader,
            till stor del i fråga om formaliteter. Genom samarbetet blev det
            nödvändigt att genomföra en hel del förändringar, så som t. ex.
            för Sveriges del framgår av proposition 1977/78:1. Departements-
            chefen uttalade då också att det var nödvändigt att en likformig
            praxis tillskapades, särskilt genom att man hos de svenska myndigheterna
            noga följde praxisutvecklingen inom det europeiska patentverket
            (propositionen s. 174-179). Även i andra länder, t. ex. Västtyskland,
            har lagändringar fått genomföras, bl. a. för att rensa praxis
            från en del gammal surdeg som jäst snett och som varit svår att
            rensa ut genom praxisbildning. Besvärsinstan- serna har nämligen
            haft det mycket besvärligt att åstadkomma utmönstring eller modifiering
            av sådan rättspraxis som visat sig mindre bra. En orsak härtill
            utgör det inom patenträtten speciella förhållandet att specialistkom-
            petensen blir alltmer uttunnad, ju högre ärendena når i systemet.
            Det har exempelvis mycket klagats på att i Tyskland i första överklagningsinstans
            de olika avdelningarna (besvärssenaterna) haft olika principiell
            uppfattning i viktiga frågor, utan att den högsta instansen förmått
            göra mycket åt saken. Sverige utgör förstås på många sätt härvidlag
            knappast ett land som saknar liknande problem. Vår regeringsrätt,
            som är högsta instans, har tydligtvis haft svårt att frigöra sig
            från ett beroende av patentbesvärsrättens expertis, något som
            naturligtvis ej underlättas av att den högre domstolen utnyttjat
            den lägre som remissinstans vid sina ärendens beredning. Med hänsyn
            till att patentbesvärsrätten naturligtvis knappast kunnat själv
            bryta en gällande, olämplig praxis som tidigare någon gång godkänts
            av regeringsrätten utan varit beroende av att den senare fullgjort
            en sådan uppgift, har praxisbild- ningen varit långsam och trevande.
          </p>
          <pb facs="riksdagen-motions-pdf/data/198485/mot_198485__1253/mot_198485__1253-002.pdf"/>
          <fw xml:id="i-74DYzK5yt7dumAyKqY3Vq6">
            Mot. 1984/85:1253 15
          </fw>
          <p xml:id="i-QG6LtvUGDDY5rek6LijR9w">
            Emellertid har europapatentverket samtidigt kunnat, fritt från
            bundenhet av gammal praxis, starta med rent bord. Denna myndighet
            har genom en fördelaktig lönesättning (med specialister uppbärande
            skattefria löner om 20 000 kr. per månad och mera) kunnat knyta
            till sig många av de bästa krafterna från de europeiska patentverken.
            Vidare har man genom inhämtande av synpunkter från den europeiska
            industrin kunnat tillgodogöra sig viktiga praktiska insikter.
            Ett utmärkande drag för den praxis som i följd härav utvecklats
            synes bl. a. vara att även ”små” förbättringar kunnat erhålla
            mycket begränsat skydd mot ren imitation. Detta har uppfattats
            som värdefull hjälp mot snyltande på andras utvecklingsarbete,
            något som kanske är den allra viktigaste funktionen hos ett välordnat
            patentsystem. Om en uppfinning skall vara patenterbar avgörs av
            om den är ny samt om den i så fall ”skiljer sig väsentligt” från
            det kända. Härom råder i princip enighet i alla länder. I praktiken
            är det dock inte så enkelt. Att något som funnits förut inte är
            nytt är ju självklart. Europapatentkonventionen definierar dock
            begreppet nyhet i Art. 54 (1) som det som ”ej utgör del av teknikens
            ståndpunkt”. Detta kan i förstone se ut som en byråkratisk överflödsgärning.
            Då tar man emellertid fel, vilket visas av följande rättsfall
            (regeringsrättens dom 1718-1982): Det väsentliga i uppfinningen
            bestod av ett visst handlingssätt vid hantering av travar av pappersark.
            På en insida i ett amerikanskt patent från 1916 uttalades en särskild
            varning mot att göra så. Något annat belägg för att någon tidigare
            tänkt på den möjligheten fanns såvitt man visste inte. Patentbesvärsrätten
            uttalade då att handlingssättet inte var nytt, eftersom det förut
            beskrivits, samt vidare att ”den i patentskriften angivna bedömningen
            inte innebär att fackmannen saknar anledning att närmare undersöka
            om nackdelarna är av sådan art att de vid ett praktiskt utförande
            omöjliggör att önskad separeringseffekt uppnås”. Regeringsrät-
            ten godtog detta resonemang, nämligen att uppfinningen dels inte
            var ny, dels inte skilde sig väsentligt från det tidigare kända.
            Med europapatentkonventionens definition är det tydligt att det,
            varom endast ett 1916 publicerat avrådande kan påvisas ha förekommit,
            inte kan sägas tillhöra teknikens ståndpunkt att göra. Förutom
            nyhet kräver konventionen att uppfinningen inte skall ha varit
            närliggande i förhållande till teknikens ståndpunkt. Därmed skulle
            samma ansökan, om den gjorts för europapatent, med stor sannolikhet
            ej ha kunnat avslås. (Det må anmärkas att sökanden erhöll patent
            i USA med samma utredningsläge.) Detta fall visar att bestämmelserna
            enligt europapatentkonventionen och enligt svenska patentlagen
            2 $ i enskilda fall kan leda till olika resultat. Det ovannämnda
            fallet kan verka lika unikt som myntet som ställer sig på kant
            när man kastar det. Erfarna patentombud har försäkrat mig, att
            detta är fel, samt att de i många fall rekommenderar sina klienter
            att söka patent i Munchen i stället för på Valhallavägen i Stockholm.
            Särskilt skall detta gälla sådana fall, då man genom litteratursökning
            efter det uppfinningen gjorts kommit fram till att andra tidigare
            gjort försök åt samma håll men inte
          </p>
          <pb facs="riksdagen-motions-pdf/data/198485/mot_198485__1253/mot_198485__1253-003.pdf"/>
          <fw xml:id="i-RPBXcvg9SS48XAZtUXxscY">
            Mot. 1984/85:1253 16
          </fw>
          <p xml:id="i-GCjN38MKV6metUpztL2eo4">
            kommit på knepet som gör att det fungerar. Knepet kan vara sådant,
            att man inte i efterhand förstår varför de som tidigare försökt
            sig på saken inte kom på det. En i Sverige gjord ansökan är då
            i ett praktiskt sett mycket dåligt läge, bl. a. emedan man i svensk
            patenträtt uppfunnit den särskilda avslagsgrun- den att ”fackmannen
            ju kan pröva om inte något så enkelt skulle fungera”. Dylik prövning
            av både det ena och det andra utgör emellertid en mycket stor
            del av industrins kostsamma forsknings- och utvecklingsverksamhet,
            och lämnar man fritt fält för konkurrenter att snylta på de framsteg
            som andra med kostnad och besvär tar fram, är det minst av allt
            ägnat att gynna svensk industri, som ju på grund av det höga löneläget
            måste ta fram nya produkter och ofta saknar möjlighet att konkurrera,
            när det gäller gammal och hävdvunnen teknik. I svensk patentpraxis
            har man också, i motsats till det europeiska patentverkets praxis,
            sett ned på bevis om att ”det lilla knepet” lett till stor framgång
            på marknaden, något som trotts bero på duktiga reklammän och lättlurade
            konsumenter. Enligt Europapatentverkets publicerade handled- ning
            för granskande tjänstemän gäller däremot att om tjänstemannen
            är övertygad om att just ”det lilla knepet” medfört framgången,
            skall han anse detta utgöra ett av bevisen för patenterbarhet,
            att vägas emot att uppfinningen i efterhand framstår som banal
            och enkel. Europapatentkonventionen har alltså inneburit en möjlighet
            att, med erfarna tjänstemän, väl förtrogna med sina egna länders
            praxis, deras fördelar och nackdelar, börja med rent bord. Till
            det rena bordet hörde också att det från tysk rätt stammande begreppet
            ”uppfinningshöjd” (Erfindungs- höhe) eliminerats och ersatts med
            krav på ”uppfinnarinsats” (Erfinderische Tätigkeit). Detta syns
            inte i den svenska översättningen av konventionens Art. 56 (prop.
            1977/78:1. Del C s. 83), vilken översättning dock saknar vitsord.
            Termen ”uppfinningshöjd”, om vilken mycket filosoferats, leder
            tanken in på något i stil med en trappa — uppfinnaren antas ha
            klivit uppåt mer eller mindre, och så skall man då ta fram en
            fiktiv tumstock och mäta hur högt han har klivit. Dess värre är
            det ofta svårt att finna något att sätta tumstocken emot, eftersom
            det man jämför med är en serie skrifter som framletats med hjälp
            av uppfinningen och som kanske aldrig kunnat hamna på samma bord,
            om det inte varit för att uppfinningen kommit fram. I själva verket
            har uppfinnaren kanske tagit ett steg åt sidan och brutit ny mark.
            Genom att de moderna, datorstödda söksystemen vid granskning av
            uppfinningars nyhet ofta är så effektiva, har en annan olägenhet
            visat sig i praktiken. Att själva nyheten av en uppfinning undanröjs
            genom påvisande av att den var direkt tidigare känd, därom kan
            naturligtvis intet ont sägas. Däremot kommer ett komplett underlag
            beträffande ”bitar” användbara för att kombinera ihop uppfinningen
            i efterhand att ställa till problem. Antag att granskningsresultatet
            visar att uppfinningen visserligen var ny men att den går att
            få fram som när man lägger pussel, när man kombinerar ett par
            tre påträffade skrifter, som alltså handlar om andra uppfinningar.
            Man kan då
          </p>
          <pb facs="riksdagen-motions-pdf/data/198485/mot_198485__1253/mot_198485__1253-004.pdf"/>
          <fw xml:id="i-DMvBGqztv6np9p4YZA2Wp6">
            Mot. 1984/85:1253 1G
          </fw>
          <p xml:id="i-s2i7EsGYYas2Smnu52s7Z">
            fråga sig om det inte borde tas hänsyn till att pusselbitarna
            påträffats efter uppfinningen, av någon som redan känner uppfinningen
            och som därför kunnat snabbt gå igenom ett kanske mycket stort
            material, eftersom han vetat vad han skulle titta efter och vad
            han inte behövde kasta mer än ett öga på. I den frågan har vår
            svenska patentbesvärsrätt uttalat följande: ”Vid bedömningen gäller
            vidare självfallet att det nyhetsmaterial som kommit fram genom
            utredningen skall — alldeles oavsett det sätt på vilket detta
            material tagits fram — beaktas vid prövningen av om villkoren
            för patenterbarhet enligt 2 $ patentlagen är uppfyllda. Det innebär
            att med utgångspunkt i ansökans problemställning ifrågavarande
            fackman för ögonen främst har (tre anträffade patentskrifter).”
            (Mål P 82-229, beslut 25 april 1984.) Frågan om patenterbarheten
            har sålunda i svensk rätt reducerats till frågan om en genomsnittsfackman,
            som givits problemet att lösa, förmår göra detta, om man sätter
            dessa i efterhand framletade patentskrifter i hans händer. Inom
            europapatentverket uttalas däremot i tjänstemännens instruktion
            en stark varning mot dylika utslag av efterklokhet. Detta sätt
            att bedöma patenterbarheten hos uppfinningar kan alltså inte undgå
            kritik. En uppfinning innebär ju, om den skall vara värd patent,
            att den inte är närliggande i förhållande till teknikens ståndpunkt,
            och en utvald samling tryckta skrifter, där valet skett i efterhand
            med uppfinningen som utgångspunkt, kan ju inte påstås vara teknikens
            ståndpunkt. I så fall skulle man nämligen t. ex. få anse att lasern
            var känd eller nästan känd redan omkring år 1905, med hänsyn till
            Einsteins utredningar om stimulerad strålning, interferometrarnas
            uppfinning av Pérot och Fabry samt en sky av vetande beträffande
            urladdningar i gaser. En dåtida fackman, som haft problemställningen
            klar för sig, med vetskap om att problemet hade en lösning samt
            att lösningen fanns att hämta i ett antal skrifter som han fick
            i handen, skulle med ganska stor säkerhet redan då ha kunnat uppfinna
            lasern. Att med utgångspunkt från ett dylikt sakförhållande förneka
            laserns patenterbarhet är orimligt. ”Endast Gud kan skapa ur ingenting.
            Människan får nöja sig med att kombinera kända element.” Detta
            uttalade ordföranden i motsvarigheten till vår patentbesvärsrätt
            i USA, och visdomen härav är uppenbar. Konventionen om europapatent
            har, som nämnts, en annan definition på patenterbarhet. Denna
            grundas på en definition av vad som menas med nyhet samt på att
            en uppfinning skall jämföras med teknikens (faktiska) ståndpunkt,
            som visserligen omfattar allt känt var för sig. Däremot omfattar
            teknikens ståndpunkt naturligtvis inte alla möjliga kombinationer.
            Vidare behövs att det skall ha krävts en uppfinnarinsats för att
            från teknikens ståndpunkt komma fram till uppfinningen. Dessa
            kriterier skiljer sig från de i svensk praxis tillämpade, där
            det som fordras är nyhet (definierad, som vi sett, på avvikande
            sätt) och uppfinningshöjd (också med en teoretiserande definition,
            ägnad att skapa rättsolikhet i förhållande till europapatentverkets
            praxis).
          </p>
          <pb facs="riksdagen-motions-pdf/data/198485/mot_198485__1253/mot_198485__1253-005.pdf"/>
          <fw xml:id="i-4ipX9hGHysrxp1wDT5n68F">
            Mot. 1984/85:1253 18
          </fw>
          <p xml:id="i-MSYowr8aMkewVa5QYExETj">
            Av detta framgår att kraftigt verkande åtgärder är nödvändiga
            för att, så som avsågs då vi ingick i det europeiska patentsamarbetet,
            åstadkomma så stor överensstämmelse som möjligt med europeisk
            praxis. Samma praxis måste bringas att gälla både i Mänchen och
            på Valhallavägen i Stock- holm. Med stöd av det anförda hemställs
            att riksdagen efter lagrådets hörande antar följande lag om ändring
            i patentlagen (1967:837).
          </p>
          <p xml:id="i-B26garpJh8WxTWN6SVguYm">
            Förslag till Lag om ändring i patentlagen (1967:837)
          </p>
          <p xml:id="i-QjTfAAS2KyLdbBwcTe1e4C">
            Härigenom föreskrivs i fråga om patentlagen (1967:837) att 2
            $ skall ha nedan angiven ändrad lydelse.
          </p>
          <p xml:id="i-KD2MvbySBMSguPxdJYjQRE">
            2$ Patent beviljas endast på uppfinning, som är ny samt erfordrat
            en uppfinnarinsats för sin tillkomst. En uppfinning skall anses
            vara ny, om den ej utgör del av teknikens ståndpunkt. En uppfinning
            skall anses ha erfordrat en uppfinnarinsats, om den ej för fackmannen
            på närliggande sätt framgår utifrån teknikens ståndpunkt. Teknikens
            ståndpunkt omfattar allt som före dagen för patentansökningen
            blivit allmänt tillgängligt, vare sig detta skett genom skrift,
            föredrag, utnyttjande eller på annat sätt. Även innehållet i patentansökan
            som före nämnda dag gjorts här i riket anses som tillhörande teknikens
            ståndpunkt, om denna ansökan blir allmänt tillgänglig enligt 22
            $. Villkoret i första stycket att uppfinning skall ha erfordrat
            en uppfinnarinsats i förhållande till teknikens ståndpunkt före
            dagen för patentansökningen gäller dock icke i förhållande till
            innehållet i sådan ansökan.
          </p>
          <p xml:id="i-VSuuBbdTxTMqjy6wmJQjHn">
            Pest ä HG lSeL 0 gr rä SE SN ten Se 87 $$. Villkoret slag. ———------------------------00
            slag. Patent=—-—-—---------------- internationella utställningar.
          </p>
          <p xml:id="i-WQvg5gygNfxewsoTyZAKnJ" type="date">
            Stockholm den 23 januari 1985
          </p>
          <p xml:id="i-U3QyViBmMy2DJW4R3Kt7tK" type="signatureBlock">
            MARIANNE KARLSSON (c)
          </p>
          <pb facs="riksdagen-motions-pdf/data/198485/mot_198485__1253/mot_198485__1253-006.pdf"/>
          <pb facs="riksdagen-motions-pdf/data/198485/mot_198485__1253/mot_198485__1253-007.pdf"/>
          <p xml:id="i-FhqzAqAepohneyqGFZQXpg">
            minab/gotab Stockholm 1985
          </p>
        </div>
      </div>
    </body>
  </text>
</TEI>
