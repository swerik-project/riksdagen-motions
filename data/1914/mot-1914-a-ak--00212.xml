<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-ak--00212">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__212/mot_1914_a_ak__212-001.pdf"/>
      <div xml:id="i-DiNpHeMT5BqogDFD43wVS1" type="motHeader">
        <div xml:id="i-LG1s7DjKfpVEzhtRGGrqW7" type="motTitle"/>
        <div xml:id="i-HKKkfEx18WtMotiD4LgbNG" type="motSubmissionInfo"/>
      </div>
      <div xml:id="i-WTe6ZGMCTrjJj65qdT9eBT" type="motBody">
        <div xml:id="i-NnhCHLm8MG59tQtXq7FaUU">
          <p xml:id="i-FEE3XTus4UmF38eP3HtC8v">
            Motioner i Andra kammaren, Nr 212. 1
          </p>
          <p xml:id="i-CMt9PKFLzici6Vt8VA5EF7">
            Nr 212.
          </p>
          <p xml:id="i-QTbWPNiHZjWX9fp8ageSaE">
            Av herr Jesperson, om viss lagstiftning rörande avels- hingstar.
          </p>
          <p xml:id="i-PSdtN3ki31esvHbSdtfEMJ">
            Ett av de viktigaste villkoren för att man i ett land skall kunna
            få en väl ordnad, planmässig och inkomstbringande hästavel är,
            att där fin- nes ett tillräckligt antal fullgoda hingstar av de
            olika slag, som till följe av klimat och naturförhållanden lämpa
            sig för avel och underhåll. Hingstens stora betydelse för hästaveln
            och hästuppfödarne inses lätt genom ett exempel. Om efter en hingst
            under ett år fallit 50 föl, så har vart och ett av dem fått i
            arv faderns former och egenskaper, då där- emot de olika mödrarna
            endast var och en kunnat giva sina former och egenskaper i arv
            till sitt föl. Har hingsten tillfredställande former och egenskaper,
            förärva dessa sig lika visst på hans avkomlingar, som om han har
            otillfredsställande former och ärftliga fel. I äldre tider beaktades
            detta allt för litet. Mångenstädes ansåg man, att bara hingsten
            kunde producera föl, så gjorde det ingenting, hur han för övrigt
            såg ut, om han var för ung för att kunna lämna kraftig av- komma
            eller så gammal att han förlorat förmågan att göra det, samt om
            han hade spatt, krokiga ben eller andra ärftliga fel. Saken har
            dock beaktats i vårt land. Under Karl XI:s tid utfärda- des en
            förordning angående hästavelns ordnande i Skåne, vari bland annat
            bestämdes, att »alle hästföhlar skall, innan de blifva 2 år gamble,
            utskäras och vallackas». Förordningen måtte småningom fallit i
            glömska, då en ny utgavs av Fredrik I, med vissa ändringar, i
            vilken bestämdes, att »hafver någon Soken, By eller Bonde, som
            tager betalning af andra, för det hans häst betäcker stoen, en
            sådan hingst, som är för liten, för svag eller med arfskador behäftade»,
            så skall han kastreras. Underlåtenhet medförde hingstens konfiskering
            och försäljning, då köpeskillingen tillföll närmast liggande hospital.
            Så vitt vi veta har denna förordning ej blivit upphävd, men märk-
            värdigt nog helt fallit i glömska, så att den ej på länge tillämpats.
            Sedan hava åtskilliga förslag blivit väckta, men utan att de medföra
            några resultat. Bihang till Riksdagens protokoll 1914. 4 saml.
            96 häft. (Nr 212—213). 1
          </p>
          <pb facs="riksdagen-motions-pdf/data/1914/mot_1914_a_ak__212/mot_1914_a_ak__212-002.pdf"/>
          <p xml:id="i-WmG517Z1ZTScsHd8DMvCEX">
            2 Motioner i Andra kammaren, Nr 212.
          </p>
          <p xml:id="i-QCXneWigruJCkQzh7H7NQB">
            Först genom ordnandet av den med statsmedel understödda hästpremie-
            ringen år 1874, varför reglementet redan flera gånger ändrats,
            sista gången år 1909, hava förbättrade förhållanden inträtt, då
            vissa bestäm- melser stadgats för att hingstar, ston och unghästar
            skola kunna pre- mieras. Då erfarenheten emellertid visat, att
            utom av premieringsnämnderna godkända och sålunda för avel lämpliga
            hingstar ett stort antal under- måliga hingstar användes för avelsbruk,
            har ett målmedvetet arbete under det sista årtiondet pågått att
            finna medel för hindrandet därav. Av fackmän inom hästavelns område
            anses det enda fullt effektiva medlet vara, såsom det är i flera
            länder, hingstbesiktningstvång och böter för dem, som låta sin
            hingst användas till betäckning av andras ston, utan att den är
            premierad eller godkänd som beskällare. En kungl. proposition
            angående lag om obligatorisk hingstbesiktning avlämnades vid förra
            årets riksdag, som dock avslogs. Fortfarande är det sålunda tillåtet
            att använda underhaltiga och olämpliga hingstar för avelsbruk
            till skada för häststammens utveckling . och förbättring. Men
            det är nog många, som tänka, att det är väl ej så farligt med
            den saken, då det finnes så många premierade hingstar, och allmänt
            er- kännes, att den svenska hästaveln nu kommit till en hög ståndpunkt.
            Om man studerar statistiken får man emellertid upplysning om,
            att det användes ett ganska betydande antal mer eller mindre underhaltiga
            hingstar för att underhålla landets häststam. År 1911 funnos här
            i landet 493,322 hästar över 3 år. För att rekrytera denna stam
            fordras, lågt räknat, att 73,998 föl eller 15 pro- cent födas
            varje år, men därtill fordras, att 123,330 ston årligen betäc-
            kas med beräkning att 60 procent av dem bliva dräktiga. Om man
            an- tager, att av varje hingst betäckas 50 ston, som är högt räknat,
            fordras ett antal av 2,467 hingstar. Enligt k. jordbruksdepartementets
            meddelande angående den med statsmedel understödda hästpremieringen,
            var i Sverige år 1912 de pre- mierade hingstarnas antal 1.305,
            varav framgår, att 1,162 icke premie- rade användes för avelsändamål.
            Mer än hälften av dessa och antagligen de mest underhaltiga hava
            ej visats för premieringsnämnderna. Till hästpremieringarna lämnar
            i år staten kronor 157,872, hushåll- ningssällskapen kronor 147,500
            och landsting kronor 16,950, tillsam- mans kronor 322,322. Dessutom
            offrar staten medel till hästavelns för- bättring genom att underhålla
            omkring 200 hingstar vid depoterna och
          </p>
          <pb facs="riksdagen-motions-pdf/data/1914/mot_1914_a_ak__212/mot_1914_a_ak__212-003.pdf"/>
          <p xml:id="i-LWcXp6WjbchcWQFyoME9RF">
            Motioner i Andra kammaren, Nr 212. 3
          </p>
          <p xml:id="i-WzPjc2hPeSegYdeQzR2nE6">
            på flera andra sätt. Hushållningssällskap och landsting lämna
            även medel för olika ändamål. Med rätta kan därför fordras, att
            det målmedvetna arbetet för häst- avelns höjande genom premiering
            av lämpliga hingstar ej motarbetas ge- nom tillhandahållande av
            underklassiga och med fel behäftade hingstar, som icke blott förrycker,
            utan skadar aveln. Men den skada dylika hingstar åstadkomma för
            de enskilda stoägare, som använda dem, är så omfattande, att den
            borde uppfattas av varje hästuppfödare, som något studerat hästkunskap
            och särskilt härstamningens stora betydelse. Enligt nu gällande
            premieringsreglemente fordras, för att en hingst skall kunna godkännas,
            härstamning av likartad beskaffenhet i minst 3 generationer på
            såväl fäderne som möderne. För sto fordras 2 generatio- ners likartad
            härstamning. Stamboksförda bliva endast premierade eller efter
            premierade för- äldrar fallna hästar. Genom att använda opremierade
            hingstar omöjliggöres ej blott för fölet utan även för dess avkomlingar
            att bliva stambokförda och premierade samt få därmed förenade
            penningpris. Därjämte får ett sådant föl ett mindre värde vid
            försäljning till följe av den stora betydelse, som numer varje
            omtänksam hästköpare fäster vid härstamningen. En lönande häst-
            avel kan i vår tid ej idkas utan användande av goda avelsdjur,
            och till dem kunna ej mer eller mindre underhaltiga hingstar räknas,
            en sak, som borde inses av var och en, som sysselsätter sig med
            hästuppfödning. Nu säges, att det är ett ingrepp i den enskilda
            äganderätten att ej tillåta det underhaltiga hingstar få användas
            till avelsbruk. Om det finns en ägare till en spatthingst, som
            vill använda denne för sina egna ston, så är det väl ingen som
            vill eller kan neka detta, men han har själv för- lust därav genom
            de underhaltiga och mindervärdiga hästar han får. En annan sak
            är, om han upplåter en utskottshingst för betäckning av andras
            ston. Detta verkar till skada i det allmännas intresse, varför
            det ej bör vara tillåtligt. För jakt och fiske hava vi förordningar,
            som äro ganska stränga, men klagas ej att de beröra den enskilda
            äganderätten, och när vi hava lagar för skyddande av de vilda
            djurens och fiskens utrotande, så vore det väl ej mer än rätt,
            att man även hade en lag, som hindrade, att med sjukdom eller
            ärftliga fel behäftade hingstar få användas till avelsbruk. Ingen
            bör hava något mot en sådan lag, utom ägare av utskotts- hingstar,
            som naturligtvis, om en sådan kom till stånd, mistade en god inkomst,
            men det får väl ej inverka på saken.
          </p>
          <pb facs="riksdagen-motions-pdf/data/1914/mot_1914_a_ak__212/mot_1914_a_ak__212-004.pdf"/>
          <p xml:id="i-736b4SWpsseWqbb9XWcuAe">
            4 Motioner i Andra kammaren, Nr 212.
          </p>
          <p xml:id="i-7sjb1QDUNeyah9wmCJqhPg">
            Det säges även, att det skulle bliva brist på hingstar, om förbud
            ut- färdades mot användandet av icke premierade sådana. Då en
            välskött och kraftig hingst kan under en betäckningsperiod föras
            till 100 och ännu fera ston, är det nuvarande hingstantalet till-
            räckligt för underhållandet av landets häststam, om blott hingstarna
            mer användes, än nu i allmänhet är fallet. Man kan ock vara viss
            på, att antalet premieringsvärda hingstar skulle ökas, om strängare
            bestämmelser infördes. Nu får man ofta höra hästvänner säga, att
            de gärna skulle vilja skaffa sig en värdefull och för höjande
            av ortens hästavel tjänlig hingst, men de våga ej göra den stora
            utgiften, då i orten finnas ett par utskottshingstar, som för
            låga betäckningspris hava stor användning och med vilka 'det bleve
            svårt att upptaga konkurrensen, då hästägarna ej förstå vikten
            av att föra sina ston till en avelsvärdig hingst. Ett bättre ordnande
            av hingstbehållningen skulle vara till stort gagn för hästavelns
            höjande och bidraga till att en av det svenska jordbrukets viktigaste
            binäringar bleve mer inkomstbringande. Då nu ej Riksdagen godkände
            förslaget att endast premierade hing- star få användas till avel,
            så vore det väl rimligt att lag stadgades, som bestämde, att endast
            sådan hingst finge användas till betäckning, som av legitimerad
            veterinär har intyg att den är frisk och fri från sådana fel,
            som förärva sig. Genom en sådan lag skulle ett stort antal utskottshingstar
            försvinna och hindras skada hästaveln, och bör väl hästuppfödarna
            i all- mänhet hysa den åsikten, att det skulle vara till gagn
            för deras näring och för landets hästavel. På grund av vad här
            ovan anförts, får jag vördsamt föreslå,
          </p>
          <p xml:id="i-KgRCax9zRynfeiqeYzDRs4">
            att Riksdagen måtte besluta, att endast sådan hingst får användas
            till betäckning av andra än egna ston, som av legitimerad veterinär
            har intyg, att den är frisk och fri från sådana fel, som förärva
            sig, samt att hingstägare, som ej ställer sig stadgandet till
            efter- rättelse ålägges böter till belopp, som av Riksdagen beslutas.
          </p>
          <p xml:id="i-8vvBQPGJAv5o8JQu7atRg9" type="date">
            Stockholm den 26 januari 1914.
          </p>
          <p type="signatureBlock" id="i-MYHKs7f4XxdSinBQXNwsyE">
            J. P. Jesperson.
          </p>
        </div>
      </div>
    </body>
  </text>
</TEI>
