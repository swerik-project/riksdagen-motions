<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00279">
  <teiHeader>
    <fileDesc>
      <titleStmt>
        <title>Assyrier/syrianer och folkmordet Seyfo</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Assyrier/syrianer och folkmordet Seyfo</title>
          <idno type="rdwebb">GR02U279</idno>
          <rs type="number">U279</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U279/text</ref>
          <ref type="dokument_url_html">http://data.riksdagen.se/dokument/GR02U279</ref>
          <ref type="dokumentstatus_url_xml">http://data.riksdagen.se/dokumentstatus/GR02U279</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YGevjMc8ubrqePbHy596dZ" type="signed"/>
        <correspContext corresp="i-YGevjMc8ubrqePbHy596dZ">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-3JTA97fNBPu9qpsx5kFsPk" type="referral">
          <date when="2003-10-15"/>
        </correspAction>
        <correspAction xml:id="i-Xv24XEefTggzypx72zvtm6" type="dismissal">
          <date when="2003-10-15"/>
        </correspAction>
        <correspAction xml:id="i-3VF4MktkCbqVKDS9VBBE2C" type="submission">
          <date when="2003-10-07"/>
        </correspAction>
        <correspAction xml:id="i-65h7k5cYH9sHsxYfZ5FnY8" type="assigned"/>
        <correspContext corresp="i-65h7k5cYH9sHsxYfZ5FnY8">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0279/mot_200304_U_0279-0001.pdf"/>
      <div xml:id="i-RuV54ZVLDVwS495cnixmZ8" type="motHeader">
        <div xml:id="i-5UqLsxuicjez3riefsm61z" type="motTitle"/>
        <div xml:id="i-MhMqivMaynZ8UgcfUpvVNi" type="motSubmissionInfo"/>
      </div>
      <div xml:id="i-MVjzMGsUK2HEmKdG4UrT6g" type="motBody">
        <div xml:id="i-KwZhwwYMhzRbjk7m4kLU9w">
          <p xml:id="i-7FYacjJ8ZzSkB7LAXM8kny">
            2003/04 mnr: U279 pnr: kd593
          </p>
          <p xml:id="i-UsPXMVqKuWnNXm61LS5o1i">
            Motion till riksdagen 2003/04:U279
          </p>
          <p xml:id="i-7KpCbRwRzKHkY5qs6NmtUr">
            av Annelie Enochson (kd)
          </p>
          <p xml:id="i-QmKdbfBec78qBrirEWJRAL">
            Assyrier/syrianer och folkmordet Seyfo
          </p>
          <p xml:id="i-J7M5Ss8XefpPX9WkpFX2nf">
            Förslag till riksdagsbeslut
          </p>
          <p xml:id="i-GpCvELHMePxy6tspL1rmfp">
            1. Riksdagen tillkännager för regeringen som sin mening vad i
            motionen anförs om att regeringen bör arbeta för att den etniska
            diskrimineringen av assyrier/syrianer i deras hemländer förs upp
            på FN:s och EU:s dagordning. 2. Riksdagen tillkännager för regeringen
            som sin mening vad i motionen anförs om att Sverige erkänner assyrier/syrianer
            som ett folk. 3. Riksdagen tillkännager för regeringen som sin
            mening vad i motionen anförs om att det assyriska/syrianska kulturarvet,
            som också är kristenhetens kulturarv, bevaras i länder som Turkiet
            och Irak. 4. Riksdagen tillkännager för regeringen som sin mening
            vad i motionen anförs om att föra upp frågan om assyrier/syrianers
            kulturarv till FN:s organ Unesco. 5. Riksdagen tillkännager för
            regeringen som sin mening vad i motionen anförs om att Riksarkivet
            får i uppdrag att sammanställa svenskt arkivmaterial rörande det
            assyrisk/syrianska folkmordet, Seyfo. 6. Riksdagen tillkännager
            för regeringen som sin mening vad i motionen anförs om att ett
            centrum för forskning om Mesopotamiens folkslag, historia och
            utveckling skapas och att centret även omfattar forskning om invandrare
            till Sverige från Mesopotamien.
          </p>
          <p xml:id="i-9fwwwvw21zNYyD8FvmqhZJ">
            Assyrier/syrianer/kaldéer
          </p>
          <p xml:id="i-Q1w4WtLXKg1jqhjB5gJ7TK">
            Namnen assyrier/syrianer/kaldéer betecknar i dag oskarpt avgränsade
            grupper av ett folk utan ett gemensamt vedertaget namn. Namnskillnaderna
            har förekommit dels efter kristologiska schismer, dels efter oenighet
            kring den etniska härstamningen. Folket är spritt i sydöstra Turkiet,
            västra Iran, Syrien och Irak samt i dag även i Libanon och Jordanien,
            då mest som flyktingar. En stor diaspora finns i många västländer,
            bland annat Sverige. Gemensamt för
          </p>
          <pb facs="riksdagen-motions-pdf/data/200304/mot_200304_U_0279/mot_200304_U_0279-0002.pdf"/>
          <p xml:id="i-UG4SU42QxYj9YAbaRHGxfM">
            2003/04:U279
          </p>
          <p xml:id="i-4eVCXPUdF6rxq2PtjgUV8o">
            detta namnlösa folk är språket som tillhör den semitiska språkkretsen,
            den syriskkristna traditionen med rötter i monofysitism och duofysitism
            samt en månghundraårig existens i den islamska världen under arabiskt,
            persiskt och turkiskt välde, de senaste femhundra åren i tilltagande
            grad som utsatt etnisk och religiös minoritet. Namnfrågan är omtvistad,
            icke minst bland = assyrierna/syrian- erna/kaldéerna själva. Orsaken
            till detta är övergången från den religiösa gruppidentiteten,
            som är tongivande i Orienten, till den västerländska gruppidentiteten.
            Eftersom den senare utgår från etniska rötter i stället för religiös
            bakgrund är gruppen splittrad i sitt identitetssökande mellan
            religion och etnicitet. I denna motion används fortsättningsvis
            för enkelhetens skull beteckningen ”assyrier/syrianer” och ”det
            assyriska/syrianska folket”, utan att det skall uppfattas som
            ett ställningstagande i namnfrågan.
          </p>
          <p xml:id="i-KxSLx4HGkQxo4ihMpgurdh">
            Assyrier/syrianernas pressade situation
          </p>
          <p xml:id="i-JZLXBkNhtQu6ntR37ySKdY">
            Assyrier/syrianers situation har vid åtskilliga tillfällen behandlats
            av riksdagen. Frågan har alltmer fokuserats på assyrier/syrianernas
            pressade situation mellan olika kurdiska grupper och hemländernas
            regeringar och på kravet på erkännande som ett folk med gemensamt
            språk och kultur. Det är fortfarande angeläget att FN uppmärksammas
            på assyrier/syrianernas svåra situation i form av etnisk diskriminering.
            Sverige bör därför i FN och andra internationella sammanhang verka
            för att assyrier/syrianer erkänns som ett folk.
          </p>
          <p xml:id="i-V8DbVqpXL9abM6JbZujbNS">
            Historik
          </p>
          <p xml:id="i-UZ5FYhoaCexVRHrxJabT2y">
            Det assyrisk/syrianska folket av i dag kan betecknas som ett
            lidande folk. Det har släktskap med Gamla testamentets assyrier
            som under många hundra år politiskt dominerade en stor del av
            det som i dag kallas Mellanöstern. Det assyriska riket gick under
            omkring 600 f Kr. Det nybabyloniska riket dukade under ett halvt
            sekel senare för persernas anstormning. Den persiska överhögheten
            avlöstes av makedonier, romare, araber, tartarer och turkar. Assyrier/syrianerna
            var bland de första som accepterade kristendomen. Det är den kristna
            tron som varit den sammanhållande länken under många hundra års
            islamisk dominans som tidvis urartade till regelrätt förföljelse,
            kvinnorov och konvertering till islam under mer eller mindre hårt
            tryck. Från början var assyrier/syrianer det dominerande folket
            i de inledningsvis nämnda områdena. Först efter korstågen och
            den blodiga tartariska invasionen kom assyrier/syrianer i tilltagande
            grad att bli en minoritet. Sedan 1840-talet har decimeringen och
            fördrivningen accelererat. Idag finns cirka 3 miljoner assyrier/syrianer
            kvar. Mer än 1,5 miljoner lever i Irak. Mindre grupper finns
          </p>
          <pb facs="riksdagen-motions-pdf/data/200304/mot_200304_U_0279/mot_200304_U_0279-0003.pdf"/>
          <p xml:id="i-tPn3KyQDrDemuU38q6cPh">
            i Iran, Syrien, Turkiet, Libanon, Jordanien och i Europa, USA,
            Latinamerika och Australien. I Sverige finns cirka 60 000 assyrier/syrianer.
          </p>
          <p xml:id="i-NxCGqTZ3T7AyteHA6dHNrU">
            Folkmordet — Seyfo
          </p>
          <p xml:id="i-L3ZthrXjofyHPYFLLB6HpB">
            Det turkiska nationella uppvaknandet i slutet av 1800-talet resulterade
            i de första massakrerna. Under första världskriget följde ett
            regelrätt och välkänt folkmord på de kristna armenierna i östra
            Turkiet samt ett betydligt mindre känt men lika fruktansvärt folkmord
            på assyrierna. Det mesta tyder på att folkmordet planerades centralt.
            Man beräknar att omkring 500 000 assyrier/syrianer omkom på detta
            sätt 1914-23. Många fler tvingades massutvandra till Irak och
            angränsande länder. Denna svåra tid kallar assyrier/syrianer för
            ”svärdets år”, Seyfo. Av den i Lausanne-fördraget mellan Atatärks
            nationalstat enligt västerländskt mönster och första världskrigets
            europeiska segermakter stadgade religionsfriheten blev inget resultat.
            Den turkiska staten har alltsedan sin tillkomst målmedvetet arbetat
            för att bli ett i etniskt avseende enhetligt Turkiet. Grannländerna
            Irak och Syrien stod under mellankrigstiden under brittiskt respektive
            franskt mandat från Nationernas förbund, vilket inte hindrade
            lydregeringarna i dessa länder att fortsätta med
          </p>
          <p xml:id="i-Q9JFaUDcCKd1vVh3ZtiYPF">
            e
          </p>
          <p xml:id="i-Lt4LFumy64qoPzF7g56ruF">
            den traditionella diskrimineringen och förföljelsen av icke-arabiska
            och icke- muslimska folkgrupper. I Turkiet är den etnisk/religiösa
            rensningen i stort sett avslutad. Det är märkligt att den fått
            pågå i ett land som sedan andra världskriget tillhört Nato som
            uppger sig försvara frihet och demokrati. FN-konventionen om folkmord
            (9 december 1948) står följande om folkmord att läsa: ngressen:
            ---/folkmord har under alla historiska perioder orsakat mänskligheten
            stora förluster/--- (”at all periods of history genocide has
          </p>
          <p xml:id="i-D34cCYc33YCfDXDLZcNDcH">
            =
          </p>
          <p xml:id="i-KtJVWzbTCdGcf5yvDGrYiK">
            inflicted great losses on humanity”)
          </p>
          <p xml:id="i-XQvgCzCELHnznpaj67Pz1c">
            Artikel II
          </p>
          <p xml:id="i-ecjVSr5LMGHwXqfmxcf8J">
            Folkmord betyder någon av följande åtgärder som görs med syfte
            att förstöra, helt eller delvis, en nationell, etnisk, rasmässig
            (racial) or religiös grupp, såsom:
          </p>
          <p xml:id="i-5USDPZ5yPSebhN7HSG3nmA">
            A att döda gruppens medlemmar. B att orsaka allvarlig fysisk
            eller psykisk skada till gruppens medlemmar. C att avsiktligt
            utsätta gruppen för levnadsförhållanden beräknade att orsaka dess
            fysiska förstörelse, helt eller delvis. D att införa åtgärder
            i syfte att förhindra födelser inom gruppen. E att med tvång överföra
            barn från en grupp till en annan.
          </p>
          <p xml:id="i-DLfmuSQ9aqZPrPEJdbjPaP">
            Artikel III
          </p>
          <p xml:id="i-6E3QJJgvsX8iuiRRTkbXUx">
            Följande åtgärder är straffbara:
          </p>
          <p xml:id="i-J34b5wN1jNeHkKCNGfEqtt">
            2003/04:U279
          </p>
          <pb facs="riksdagen-motions-pdf/data/200304/mot_200304_U_0279/mot_200304_U_0279-0004.pdf"/>
          <p xml:id="i-CU3EppHkxDmB6H1Np9dQo7">
            2003/04:U279
          </p>
          <p xml:id="i-UJ33Wpq2SK6MzGxLzmAGzZ">
            A folkmord (genocide) B konspiration att utföra folkmord C direkt
            och offentliga uppmaningar att utföra folkmord D att försöka utföra
            folkmord E inblandning i folkmord.
          </p>
          <p xml:id="i-CPQaUA7z5fYhEB5u9czJ6C">
            Assyrier/syrianer/kaldéer är i detta sammanhang att betrakta
            som en etnisk grupp (i lingvistisk mening därför att de talar
            ett gemensamt språk, arameiskan, men med vissa regionala skillnader).
            De kan betraktas som tre olika religiösa grupper (alla är visserligen
            kristna och var förföljda på grund av detta i det sena Ottomanska
            riket, men de hade olika inriktningar. Syrianer tillhör syrisk-ortodoxa
            kyrkan och den är tillsammans med den armeniska kyrkan monofysitisk.
            Den assyriska kyrkan, förr kallad Nestorianska kyrkan, är separat
            och har i duofystism en komplicerad kristologi som betraktades
            och behandlades som kättersk under 400-talet. Kaldéer är en utbrytning
            ur den assyriska kyrkan och är unierade med den romersk-katolska
            kyrkan sedan mitten av 1500-talet). Två andra inriktningar, maroniter
            och melkiter (grekisk-ortodoxa) ingår i den syriskkristna traditionen
            och delar det gemensamma liturgispråket arameiskan samt förhållandet
            att vara kristna bland muslimer.
          </p>
          <p xml:id="i-E8MkSjGswfk76d2HprxMrE">
            I folkmordssammanhang är det rådligast att betona den gemensamma
            etniska och lingvistiska bakgrunden. I religiösa sammanhang inordnades
            de i den ottomanska kategorien ”den armeniska nationen” därför
            att dessa små kristna religiösa grupper ansågs höra ihop med den
            större kristna gruppen armenier. Detta hade visst fog eftersom
            den armeniska och den syrisk- ortodoxa kyrkan var i symbios med
            varandra och i början utvecklade gemensamma = kloster, teologi,
            missionsverksamhet, vissa bokstäver, kyrkoarkitektur m.m. De brott
            som nämns i konventionen och som är relevanta för assyrier/syrianerna
            är: A att döda gruppens medlemmar (framför allt massavrättning
            av män och äldre pojkar) B att orsaka allvarlig fysisk och psykisk
            skada (genom våldtäkter, bortrövande av kvinnor, plundring, förstörelse
            av egendom m.m.) C att avsiktligt utsätta gruppen för levnadsförhållanden
            beräknade att förstöra gruppen (tvångsförflyttning av kvinnor
            och äldre män som till fots marscherade till läger i den syriska
            öknen, otaliga dog under strapatserna) D att tvångsomhänderta
            barn (förekommer i vittnesberättelser). Bristen på insyn i turkiska
            dokument hindrar bedömningen av graden av medveten planering bakom
            folkmorden. Turkiska historiker, även de som skriver nu, tillbakavisar
            påståendet att det rörde sig om folkmord. De har två olika argument.
            De erkänner att tvångsförflyttning har ägt rum, men hävdar att
            syftet ”bara” var att rensa krigsområdet från fientligt inställda
            opålitliga etniska grupper (framför allt armenier) och att avsikten
            inte var folkmord. Enstaka massakrer kallas ”tragiska” och man
            utpekar kurder som förövare (men förtiger den turkiska ledningen
            och organisationen). Andra historiker medger att armenier och
            assyrier/syrianer varit utsatta för aggressiv
          </p>
          <pb facs="riksdagen-motions-pdf/data/200304/mot_200304_U_0279/mot_200304_U_0279-0005.pdf"/>
          <p xml:id="i-3ewC2zoe33k46Wic6Guvfq">
            behandling som utgick över hela gruppen (inte bara stridande
            förband), men att de kristna själva hade orsakat situationen genom
            att motarbeta och ta till vapen mot det ottomanska riket (visst
            sporadiskt väpnat motstånd ägde faktiskt rum). Forskning om folkmorden
            i Ottomanska riket har försvårats genom att de turkiska arkiven
            inte varit öppna för fri forskning. I mitten av 1980-talet då
            den internationella opinionen blossade upp kring det armeniska
            folkmordet lovade Turkiet att öppna arkiven. Så har dock inte
            skett. Istället infördes att forskare fick ansöka vid de turkiska
            ambassaderna om tillstånd att använda arkiven. De fick också uppge
            vad de ville se (vilket inte är lätt när arkivförteckningar är
            opublicerade). Det var slumpartat om forskaren fick eller vägrades
            tillstånd. Väl på plats kunde det hända att forskaren ändå — av
            varierande föregivna skäl — inte fick se relevant material. Enstaka
            undantag har nyligen tvingats fram till följd av de allt oftare
            förekommande konferenserna om folkmordet, däribland i Australien
            och Sverige. Det återstår dock att se, av vilken relevans utlämnat
            material kan vara. I brist på turkiskt material bygger forskarna
            sina verk på dokument i länderna utanför. Det existerar många
            diplomatiska rapporter om händelser framför allt i Tyskland (Turkiets
            allierade under kriget), USA (neutral i början på kriget), Frankrike,
            England, Ryssland, Italien (inklusive Vatikanen), Danmark och
            Sverige. Därutöver finns dokument härrörande från protestantiska
            och katolska missionärer från flera länder, varibland de tyska
            är mest genomforskade. Pressmaterial i form av tidningsartiklar
            är mycket omfattande. Stödföreningar fanns i många länder, bl.a.
            The American Committee for Armenian and Syrian Relief. Dokumentsamlingar
            från tyska, engelska och franska arkivkällor har publicerats för
            att dokumentera folkmord på armenier. Alla dessa samlingar inkluderar
            en del dokument som berör assyrier/syrianer. Dessa trycktes därför
            att armenier omnämns i samma dokument. Det kan antas att det finns
            många ler dokument som berör assyrier/syrianer i arkiven. Ringa
            forskning har ägnats assyrier/syrianer och de ottomanska olkmorden.
            Mest forskning har ägnats armenier. Det beror på att armenierna
            varit en mycket större folkgrupp och inkluderade en stor grupp
            intellektuella, däribland historiker. Dessutom hade sovjetrepubliken
            Armenien intresse av att hålla frågan vid liv. Assyrier/syrianerna
            hade ingen egen stat som stödde orskning. Några skrifter av översiktskaraktär
            har utgivits i Frankrike och Tyskland och sedan översatts till
            andra språk. En internationell konferens om olkmordet på assyrier/syrianer
            har ägt rum vid ett australiensiskt universitet. Bortsett från
            enstaka kyrkohistoriker och lingvister finns få forskare och inget
            orskningscentrum som ägnar sig åt assyrier/syrianer.
          </p>
          <p xml:id="i-LYLDCo2ricNVp9FgNecuUs">
            Situationen i Turkiet
          </p>
          <p xml:id="i-BppU5RrcvHdRqB8PojkvEn">
            Inrikesministern i Turkiet utfärdade sommaren 2001 ett dekret,
            som innebar att alla assyrier/syrianer från Västeuropa som ville
            besöka sina förfäders byar
          </p>
          <p xml:id="i-Due7eV2KXmjsQ446NxvJhL">
            2003/04:U279
          </p>
          <pb facs="riksdagen-motions-pdf/data/200304/mot_200304_U_0279/mot_200304_U_0279-0006.pdf"/>
          <p xml:id="i-JmUi6wFsZU6oHZcB1Tu2cS">
            2003/04:U279
          </p>
          <p xml:id="i-VAVQBYsjL5FD3Sm3o8SGSG">
            i sydöstra Turkiet förbjöds att göra det. Många ungdomar som
            söker sin identitet och som på grund av kriget i sydöstra Turkiet
            under lång tid inte kunnat besöka sina hembyar, förbjöds att göra
            sådana besök. Efter internationella påtryckningar drogs dock förbudet
            tillbaka. Exemplet visar ändå hur utsatt den lilla assyrisk/syrianska
            folkgruppen i Turkiet är, men också att påtryckningar hjälper.
            Anledningen till förbudet kunde möjligen vara att Turkiet inte
            ville visa sin fortsatta systematiska förstörelse av det assyrisk/syrianska
            kulturarvet. Kyrkor och kloster, ett flertal över tusen år gamla,
            har veterligen konverterats till moskéer eller djurlador. Den
            turkiska regimen ville förmodligen hindra semesterfirare från
            att dokumentera hur landet behandlar sina byggnadsminnen. Föraktet
            för det assyriska kulturarvet har sin motsvarighet i hur Turkiet
            håller på att dränka oersättliga fornlämningar från antiken i
            gigantiska dammanläggningar i samma område. Kristdemokraterna
            har vid flera tillfällen påpekat att assyrier/syrianernas svåra
            situation måste upp på FN:s dagordning och att det assyrisk/syrianska
            kulturarvet, som också är ett kristet kulturarv, måste bevaras
            till eftervärlden. Ett sätt att fånga FN:s och världens uppmärksamhet
            på assyrier/syrianers situation kan vara att FN-organet Unesco
            på allvar tar sig an denna fråga. Genom att lyfta fram kulturarvet
            skulle också assyrier/syrianernas situation hamna i strålkastarljuset.
          </p>
          <p xml:id="i-4Mexvvi4qtiJY27kVNCD2W" type="date">
            Stockholm den 7 oktober 2003
          </p>
          <p xml:id="i-D1hqbVowgxjb1xELP281pT">
            Annelie Enochson (kd)
          </p>
        </div>
      </div>
    </body>
  </text>
</TEI>
