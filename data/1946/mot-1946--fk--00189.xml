<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--fk--00189">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__189/mot_1946__fk__189-001.pdf"/>
      <fw xml:id="i-QDGvpbwVRpiH3GmmkHPE7a">
        14 Motioner i Första kammaren, nr 189.
      </fw>
      <div xml:id="i-GCSv5pgRJ62UG8TGiPFy6r" type="motHeader">
        <div xml:id="i-FM5FwPVjr8wih3AkceJ75j" type="motTitle"/>
        <div xml:id="i-MHXAT4j4MHjei6W6MHHohB" type="motSubmissionInfo"/>
      </div>
      <div xml:id="i-82udUon6cRs88dTc8Pxt7E" type="motBody">
        <div xml:id="i-UdjPbi11nwf9tiQRxucRzW">
          <p xml:id="i-BqSoDxoSoFBw9ksy8cTQ6u">
            Nr 189.
          </p>
          <p xml:id="i-5F1ct8ugoJVEsopBGobYDV">
            Av herrar Öhman och Linderot, om framläggande av en plan för
            ut- veckling och inriktning av landets produktiva resurser m.m.
          </p>
          <p xml:id="i-Wp8KBpzoPNFXy2eW1cm46u">
            ”Planeringskommissionen” och planeringen.
          </p>
          <p xml:id="i-CuLnaFPcfYQxE1KLv3U7dk">
            I inledningen till ”De 27 punkterna” heter det: ”Den huvuduppgift,
            som förestår, är att samordna den ekonomiska verksamheten till
            en planmässig hushållning, så att arbetskraft och materiella tillgångar
            stadigt utnyttjas för en effektiv produktion. En sådan samordning
            bör ske under samhällets led- ning och med sådan inriktning, att
            enskilda intressen underordnas de mål, som samfällt eftersträvas.”
            (Vår kursiv.) Även i kommentarerna till arbetarrörelsens efterkrigsprogram
            understry- kes mycket starkt behovet av en samhällelig planering
            av ekonomien. Det sägs där: ”Vi behöver en planering, som utgår
            från de naturliga produktionsresur- ser, de anläggningar och den
            befolkning som finns, den lokala fördelningen av dessa tillgångar
            och den sannolika framtida befolkningsutvecklingen. Och från dessa
            utgångspunkter gäller det att söka organisera ett effektivt arbetande
            näringsliv, där all arbetskraft och andra resurser blir fullt
            utnytt- jade med användning av den bästa tekniska kunskap vi har.
            Det kan inte göras enbart utifrån det enskilda företagets synpunkt.
            Det krävs en plane- ring i stort.” Vad har man gjort för att förbereda
            och verkställa en sådan planering under den tid som förflutit,
            sedan de bägge arbetarpartierna gåvo sin anslut- ning till efterkrigsprogrammet?
            Den 11 februari 1944 tillsattes den s. k. kom- missionen för ekonomisk
            efterkrigsplanering med uppgift att insätta resul- taten av de
            tekniskt-ekonomiska utredningar som företagits av olika statliga
            och privata institutioner ”i deras sammanhang med statsmakternas
            allmänna strävanden och ange riktlinjer för den fortsatta planeringen”
            (citat ur dikta- men till statsrådsprotokollet, vår kursiv.).
            Socialdemokraterna fingo majori- tet i kommissionen, och bland
            deras representanter voro flera f. d. medlem- mar av den kommitté,
            som utarbetat arbetarrörelsens efterkrigsprogram. Man tyckte sig
            därför ha skäl antaga, att just tanken på en samhällelig pla-
            nering av det ekonomiska livet skulle omhuldas av kommissionen
            och bli riktpunkten för dess verksamhet. Så blev emellertid inte
            fallet. Kommissionen för ekonomisk efterkrigs- planering har nyligen
            avslutat sitt arbete och efterlämnat en lång rad be- tänkanden
            i olika frågor, men någon långsiktig planering av den svenska
            ekonomien har den varken föreslagit eller ens i princip uttalat
            sig för. Där- emot har ”planeringskommissionen” faktiskt i sitt
            arbete utgått från att den
          </p>
          <pb facs="riksdagen-motions-pdf/data/1946/mot_1946__fk__189/mot_1946__fk__189-002.pdf"/>
          <fw xml:id="i-AgW7xPyttANWfWWJVi6ZuQ">
            Motioner i Första kammaren, nr 189. 15
          </fw>
          <p xml:id="i-CWSzjPuX6giEzC6p1bQoXu">
            kapitalistiska anarkien även i fortsättningen skall få härska
            inom närings- livet. Det är alltså knappast felaktigt, när borgerliga
            tidningar hävda, att kommissionen i sina förslag och rekommendationer
            inte gått utom gränserna för en modern ”liberal” näringspolitik.
            ”Planeringskommissionens” arbete står i närmare anknytning till
            huvudlinjerna i folkpartiets efterkrigsprogram än till huvudlinjerna
            i arbetarpariiernas efterkrigsprogram. Särskilt tydligt framträder
            detta i betänkandet angående investeringsav- vägningen, som diskuterar
            den allmänna inriktningen av sysselsättnings- politiken i olika
            konjunkturlägen efter kriget. Här talas det om ”närings- livets
            egna utvecklingstendenser”, om den ”normala produktionen”, om
            ”ofrånkomliga strukturella förändringar”, om anpassning av företagsam-
            hetens inriktning” o. s. v. De senare uttrycken förutsätta en
            norm, förut- sätta något givet till vilket anpassningen kan ske,
            och denna norm är för kommissionen icke en samhälleligt planerad
            produktion, utan den kapitalis- tiska ekonomiens ”egna utvecklingstendenser”
            Samtidigt som ”planeringskommissionen” uraktlåter att överhuvud
            taget föreslå en planering på lång sikt av ekonomien, gör den
            en markerad åtskill- nad mellan den ekonomiska politiken på lång
            och på kort sikt. ”Närings- livets egna utvecklingstendenser”
            samt jordbruks-, skatte- och handelspolitik bilda tillsammans
            någonting som kommissionen kallar ”en given långsiktig näringspolitik”.
            ”Kortsiktiga konjunkturväxlingar” förutsättas förekomma, och man
            ställer frågan, hur dessa skola kunna motverkas inom ramen för
            den ”långsiktiga näringspolitiken”. Denna åtskillnad mellan krispolitik
            och ekonomisk politik på längre sikt är oriktig och opraktisk.
            Krispolitiken måste för framtiden ingå som ett led i den allmänna
            planeringen av ekono- mien, liksom denna planering, samtidigt
            som den i största utsträckning gör en speciell krispolitik onödig,
            måste inbegripa åtgärder för att möta nedgång i sysselsättningen
            inom exportindustrierna. Samma grundläggande fel i kommissionens
            uppläggning av frågorna åter- kommer vid den konkreta diskussionen
            om hur investeringarna eller pro- duktionen av produktionsmedel
            skall kunna stabiliseras. Medan den in- hemska konsumtionen i
            förhållande till nationalinkomstens förändringar uppvisar en hög
            grad av stabilitet, bruka exporten och investeringsverksam- heten
            vara underkastade kraftiga förändringar. I motsats till exporten
            kan investeringsverksamheten ensidigt bestämmas från svensk sida
            och får där- för en central ställning inom sysselsättningspolitiken
            under efterkrigstiden. Kommissionen för ekonomisk efterkrigsplanering
            skiljer i sitt betänkande mellan fyra olika områden av investeringsverksamheten:
            a) Statliga och kommunala offentliga byggnader och anläggningar,
            b) Det enskilda närings- livets investeringar i produktionsmedel,
            c) Investeringar i lager, d) Bostads- byggande. Inom vart och
            ett av dessa områden anses olika möjligheter före- ligga till
            konjunkturutjämnande åtgärder.
          </p>
          <pb facs="riksdagen-motions-pdf/data/1946/mot_1946__fk__189/mot_1946__fk__189-003.pdf"/>
          <fw xml:id="i-SbNTY3BnkoHrn4mkkGKm8X">
            16 Motioner i Första kammaren, nr 189.
          </fw>
          <p xml:id="i-WGXyWEYMp7HmT7c51kNkTm">
            Beträffande de offentliga investeringarna sägs, att dessa böra
            styras på ett sådant sätt, ”att verksamheten kan väsentligt utökas
            under en lågkonjunktur i syfte att motväga nedgången av byggnads-
            och anläggningsverksamheten”. Denna uppfattning är naturligtvis
            förnuftig i jämförelse med åsikten, att ingenting bör göras för
            att motverka uppkommen arbetslöshet. Viktigare än att starta offentliga
            arbeten under kriser för att motverka nedgången i bygg- nads-
            och anläggningsverksamheten måste emellertid vara att verkställa
            en sådan planering av ekonomien, att någon nedgång i byggnads-
            och anlägg- ningsverksamheten icke behöver förekomma eller den
            ofrånkomliga ned- gången kan begränsas till ett minimum. Ökningen
            av de offentliga investe- ringarna under lågkonjunkturen skulle
            då kunna begränsas till vad som är nödvändigt för att tillsammans
            med andra åtgärder motverka nedgången i sysselsättningen inom
            exportindustrierna.
          </p>
          <p xml:id="i-3K3t6iB2XmqWYttv7Dbxje">
            Det är mellan dessa bägge huvudlinjer för sysselsättningspolitiken,
            en enbart konjunkturutjämnande politik och en politik med långsiktig
            plane- ring för behovsproduktion, som striden nu står. Den svenska
            kommissionen för ekonomisk efterkrigsplanering representerar här
            den gammalmodiga och otillräckliga linjen med enbart konjunkturutjämnande
            politik, medan exem- pelvis den engelska ”liberalen” Beveridge
            företräder den nya och nödvändiga linjen med dominerande behovsproduktion
            i ett planerat samhälle.
          </p>
          <p xml:id="i-8VtJt1HkPbPw8FNvXbjqRh">
            I sin bok ”Full sysselsättning i ett fritt samhälle” kritiserar
            Beveridge mycket skarpt politiken med enbart ”konjunkturutjämning”
            och anför en rad bärande skäl, varför denna ej är tillräcklig
            för att åstadkomma full SyS- selsättning. Särskilt påpekar han,
            att konjunkturarbetslösheten ej är den enda förekommande i de
            utvecklade kapitalistiska länderna. Där finns också en betydande
            kronisk arbetslöshet, som ej kan bringas att försvinna genom att
            man ”fyller ut” vågdalarna i konjunkturkurvan. Inte ens under
            kapita- lismens högkonjunkturer försvinner nämligen under ”normala”
            förhållanden arbetslösheten!
          </p>
          <p xml:id="i-J1ugfYRpMNZDjgvFqEABo8">
            I ”planeringskommissionens” betänkande diskuteras därefter, hur
            det enskilda näringslivets investeringar i produktionsmedel skola
            kunna utjäm- nas. En samordning av investeringsverksamheten med
            den allmänna ekono- miska politiken säges kunna komma till stånd
            genom tre olika metoder, nämligen en frivillig samordning, statliga
            stimulanser till utjämning av enskilda investeringar eller en
            direkt kontroll.
          </p>
          <p xml:id="i-J5yoCVfau2iVudvq7bZYKP">
            Såsom olika former av ekonomiska stimulanser till ökning av investe-
            ringarna under lågkonjunkturer nämnas direkta bidrag med en del
            av inves- teringsbeloppet, ytterligare skattefrihet av olika slag
            samt lämplig utformning av räntepolitiken. Den direkta kontrollen
            av investeringarna anses endast kunna verka genom negativa åtgärder,
            varför man kommer till resultatet att det på denna väg icke kan
            uträttas något nämnvärt, eftersom det viktigaste
          </p>
          <pb facs="riksdagen-motions-pdf/data/1946/mot_1946__fk__189/mot_1946__fk__189-004.pdf"/>
          <fw xml:id="i-58bRsk4zXwrH7oxYHyD78L">
            Motioner i Första kammaren, nr 189. 17
          </fw>
          <p xml:id="i-46U1TW8JYpV6wEUJFnefca">
            problemet är att få till stånd en ökning av investeringarna under
            lågkonjunk- turerna. Genom denna godtyckliga begränsning av begreppet
            statlig kontroll kom- mer ”planeringskommissionen” fram till att
            en samordning på frivillig väg av investeringarna egentligen är
            den enda väg, på vilken något väsentligt kan uträttas. Ett investeringsråd
            skall bildas av representanter för regeringen och vissa statliga
            institutioner, industrikapitalisterna, jordbrukarna, organisatio-
            nerna på arbetsmarknaden o. s. v. Detta råd skall endast vara
            ”ett forum för överläggningar”. ”Det ligger i sakens natur”, skriver
            kommissionen för eko- nomisk efterkrigsplanering, ”att de slutsatser
            som dragas inom ett sådant råd icke kan få karaktären av beslut,
            som fattas av rådets majoritet, utan av vid bordet träffade frivilliga
            överenskommelser angående riktlinjerna för inves- teringspolitiken,
            som det sedan ankommer på vederbörande att var på sitt håll verka
            för att de omsättas i praktiken.” Denna begränsning av investeringsrådets
            befogenheter, som senare stad- fästs av regeringen, står i flagrant
            motsättning till arbetarrörelsens efterkrigs- program. Där talas
            i punkt 18 om ”samhällelig planering av investerings- verksamheten”
            och om att investeringsverksamheten i stort skall ledas av ett
            investeringsråd. Även på denna punkt är det intressant att göra
            en jämförelse med diskus- sionen i England. Både hos Beveridge
            och i brittiska regeringens ”Vita bok” om sysselsättningspolitiken
            föreslås upprättandet av ett statligt investerings- råd, men med
            väsentligt skilda befogenheter. Enligt Beveridge bör investe-
            ringsrådet ha befogenhet att stoppa eller reducera privata investeringsplaner,
            som bedömas olämpliga ur hela samhällets synpunkt. Om privata
            företagare visa sig ovilliga att företa någon investering, som
            är nödvändig, bör staten se till, att den blir gjord genom att
            antingen finansiera den eller om så är nödvändigt själv utföra
            den. Beveridge kritiserar mycket skarpt regeringens förslag, enligt
            vilket endast goda råd skola ges åt företagarna från investeringsrådet.
            Detta är, säger han, att betrakta ”det engelska näringslivet som
            om det vore en suverän oavhängig stat, som den engelska staten
            måste övertyga, påverka, vädja till och för- handla med”. Beveridge
            tillägger syrligt: ”Men investeringsverksamheten ligger utanför
            den engelska regeringens kontroll endast så länge som den engelska
            regeringen icke bestämmer sig för att kontrollera den.” — Kritiken
            drabbar, som vi se, även den svenska efterkrigsplaneringen, i
            vilken det ledande organet intar samma tveksamma hållning till
            problemet om att reglera de privata investeringarna. Problemet
            om investeringarna i lager diskuteras av kommissionen för ekonomisk
            efterkrigsplanering i ett särskilt betänkande, i vilket föreslås
            stat- liga krediter som stöd för lagerproduktion under en eventuell
            stagnations- period omedelbart efter krigsslutet. När det gäller
            frågan om produktion på
          </p>
          <p xml:id="i-5whuuVgUQvAHVMS2DNjds1">
            Bihang till riksdagens protokoll 1946. 3 saml. Nr 188—159. 2
          </p>
          <pb facs="riksdagen-motions-pdf/data/1946/mot_1946__fk__189/mot_1946__fk__189-005.pdf"/>
          <fw xml:id="i-ABT5M1zhm87rkiigqn3Qcr">
            18 Motioner i Första kammaren, nr 189.
          </fw>
          <p xml:id="i-Y9tFHXkJTJ8KEeFEgcL9Jz">
            lager för att bekämpa arbetslöshet under en ekonomisk kris av
            vanlig typ, säger sig kommissionen icke vilja ta slutlig ställning
            för närvarande. Man kan dock inte undgå att få ett bestämt intryck
            av att kommissionen betraktar lagerproduktionen som en lämplig
            och naturlig krisbekämpande åtgärd. Star- kast bidrager till detta
            intryck kanske den av professor Karin Kock utarbetade bilagan
            om produktion på lager som konjunkturpolitiskt medel. Saken är
            dock ingalunda självklar och enkel. En överproduktionskris av
            normal typ övervinnes vanligen först, när det relativa överflödet
            av kapital avvecklats genom direkt förstöring av produkter och
            genom nedvärdering av överskottskapitalet. Produktion på lager
            måste under dessa förhållanden gene- rellt få den verkan, att
            den nödvändiga lageravvecklingen fördröjes och där- med även det
            följande uppsvinget. Betyder detta att produktion på lager som
            krisbekämpande åtgärd skulle vara utan effekt eller rentav motverka
            sitt syfte? Det kan vara så, men behöver inte vara det. Effekten
            beror väsentligen på den allmänna politik, i vilken lagerproduktionen
            ingår. Utgår man från att statens ekonomiska poli- tik enbart
            skall vara en krisbekämpande politik, en politik som försöker
            av- veckla inträdd arbetslöshet och påskynda uppsvinget men i
            övrigt bygger på en privatdirigerad ekonomi, blir lagerproduktionen
            måhända av helt annan effekt på konjunkturutvecklingen än man
            hade tänkt sig. Utgår man däremot från en i det väsentliga samhällsdirigerad,
            planerad ekonomi, kan lagerpro- duktionen utgöra en effektiv och
            ändamålsenlig sysselsättningspolitisk åtgärd. På motsvarande sätt
            förhåller det sig med investeringarna i bostadsbyg- gande. Den
            stabilisering av bostadsproduktionen, som förordas av både kom-
            missionen för ekonomisk efterkrigsplanering och bostadssociala
            utredningen, innebär, att möjligheterna minskas att utnyttja bostadsproduktionen
            för ska- pande av en s. k. motkonjunktur. ”Stabiliseringen” av
            investeringarna och planeringen av produktionen måste genomföras
            inom hela ekonomien för att ge önskat resultat. Som sammanfattning
            kan sägas: ”Planeringskommissionens” linje är, att man i det väsentliga
            skall lita till ”det fria näringslivets” egen utveckling. Kriser
            och arbetslöshet skola emellertid motverkas genom olika slag av
            syssel- sättningsskapande och konsumtionstödjande åtgärder: offentliga
            arbeten, stöd till produktion på lager, förbättring av arbetslöshetsunderstöden,
            utdelning av inköpslicenser o. s. v. Att man går in för sådana
            åtgärder från samhällets sida är naturligtvis ett framsteg jämfört
            med tidigare borgerlig inställning, enligt vilken krisen helt
            skulle läka sig själv. Det måste erkännas, att 1930- talets krispolitik
            innebar ett viktigt steg framåt. Samtidigt måste emellertid tilläggas,
            att denna politik icke är tillräcklig för att möta de krav folken
            nu ställa. Anarki mellan kriserna och planering under kriserna,
            som den svenska ”planeringskommissionens” program tillspetsat
            kan framställas, bli väsent- ligen dock endast anarki! I skarp
            motsättning till detta program står kravet
          </p>
          <pb facs="riksdagen-motions-pdf/data/1946/mot_1946__fk__189/mot_1946__fk__189-006.pdf"/>
          <fw xml:id="i-56tEurHN32GCKxTVNd6QZM">
            Motioner i Första kammaren, nr 189. 19
          </fw>
          <p xml:id="i-G8TEshve6dLkryG1yNkUKu">
            på långsiktig planering för behovsproduktion, ett krav i samklang
            med arbe- tarrörelsens efterkrigsprogram och med stämningarna
            bland folkets breda massor. Det är denna väg som måste beträdas!
            Arbetarklassens partier ha en sådan maktställning i riksdagen,
            i landstingen och i de kommunala församlingarna, att förutsättningarna
            för ”att samordna den ekonomiska verksamheten till en planmässig
            hushållning” (citat ur ar- betarrörelsens efterkrigsprogram) föreligga,
            särskilt med hänsyn till det stöd för en sådan politik som kan
            påräknas från fackföreningsrörelsens miljon- armé. Vad som krävs
            är en djärv och kraftfull statlig och kommunal politik i enlighet
            med efterkrigsprogrammets riktlinjer. Det första ledet i en långsiktig
            planering av den svenska ekonomien för behovsproduktion bör vara
            uppgörandet av en plan för utvecklingen och in- riktningen av
            landets produktiva resurser. Avgörande skall härvid vara be- folkningens
            behov, på lång sikt och för dagen. Folkets breda massor god- känna
            icke längre ett sådant ekonomiskt system, där ett litet fåtal
            mäktiga finanskapitalister i spetsen för de stora bankerna och
            industribolagen be- stämma över användningen av de produktiva
            tillgångarna i landet, bestämma avvägningen mellan nutidsproduktion
            och framtidsproduktion, bestämma om en viss verksamhet skall startas,
            om redan existerande produktion skall läg- gas ned eller fortsättas.
            De enskilda kapitalisternas och kapitalistsamman- slutningarnas
            jakt efter högsta möjliga profit på sitt kapital får icke längre
            vara bestämmande för produktionens storlek, inriktning och utveckling.
            De nödvändiga besluten i stort i dessa frågor böra fattas av hela
            folkets repre- sentanter, av riksdag och regering eller av utav
            dem utsedda organ. I första hand bör det åligga regeringen att
            till godkännande av riksdagen varje år framlägga en prognos och
            plan för hela samhällsekonomiens ut- veckling under närmast följande
            period. Dessa perioder kunna och böra i de flesta fall omfatta
            flera kalenderår, vilket emellertid inte utesluter att kontrollsiffror
            för planens fullföljande framläggas varje år och nödvändiga justeringar
            företagas. I denna stora samhällsekonomiska plan bör den direkta
            statsbudgeten ingå som en reglerande och balanserande faktor.
            För uppgörandet av dessa prognoser och planer för samhällsekonomiens
            utveckling måste det finnas ett permanent statligt planeringsverk
            eller plane- ringsinstitut. Detta planeringsverk kan lämpligen
            ha såsom uppgift också att följa och inregistrera hur prognoserna
            och planerna infrias. Till verket bör vara knuten den förnämsta
            ekonomiska och tekniska sakkunskapen i landet. I detta planeringsverk
            kan det nuvarande konjunkturinstitutet lämpligen ingå, liksom
            möjligen även andra statliga institutioner (riksräkenskapsverket).
            Med hänvisning till det ovan anförda föreslås,
          </p>
          <p xml:id="i-PDCrd4TBHJMpLnK9kVcpF2">
            dels att riksdagen i skrivelse till Kungl. Maj:t hemställer,
            att så snart ske kan och senast vid 1947 års lagtima riksdag en
            plan
          </p>
          <pb facs="riksdagen-motions-pdf/data/1946/mot_1946__fk__189/mot_1946__fk__189-007.pdf"/>
          <fw xml:id="i-7Ug9hvf46AgQ1wVMS9yZpP">
            20 Motioner i Första kammaren, nr 189.
          </fw>
          <p xml:id="i-KGLARsibVYaXc7W4bFMh5c">
            framlägges för utvecklingen och inriktningen av landets pro-
            duktiva resurser, i vilken samhällsekonomiska plan den direkta
            statsbudgeten ingår som en reglerande och balanserande faktor,
            samt att i fortsättningen regelbundet framläggas dylika planer,
            dels ock att riksdagen i skrivelse till Kungl. Maj:t hemställer
            om för- slag angående inrättande av ett permanent statligt planerings-
            verk eller planeringsinstitut för uppgörande av de nödvändiga
            planerna och prognoserna för samhällsekonomiens utveckling.
          </p>
          <p xml:id="i-Gcxg7jW95ZQkVDFwibjKZR">
            Stockholm i januari 1946.
          </p>
          <p xml:id="i-QgSgVm5bmHVdwGtaDtMswz">
            Gunnar Öhman. Sven Linderot.
          </p>
          <p xml:id="i-M8JLtbLx9UZy65FdEFfpxN">
            Victor Pettersons Bokindustriaktiebolag, Stockholm 1946
          </p>
        </div>
      </div>
    </body>
  </text>
</TEI>
