<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1894/mot_1894__ak__161/mot_1894__ak__161-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 161.
          </p>
          <p>
            N:o 161.
          </p>
          <p>
            Af herr P. Waldenström, angående" ändring i Kongl. Maj:ts för-
            slag om plats för Andra Svea artilleriregemente.
          </p>
          <p>
            I Kongl. Maj:ts nådiga proposition (n:o 38) till Riksdagen om
            anslag till nya kasernetablissement är föreslaget, att Andra Svea
            artilleriregemente skall förläggas till: Upsala. De militära och
            ekonomiska skäl, som synts Kongl. Maj:t tala derför, äro med stor
            kraft framhållna, och jag skall, såsom lekman på det militära
            området, icke tillåta mig något försök att kritisera dem. Jag
            antager alltså, att etablissementet blir förlagdt till Upsala.
            Men i den kongl. propositionen förekommer ett stycke, som är af
            den beskaffenhet, att det gifver en icke-militär skälig anledning
            att yrka någon ändring i hvad Kongl. Maj:t föreslagit. Under den
            tid, denna fråga varit föremål för utredning och öfverlägg- ning,
            har det från flera håll framhållits, att den för etablissementet
            och exercisfältet bestämda platsen låge så nära det stora hospitalet,
            att bullret och kanondundret derifrån komme att menligt inverka
            på de'å hospitalet vårdade patienternas psykiska tillstånd. Att
            detta är en sak af högst all- varlig beskaffenhet, kan icke bestridas,
            och Kongl. Maj:t har derför befalt medicinalstyrelsen att deröfver
            afgifva utlåtande. Detta utlåtande, som re- fereras på sid. 31
            af den kongl. propositionen, är det som gifvit anledning till
            min motion. Medicinalstyrelsen förklarar först och främst, »att
            en större lägerplats med der rådande lägerlif och oro måste medföra
            många och beaktansvärda Bih. till Riksd. Prot. 1894. 1 Saml. 2
            Afd. 2 Band. 47 Häft. (N:o 161).
          </p>
          <pb facs="riksdagen-motions-pdf/data/1894/mot_1894__ak__161/mot_1894__ak__161-002.pdf"/>
          <p>
            2 Motioner i Andra Kammaren, N:o 161.
          </p>
          <p>
            olägenheter för sjukvården vid ett i omedelbar närhet deraf beläget
            hospital». Medicinalstyrelsen säger alltså icke blott, att olägenheter
            i allmänhet deraf skola föranledas för de sjukas vård, utan att
            dessa olägenheter äro många och beaktansvärda samt af den beskaffenhet,
            att de icke kunna undvikas. En sådan förklaring synes böra utesluta
            hvarje tanke på att anordna här om- ordade regementes etablissement
            och exercisfält på den föreslagna platsen. Men medicinalstyrelsen
            tillägger, »att det, med hänsyn till vunnen erfaren- het om skjutöfningars
            menliga inverkan på oroliga sinnessjuka och deras vård, varit
            önskligt, om de ifrågasatta skjutöfningarna med kanoner kunnat
            förläggas till en från hospitalet mer aflägsen plats.» Detta yttrande
            bekräf- tar det förra, och enligt detsamma lider det således icke
            tvifvel, att artilleri- regementets skjutöfningar på den föreslagna
            platsen komma att menligt in- verka på de å hospitalet intagna
            oroliga sinnessjuka och deras värd. Af hvad betydelse detta är,
            framgår på ett högst gripande sätt af den på psykiatriens område
            såsom en framstående auktoritet allmänt erkände professor Kjellbergs
            uttalande derom, ett uttalande, som finnes refereradt i bil. litt.
            K. till den i går 1 Andra Kammaren af herr Gust. Nyström väckta
            motionen. Jag tager mig friheten att här reproducera nämnda bilaga.
            Den lyder som följer:
          </p>
          <p>
            » Då jag man och man emellan vågat uttala en förmodan, att det
            nära läget af Upsala centralhospital till det för Andra Svea artilleriregemente
            föreslagna område derstädes borde tala emot samma regementes förläggande
            till Upsala, vill jag, som saknar kännedom om hvad som i detta
            afseende kan i öfrigt af sakkunnige hafva blifvit vidgjordt, på
            begäran af kapte- nen m. m. Gustaf Nyström äfven skriftligen och
            under edlig förpligtelse bestyrka: att jag flere gånger hörde
            dåvarande öfverläkaren vid hospitalet, professor Gustaf Kjellberg,
            beklaga sig öfver det ytterst menliga inflytande, de närbelägna
            skjutbanorna från Uplands regementes mötesplats å Polacks- backen
            utöfvade å de sinnessjuka, i det dessa trodde sig sjelfva eller
            kära anhöriga vara föremål för de tätt och ofta upprepade skotten,
            stälde sig i skydd och gömde sig om dagen och under sömnlösa nätter
            inbillade sig, att det påföljande dag var deras öde att utföras
            och skjutas. Hvilket menligt inflytande på konvalescensen af dessa
            olyckliga detta dag för dag upprepade förhållande skulle utöfva,
            låter sig lätt ana äfven för den oinvigde; det kan icke betraktas
            annorlunda än som en den grym- maste tortyr, emot hvilken allt
            hvad vivisektion heter reduceras till en småsak. Måtte framtidens
            dom öfver det nu fattade beslutet icke taga form af
          </p>
          <pb facs="riksdagen-motions-pdf/data/1894/mot_1894__ak__161/mot_1894__ak__161-003.pdf"/>
          <p>
            Motioner i Andra Kammaren, N:o 161. 3
          </p>
          <p>
            en anklagelse att man glömde dessa olyckliga, åt hvilka staten
            med stora uppoffringar redan beredt en fristad, redan utlofvat
            skygd och vård! Gefle den 16 febr. 1894. Ad. Grape,
          </p>
          <p>
            förste stadsläkare.
          </p>
          <p>
            Äfven jag hörde framlidne professor G. Kjellberg flerfaldiga
            gånger under den tid, då jag tjenstgjorde som komminister och
            vice pastor i Helga Trefaldighets församling, der Upsala centralhospital
            är beläget, uttala sitt bekymmer öfver den menliga inflytelse,
            som 'målskjutningen: å den närlig- gande skjutbanan framkallade
            hos patienterna, hvarvid han äfven uttalade den förhoppningen,
            att han inom en ej allt för aflägsen framtid skulle lyckas få
            sagda skjutbana aflägsnad. Detta får jag härmed på begäran intyga.
            Hille den 17 februari 1894. J. W. Lundvik, kyrkoherde. »
          </p>
          <p>
            Det torde vara öfverflödigt att till ett sådant uttalande bifoga
            några reflexioner. Här må endast tilläggas, att doktor A. Grape,
            som under edlig förpligtelse refererat detsamma, är en på hospitalsväsendets
            område erfaren man, då han af -medicinalstyrelsen flera år haft
            förordnande att inspektera hospitalen i riket. Men medicinalstyrelsen
            :har hört hospitalsdirektionen. Denna åter har å det föreslagna
            skjutfältet anstält skjutförsök med en kanon —— säger en kanon
            — och »samtidigt iakttagit verkningarna deraf inom hospitalets
            olika afdelningar». Det synes säga sig sjelft, att man af så beskaffade
            försök icke kan få någon erfarenhet om;, huru det skulle komma
            att inverka på de sinnessjuka, om ett helt artilleriregemente
            med sina skjutöfningar der förlades. Emellertid har hospitalsdirektionen
            genom sina försök icke kunnat finna grund för ett direkt tillstyrkande,
            utan endast för det märkliga utta- landet, att hon »icke anser
            sig befogad att afstyrka förslaget.» Emellertid har medicinalstyrelsen
            på grund af hospitalsdirektionens ut- låtande ansett sig böra
            instämma i det slut, hvartill direktionen kommit. Och huru har
            detta blifvit för medicinalstyrelsen möjligt efter dess utta-
            lande om de många och beaktansvärda olägenheterna för sjukvården
            å hospitalet och det menliga inflytande på oroliga sinnessjuka,
            som måste blifva en följd af lägerlifvets oro och kanonernas dunder?
            Jo, medicinal-
          </p>
          <pb facs="riksdagen-motions-pdf/data/1894/mot_1894__ak__161/mot_1894__ak__161-004.pdf"/>
          <p>
            4 Motioner i Andra Kammaren, N:o 161.
          </p>
          <p>
            styrelsen säger, att frågan ej får bedömas ensidigt och med uteslutande
            hänsyn till hospitalets intressen. Man har svårt att tro sina
            ögon, när man läser detta. Hvilka andra intressen skulle här kunna
            öfverväga hospi- talets och sinnessjukvårdens? Jo, om det i Sveriges
            rike icke funnes någon annan plats, dit regementet kunde med fördel
            förläggas, då hade man skäl att säga: »För fosterlandets väl må
            äfven de sinnessjuka offras». Men så illa är det icke stäldt.
            På andra sidan Upsala, från Polacksbacken räknadt, finnas stora
            fält, som kunna inköpas. Och om kostnaderna derför skulle blifva
            mycket stora, så är det en underordnad sak i jemförelse med humanitetens
            kraf, att de olyckliga sinnessjuka ej må beröfvas sin ro, som
            för deras vård och tillfrisknande är så nödvändig. Men om hospitalets
            och sjukvårdens intresse är den ena sidan af saken och fosterlandets
            väl icke kan vara den andra, hvad har då medicinalsty- relsen
            tänkt på för ett intresse såsom utgörande den andra sidan? Medicinal-
            styrelsen säger det icke, och jag förmår icke heller utgrunda
            det. Ty att det, såsom somliga menat, skulle vara Upsala stads
            ekonomiska intresse, det kan ingen förnuftig menniska tro. För
            dess tillgodoseende skulle man då bygga ett millionetablissement
            på en plats, der dess närvaro skulle vara egnad att väsentligen
            störa den verksamhet till den lidande mensklighetens gagn, som
            man afsett med ett annat i närheten af samma plats beläget millionetablissement?!
            Omöjligt! Alldeles omöjligt! I betraktande af hvad jag här anfört,
            tager jag mig friheten hemställa,
          </p>
          <p>
            att Riksdagen, när den beviljar medel till kasern- etablissement
            för Andra Svea artilleriregemente i Upsala, må göra det under
            vilkor, att det icke förlägges på nu föreslagen plats i hospitalets
            närhet, utan så långt afsides derifrån, att de många och beaktansvärda
            olägenheter för sjukvården samt det menliga inflytande på de sinnes-
            sjuka, som dess förläggande på nu föreslagen plats enligt medicinalstyrelsens
            utlåtande måste medföra, må helt och hållet undvikas.
          </p>
          <p>
            Stockholm den 16 mars 1894. P. Waldenström.
          </p>
          <p>
            Stockholm, Iduns Tryckeri Aktiebolag, 1894.
          </p>
        </div>
      </div>
    </body>
  </text>
</TEI>
