<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01965">
  <teiHeader>
    <fileDesc>
      <titleStmt>
        <title>Gotlandstrafiken</title>
        <author corresp="i-38jBhirK3Q2WpsVMafAn24 i-K9qLrytov5JcoAS1u8SHMm">av Hanna Westerén och Laila Naraghi (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1965 av Hanna Westerén och Laila Naraghi (båda S)</title>
          <idno type="rdwebb">HB021965</idno>
          <rs type="number">1965</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021965/text</ref>
          <ref type="dokument_url_html">https://data.riksdagen.se/dokument/HB021965</ref>
          <ref type="dokumentstatus_url_xml">https://data.riksdagen.se/dokumentstatus/HB021965</ref>
          <ref type="pdf">https://data.riksdagen.se/fil/569D6F2E-E8C4-4101-8E3C-A459A107615E</ref>
          <ref type="docx">https://data.riksdagen.se/fil/EABCAB4A-6818-4C07-AB99-A21C1C498A9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-K9qLrytov5JcoAS1u8SHMm</idno>
            <name>Laila Naraghi</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-52bDk3eYToE439FtF2AhGA" type="signed"/>
        <correspContext corresp="i-52bDk3eYToE439FtF2AhGA">
          <note type="signatory" corresp="i-38jBhirK3Q2WpsVMafAn24"/>
          <note type="signatory" corresp="i-K9qLrytov5JcoAS1u8SHMm"/>
        </correspContext>
        <correspAction type="submitted" xml:id="i-97Q1KX3K6Dx57pb6AX8U7r">
          <date when="2023-10-05"/>
          <time when="10:44:32"/>
        </correspAction>
        <correspAction type="reviewed" xml:id="i-Th1wsTBAR9noqJuNuRYM3m">
          <date when="2023-10-05"/>
          <time when="11:49:05"/>
        </correspAction>
        <correspAction type="referred" xml:id="i-AfKVZ89TZLChPcAbFRTyeQ">
          <date when="2023-10-17"/>
        </correspAction>
        <correspAction type="assigned" xml:id="i-NrkXwwuCGRSEmWRxjemTai">
          <date when="2024-03-27"/>
          <time when="16:12:14"/>
        </correspAction>
        <correspContext corresp="i-NrkXwwuCGRSEmWRxjemTai">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-BvmSGj42MMvGKeL9j5c6iP"/>
        <correspContext corresp="i-BvmSGj42MMvGKeL9j5c6iP">
          <ref type="uppgift">2023/24:TU17</ref>
          <ref type="ref_dok_id">HB01TU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU17</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1965 av Hanna Westerén och Laila Naraghi (båda S) Gotlandstrafiken</div>
      </div>
      <div type="motBody">
        <div type="motProposal" subtype="förslag">
          <head xml:id="i-Rpmbc54CJgjoLVvqZFg1NE">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-A4NjP4Y4oCshuBkK6MRNcE">
              Riksdagen ställer sig bakom det som anförs i motionen om att
              i infrastrukturplanen studera förutsättningarna för hur Gotlandstrafiken
              kan behandlas i linje med övriga insatser för att stärka Sveriges
              infrastruktur och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QoQSHsK7zxtCEetNuB4no8">
            Motivering
          </head>
          <p xml:id="i-CdoND7Weh86iH27iCDPNC9">
            Snabba och effektiva transporter med färja till och från Gotland
            är avgörande för den gotländska ekonomin och tillväxten. Den bastrafik
            som idag bedrivs i regi av Rederi AB Gotland, med turerna Visby–Oskarshamn
            respektive Visby–Nynäshamn, är grund­läggande för en fortsatt
            positiv utveckling för regionen och för att det gotländska samhället
            och näringslivet ska fortsätta bidra till tillväxt i hela landet.
          </p>
          <p xml:id="i-NRsbkZ433S9vWmeeQW7QxR">
            Våren 2014 blev ett nytt avtal för färjetrafiken klart. Avtalet,
            som gäller från 2017 till 2027, anger villkoren för den trafik
            som Rederi AB Gotland bedriver efter upphandling av Trafikverket.
          </p>
          <p xml:id="i-9i4FqSjcNK9aY8MnNCuv2K">
            Det nuvarande trafiksystemet har bidragit till en kraftig ökning
            av antalet passagerare och transporterat gods – något som ger
            högst gynnsamma effekter både för näringslivet i allmänhet och
            för besöksnäringen i synnerhet. Sedan början av 2000-talet har
            gotlänningarna fördubblat sitt resande med färjetrafiken, detta
            som en direkt effekt av snabbare överfartstider och bekvämare
            avgångs- och ankomsttider.
          </p>
          <p xml:id="i-CrP883apXq6Yb9ryQEQM4j">
            Resandet med färja till och från Gotland måste ges trafikmässiga
            förutsättningar att hålla en god nivå över hela året. Den så kallade
            bastrafiken ska ge möjlighet för personer och företag att leva
            och verka på Gotland året runt. Snabba överfartstider, med god
            turtäthet, och flexibla förutsättningar för både godstrafik och
            passagerartrafik måste således bibehållas under hela året för
            att Gotlands huvudtrafikled ska vara konkurrens­kraftig. Därtill
            måste färjetrafiken bedrivas på ett kostnadseffektivt sätt så
            att biljett­priset för passagerartrafik, och fraktpriset för godstrafik,
            hålls på en rimlig nivå, och avgångs- och ankomsttider måste vara
            anpassade efter företagens behov av att koppla samman med logistikkedjorna
            på fastlandet. Nynäshamn och Oskarshamn bör vara de hamnar bastrafiken
            går till från Visby. De ska ha långsiktig kapacitet både för gods
            och för passagerare samt inkludera totalförsvarets behov.
          </p>
          <p xml:id="i-TLyTXWSSbDYRKNN4kdLmX7">
            Under sommarmånaderna och storhelger, när antalet resenärer ökar
            kraftigt, måste trafiksystemet vara anpassningsbart för att kunna
            ge den för Gotland viktiga besöks­näringen möjligheter att växa
            och utvecklas.
          </p>
          <p xml:id="i-R9n6YHE5ioS18nSGG6JaEk">
            Det är även viktigt att färjorna som används i trafiken fortsatt
            ska vara moderna, klara höga miljökrav och vara konstruerade för
            Östersjöns särskilda förutsättningar, för att erbjuda olika passagerare
            en bekväm, trygg och säker överfart. Gotland måste som alla andra
            i Sverige ställa om för en hållbar framtid. Färjetrafiken står
            som alla andra transportmedel inför en nödvändig omställning och
            Gotlands trafiksystem måste få utvecklas hållbart. Men merkostnader
            för en omställning i förtid av Gotlandstrafiken ska inte bäras
            lokalt av företag eller lokalsamhälle, i form av ökade rese- och
            transport­kostnader. Samma förutsättningar ska gälla för Gotlandstrafiken
            som vid andra kommunikationssatsningar i Sverige.
          </p>
          <p xml:id="i-H2NjxVSnykFkRAiyB5Xe4y">
            Sverige behöver en ändamålsenlig infrastruktur och Gotland är
            en självklar del av denna. Resor och transporter måste fungera
            effektivt över kommun- och länsgränser. Hamnområden och flygplatser
            är i det perspektivet särskilt viktiga för Gotlands del. Därför
            är det också av yttersta vikt att regeringen i fortsättningen
            behandlar färjetrafiken till Gotland som en del av den nationella
            infrastrukturen, då färjetrafiken inte kan betraktas som ett komplement
            till andra färdmedel utan snarare som en oumbärlig huvudtrafikled
            mellan Gotland och fastlandet. Att färjetrafiken ska betraktas
            som en del av det nationella trafiksystemet är ett synsätt som
            delas bland annat av Trafikanalys, som i en rapport (Användning
            och styrning av anslaget till trafikavtal, rapport 2012:5) anger
            att Gotlandstrafiken bör ses som en ersättning för en fast förbindelse
            och metod­mässigt hanteras som andra infrastrukturfrågor. Enligt
            Trafikanalys bör Gotlands­trafiken även behandlas i linje med
            övriga insatser för att stärka Sveriges infrastruktur, i den meningen
            att Gotlandstrafiken fungerar som en ersättning för en broförbindelse.
          </p>
          <p xml:id="i-Yc7sN4E62kbVnDY2vygfz9">
            Nationella, regionala och lokala kriser eller höjd beredskap
            ställer, bland annat ur ett totalförsvarsperspektiv, ökade krav
            på ett väl fungerande logistiksystem. Fungerande flyg- och färjetransporter
            är avgörande för Gotlands förmåga att motstå allvarliga störningar
            i samhällets funktionalitet. Det kan handla om möjligheter att
            genomföra transport av sjukvårdspatienter och medicinska prover
            på ett effektivt sätt, men också att långsiktigt säkra in- och
            utförsel av varor och materiel för civilsamhälle och total­försvar.
          </p>
          <p xml:id="i-6NqLbjkqSqfuzsCAWYQaFg">
            Att färjetrafiken ges långsiktiga villkor är därför av yttersta
            vikt. Gotlandstrafiken ska betraktas som en del av det nationella
            trafiksystemet, och staten bör tydliggöra sitt ansvar för att
            Gotland effektivt binds samman med resten av Sverige.
          </p>
          <p xml:id="i-TM7UygzocYBGQZnLKRwFJc">
            Sedan Rysslands olagliga anfallskrig i Ukraina inleddes har resenärerna
            i Gotlands­trafiken drabbats av exceptionella prisökningar, höjningar
            om närmare 50 procent, vilket uppenbarat bristerna i befintligt
            upphandlingsupplägg och tydligt visar vikten av att staten tar
            ett större ansvar för att hålla ihop landet och medge att gotlänningar
            kan resa till och från arbete, familj och fritidsaktiviteter.
            Prisökningarna på gods äventyrar högst påtagligt de gotländska
            företagens konkurrenskraft.
          </p>
          <p xml:id="i-7ALWn9tcZVCq3YkrijqScY">
            I det upphandlingsunderlag som nyligen presenterats av Trafikverket,
            noterar det samlade Gotland att staten i viss mån har lyssnat
            till de krav som framförts, inte minst genom de gotländska ståndpunkterna
            ifråga om färjetrafiken. Det tas hänsyn till pris för fastboende,
            bränslerisk och klimatprestanda, liksom lägstanivå ifråga om turtäthet.
            Alltigenom positivt i rådande läge, men det är alltjämt ett faktum
            att det gotländska samhället, näringslivet och föreningslivet
            är i behov av större förutsägbarhet och lång­siktighet för vägen
            över havet.
          </p>
        </div>
        <div type="motSignatures">
          <list>
            <item xml:id="i-GwMLsunyWtXupESEUgLomA" who="i-38jBhirK3Q2WpsVMafAn24">
              Hanna Westerén (S)
            </item>
            <item xml:id="i-BkB6X94GEAhGGLA1tdALct" who="i-K9qLrytov5JcoAS1u8SHMm">
              Laila Naraghi (S)
            </item>
          </list>
        </div>
      </div>
    </body>
  </text>
</TEI>
