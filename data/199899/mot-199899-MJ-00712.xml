<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0712/mot_199899_MJ_0712-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ712 MJ712
          </p>
          <p>
            Motion till riksdagen 1998/99:MJ712
          </p>
          <p>
            av Lennart Kollmats (fp) Resurser för bildande av naturreservat
            m.m.
          </p>
          <p>
            Säkerställandet av naturskogar är en viktig del av naturskyddet
            i Sverige. Hallands lövskogar är ett bra exempel och där finns
            ca 20 procent av landets lövskogsarealer. Det innebär att länsstyrelsen
            där har ett särskilt ansvar för skyddet av ädellövskog. Dock är
            den skyddade arealen än så länge besvärande liten. Arbetet med
            att skydda skogsareal är en långsiktig verksamhet. Hela processen
            att bilda ett naturreservat sträcker sig som regel över flera
            år. Målet är alltid att nå frivilliga överenskommelser. När det
            gäller vissa stora och komplicerade områden med många markägare
            inblandade kan det därför ta mycket lång tid. Motorn i verksamheten
            är länsstyrelsens handläggare, som följer ärendet från början
            till slut. Handläggaren måste sålunda kon- tinuerligt ägna sig
            åt varje reservatärende. Det är självfallet också viktigt att
            det är rätt områden man satsar resurserna på. Genom de sparkrav
            som länsstyrelserna ålagts under de senaste budgetåren finns risken
            att de inte kunnat avsätta tillräckligt med resurser för säkerställ-
            andet. Stora problem har därmed uppstått med att bedriva säkerställandet
            i den takt som är önskvärd och motiverad. Skyddet av naturskogar
            och annan värdefull natur är en synnerligen viktig uppgift och
            en höjning av markanslaget är ett viktigt bidrag till att stärka
            verksamheten. Markanslaget, med syfte att forcera inköp m m av
            värdefulla urskogar och naturskogar, ställer dock problemen med
            säkerställandet på sin spets. Förvärvet av skog och mark är endast
            slutfasen av en lång process där länsstyrelsernas handläggare
            har en nyckelfunktion. Med nuvarande resurser kommer länsstyrelsen
            att få än svårare att leva upp till de målsättningar som regering
            och riksdag ställt upp för säkerställ- andearbetet. Det synes
            därför nödvändigt att en mindre del av markanslaget får utnyttjas
            till nödvändig administration och handläggning. Systemet tillämpas
            redan inom vissa områden, t ex för kalkningsverksamheten. För-
            delen med systemet är att administrationbidraget anpassas direkt
            till de utför- da prestationerna. På så sätt ges också den anslagsbeviljande
            myndigheten (Naturvårdsverket) möjlighet att styra prestationerna
            till geografiska områ- den där de gör störst nytta.
          </p>
          <pb facs="riksdagen-motions-pdf/data/199899/mot_199899_MJ_0712/mot_199899_MJ_0712-0002.pdf"/>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            en mindre del av markanslaget bör få användas till nödvändig administration
            och handläggning.
          </p>
          <p>
            Stockholm den 22 oktober 1998
          </p>
          <p>
            Lennart Kollmats (fp)
          </p>
          <p>
            Mot. 1998/99MJ712
          </p>
        </div>
      </div>
    </body>
  </text>
</TEI>
