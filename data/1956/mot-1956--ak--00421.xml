<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__421/mot_1956__ak__421-001.pdf"/>
      <div type="motHeader" xml:id="i-UemhyEZ7JR2A731TJWUmf2">
        <div type="motTitle" xml:id="i-Jf3u5bXXQPh2akcdacyJsK"/>
        <div type="motSubmissionInfo" xml:id="i-N9vEkkZMbbo3ARjWt5KK6n"/>
      </div>
      <div type="motBody" xml:id="i-CHAqLANBnpE2n6x7NFVBis">
        <div xml:id="i-VuytPm6EiWzhhN29vwVgFo">
          <p xml:id="i-M1aqbBZyQTrpzHv2C1fx62">
            12 Motioner i Andra kammaren, nr 421 år 1956
          </p>
          <p xml:id="i-5ApZXW4DBJWkNbLWEi6JWC">
            Nr 421
          </p>
          <p xml:id="i-SnDT2fgznRT5vsDWeRZTKp">
            Av fröken Ager, om anvisande av medel för att nedbringa grupp-
            avdelningarnas storlek vid slöjdundervisningen i folk- skolorna.
          </p>
          <p xml:id="i-DHTRYyJayLiR2B9ChSU9qz">
            Frågan om undervisningsavdelningarnas storlek i praktiska ämnen
            har aktualiserats i olika sammanhang. Sålunda har skolöverstyrelsen
            senast un- der hösten 1954 i anslutning till ett inom Överstyrelsen
            av särskilda sak- kunniga utarbetat betänkande angående tim- och
            kursplanen för rikets folk- skolor föreslagit Kungl. Maj:t, att
            gruppindelning i större utsträckning än tidigare måtte tillåtas
            vid undervisning i vissa praktiska ämnen. Vid 1955 års riksdag
            blev denna fråga underställd riksdagens prövning genom en motion,
            som byggde på förutnämnda förslag från skolöverstyrelsen. I sitt
            av riksdagen godkända utlåtande framhöll statsutskottet bl. a.,
            att det från pedagogiska synpunkter vore önskvärt med en förbättrad
            gruppindelning vid folkskolans undervisning. Utskottet utgick
            från att Kungl. Maj:t hade sin uppmärksamhet riktad på detta spörsmål
            och övervägde de ekonomiska förutsättningarna för att förelägga
            riksdagen förslag i ämnet.
          </p>
          <p xml:id="i-UL3ze6V3JuakWuKCRKKtBA">
            Enligt gällande bestämmelser om gruppindelning i ämnet manlig
            och kvinnlig slöjd föreskrives, att en första delning av grupp
            i slöjd skall få ske vid ett minimiantal lärjungar av 25. I läroverk
            kan avdelning delas på två grupper, då elevantalet överstiger
            16. Uppdelning av undervisningsavdel- ning i slöjd i hjälpklass
            får nu ske, då antalet lärjungar överstiger 15. Slöjden förutsätter
            i stor utsträckning individuell undervisning och så- dan blir
            av naturliga skäl inte möjlig i avdelningar med upp till 25 elever.
            Efter vad jag har mig bekant har skolöverstyrelsen i framlagt
            förslag angå- ende slöjdsalarnas inredning i skolorna framhållit,
            att slöjdsalarna bör in- redas för 16 elever. Synnerligen starka
            skäl av pedagogisk art talar för en sänkning av delningstalet
            till 16 i likhet med vad som gäller vid de allmänna läroverken.
            Jag anser det konsekvent, att de högre skolornas bestämmelser
            i detta avseende också tillämpas för folkskolan. Med hänsyn till
            de särskilda svårigheter, som sammanhänger med specialundervisningen,
            anser vi det följdriktigt, att uppdelning av undervisningsavdelningen
            i slöjd i hjälpklass skall få ske redan då antalet elever överstiger
            12. Med stöd av vad ovan anförts får jag hemställa,
          </p>
          <p xml:id="i-K4B3ipjxycGredFGA3uZS6">
            att riksdagen vid behandlingen av frågan om bidrag till folkskoleväsendet
            måtte anvisa medel för att på sätt ovan
          </p>
          <pb facs="riksdagen-motions-pdf/data/1956/mot_1956__ak__421/mot_1956__ak__421-002.pdf"/>
          <p xml:id="i-J6Com1vuzcK73k3k9QvRGU">
            Motioner i Andra kammaren, nr 421 år 1956 13
          </p>
          <p xml:id="i-Q6DFjXHoc5szLE3pbARdBQ">
            föreslagits nedbringa gruppavdelningarnas storlek i ämnet slöjd.
          </p>
          <p xml:id="i-8z81NPcXPhPRUkQ4QEXmy9">
            Stockholm den 26 januari 1956 Ruth Ager
          </p>
        </div>
      </div>
    </body>
  </text>
</TEI>
