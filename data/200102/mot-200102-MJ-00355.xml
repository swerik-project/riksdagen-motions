<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0355/mot_200102_MJ_0355-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            36
          </p>
          <p>
            2001/02 mnr: MJ355 pnr: mp533
          </p>
          <p>
            Motion till riksdagen 2001/02:MJ355
          </p>
          <p>
            av Gudrun Lindvall (mp)
          </p>
          <p>
            Kungsörnar
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av en heltäckande kungsörnsinventering.
            2. Riksdagen tillkännager för regeringen som sin mening vad i
            motionen anförs om ersättning för kungsörn i förhållande till
            antalet lyckade häckningar.
          </p>
          <p>
            Inledning
          </p>
          <p>
            Kungsörnen är Sveriges nästa största rovfågel med ett imponerande
            vingspann av ca 2 meter. Den häckar sparsamt i inlandet, framför
            allt i fjälltrakterna, men även med några par på Gotland och i
            Skåne. Den återfinns i Artdatabankens rödlista som NT (Near Threatened),
            missgynnad. Det finns ca 600 häckande par i landet. Den gemensamma
            stammen i Sverige, Norge och Finland beräknas till ca 4 600 individer.
            Arten har speciella krav på sina häckningsmiljöer och är mycket
            störningskänslig under mars-april då häckningen inleds. Ofta får
            paret bara ut en unge per år, lite beroende av tillgången på föda.
            Dödligheten under det första året är hög. I Artdatabankens förslag
            till åtgärder för kungsörnen finns krav på skydd mot störningar,
            sparande av boträd och stödutfodring av ungfåglar. Men idag är
            problemet även ett annat: en ökande förföljelse.
          </p>
          <p>
            Förföljelse av kungsörn
          </p>
          <p>
            Under senare år har det visat sig att kungsörnen håller på att
            försvinna från områden där den tidigare har haft en stark population.
            Inget i miljön kan förklara tillbakagången. Det gäller främst
            3 områden i fjällen: Abisko, västra Jämtland och Härjedalen/norra
            Dalarna. I vissa områden är varenda gammalt
          </p>
          <pb facs="riksdagen-motions-pdf/data/200102/mot_200102_MJ_0355/mot_200102_MJ_0355-0002.pdf"/>
          <p>
            2001/02:MJ355
          </p>
          <p>
            37
          </p>
          <p>
            revir tomt. Reproduktionstakten i de svenska fjällen är också
            betydligt lägre än i andra länder i Europa där arten finns. I
            proposition 2000/01:57, Sammanhållen rovdjurspolitik, slås fast
            att miniminivån för kungsörnsstammen skall vara 600 årliga häckningar.
            Kungsörnens utbredning bör inte påverkas av människan. I propositionen
            påtalas problemet med artens tillbakagång, och olaga jakt anförs
            som en trolig orsak. I förslaget till höjda straff för jaktbrott
            anförs kungsörnen som en art som utsatts för grym olaga jakt.
            Fällor av olika slag, gift, skjutna och påskjutna fåglar, dödade
            ungar och skoterspår fram till boträd visar vad som sker. Naturvårdare
            anser att tjuvjägare dödar fler kungsörnar än man dödar björn,
            järv, varg och lo tillsammans. Miljöpartiet välkomnar den skärpning
            av straffsatsen för tjuvjakt på de stora rovdjuren som beslutats.
          </p>
          <p>
            Ersättningen för kungsörn
          </p>
          <p>
            Idag får samebyarna ersättning för förekomst av rovdjur, även
            för kungsörn. Ersättningen skall baseras på förekomst av rovdjur,
            men för kungsörn och björn ges ett totalbelopp som ska motsvara
            kostnaden för skador och som fördelas efter betesområdets areal.
            I propositionen anförs att skälet för detta är att det visserligen
            finns inventeringsmetoder för kungsörn, men att stora delar av
            fjällvärlden och de fjällnära skogarna inte är inventerade (s.
            63 i propositionen). I propositionen anförs att det är angeläget
            att en heltäckande kungsörnsinventering kommer till stånd i renskötselns
            året-runt-marker (s. 65).
          </p>
          <p>
            Inventera och ge bidrag efter antalet lyckade häckningar
          </p>
          <p>
            Det är angeläget att såväl inventeringar som ett annat ersättningssystem
            för kungsörn kommer till stånd. Ersättningen för kungsörn måste
            som den för järv, varg och lo ske efter antalet föryngringar.
            Då först blir det angeläget att värna kungsörnen inom samebyn.
            Som det är idag ges ersättningen oavsett om det finns häckande
            örn och oavsett om paret tjuvjagas och i värsta fall dödas under
            häckningssäsongen. Förutsättningar för ett annat ersättningssystem
            är kunskap om var örnarna häckar. En heltäckande kungsörnsinventering
            är alltså nödvändig för att komma till rätta med den negativa
            trend vi har idag i landet för arten. SOF, Sveriges Ornitologiska
            Förening, har många som på ideell basis inventerat olika arter,
            däribland kungsörn. Här finns ett stort kunnande, som kan tas
            tillvara bättre än idag. Dessa inventeringar bör samordnas av
            länsstyrelserna.
          </p>
          <pb facs="riksdagen-motions-pdf/data/200102/mot_200102_MJ_0355/mot_200102_MJ_0355-0003.pdf"/>
          <p>
            Ersättningssystemet för kungsörn måste göras om. Merparten av
            pengarna måste fördelas efter antalet lyckade häckningar. Det
            måste bli en angelägenhet för samebyn att ha tillsyn över sina
            örnbon. Det är när paret häckar som skadorna blir omfattande eftersom
            det kräver föda att få fram flygga ungar. Som för järv, lo och
            varg bör antalet föryngringar även i fallet kungsörn vara avgörande
            för ersättningarnas storlek med tillägget att häckningen ska var
            lyckad. Ett liknande ersättningssystem finns enligt uppgift i
            Finland. En del av ersättningen behöver dock även fortsättningsvis
            ges generellt och arealbaserat, eftersom såväl unga som gamla
            fåglar stryker omkring och inte är revirbundna.
          </p>
          <p>
            Stockholm den 3 oktober 2001 Gudrun Lindvall (mp)
          </p>
          <p>
            2000/01:c999
          </p>
          <p>
            38
          </p>
        </div>
      </div>
    </body>
  </text>
</TEI>
