<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00432">
  <teiHeader>
    <fileDesc>
      <titleStmt>
        <title>Förstärkt talerätt för miljöorganisationer</title>
        <author corresp="i-9CH1KbWwyrj8DRqAQB3Fza">av Gustav Fridolin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förstärkt talerätt för miljöorganisationer</title>
          <idno type="rdwebb">GY02MJ432</idno>
          <rs type="number">MJ432</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ432/text</ref>
          <ref type="dokument_url_html">http://data.riksdagen.se/dokument/GY02MJ432</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ432</ref>
          <ref type="doc">http://data.riksdagen.se/fil/D8DD86DB-C508-44ED-8E68-3E3FD8E900F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RzgRzJESCXRA3GXugSBY9g" type="signed"/>
        <correspContext corresp="i-RzgRzJESCXRA3GXugSBY9g">
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-QuALRTnRk83ks3DXrssRWw">
          <date when="2010-10-29"/>
        </correspAction>
        <correspAction type="submission" xml:id="i-9ESvZsDPk5ZmUWu3v6QacB">
          <date when="2010-10-27"/>
        </correspAction>
        <correspAction type="transfer" xml:id="i-PStw4Kt2CKcJCDPCU7w9eQ">
          <date when="2010-10-27"/>
        </correspAction>
        <correspAction type="assigned" xml:id="i-CS5mC2xBCFACamSvpCmfR5"/>
        <correspContext corresp="i-CS5mC2xBCFACamSvpCmfR5">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4sBMJayZCpsvhBBkMWuBHj">
            Förslag till riksdagsbeslut
          </head>
          <p xml:id="i-VrTYAkKBVXq7AsujLSKdWJ">
            Riksdagen tillkännager för regeringen som sin mening vad som
            anförs i motionen om att regeringen skyndsamt bör göra en bred
            översyn av miljöorganisationernas talerätt i syfte att bredda
            talerätten.
          </p>
        </div>
        <div type="motContent">
          <head type="h1" xml:id="i-9domDaQqVETR9cPCTJZCyD">
            Motivering
          </head>
          <p xml:id="i-LUFxYBJJHP5LcDG4yMzorC">
            När företag anmäler eller ansöker om tillstånd för en miljöfarlig
            verksamhet så är det företagets information och bild av åtgärden
            som beskrivs för myndigheter och offentligheten. Berörda och engagerade
            människor kan då gå samman för att belysa konsekvenserna av den
            ansökta verksamheten, och nyansera det ofta ensidiga faktaunderlag
            som företaget presenterar.
          </p>
          <p xml:id="i-8yzkkHq7FEYJ4XL7Xnx8GC">
            Miljöbalken godtar dock endast överklaganden från organisationer
            som verkat i landet i minst tre år och som har minst 100 medlemmar,
            eller som på annat sätt kan visa att de har allmänhetens stöd.
          </p>
          <p xml:id="i-8HohcBkgKdhFPDgekSwRJh">
            Skrivningen i lagen ändrades nyligen efter en dom (i mål C-263/08)
            i EU-domstolen eftersom det tidigare kravet på 2 000 medlemmar
            visade sig strida mot Århuskonventionen.
          </p>
          <p xml:id="i-XYocwesXVzuBaF8eSXJkGe">
            I samband med regeringens förslag till ändring av miljöbalkens
            regler för talerätt tidigare under 2010 framförde Miljöpartiet
            synpunkten att regeringens förslag var välkommet, om än otillräckligt
            och försenat. Vi ställde oss också frågande till de inskränkningar
            som gjordes rörande miljöorganisationers medlemsantal m.m. Legitima
            miljöorganisationer utesluts fortfarande enligt regeringens förslag.
            Det finns organisationer med enbart ett fåtal medlemmar som sedan
            länge bedrivit ett erkänt miljöarbete i Sverige. Det kan finnas
            legitima skäl för lokala grupper att skyndsamt organisera sig
            för att påverka ett aktuellt beslut som berör angelägna lokala
            intressen.
          </p>
          <p xml:id="i-JDy3FqQWwGxcYMvYBq1oYP">
            Vanligen får till exempel allmänheten kännedom om en miljöfarlig
            verksamhet i ett sent skede och kan då inte överklaga verksamheten,
            eftersom organisationskravet inte självklart är uppfyllt om likartade
            problem inte tidigare funnits i området. Detta strider också mot
            Århuskonventionens intentioner; allmänheten ska ha rätt till information
            och delaktighet i beslutsprocesser och tillgång till rättslig
            prövning i miljöfrågor. Ofta finns lokalavdelningar av nationella
            föreningar på plats, men det är inte säkert att deras kunnande
            och kraft räcker till. Endast i undantagsfall finns det etablerade
            lokala föreningar på platsen, med den kunskap som krävs för att
            överklaga. Närboende har ofta talerätt i kraft av sakägarskap,
            men inte nödvändigtvis den fackkunskap som krävs att bemöta bolagets
            ofta ensidiga fakta.
          </p>
          <p xml:id="i-6vFReKGt24GDPcBogxJCEY">
            Den förbättring av miljöorganisationers talerätt som nyligen
            gjordes avsåg enbart de frågor där en ändring krävdes sedan utslaget
            kommit från EU-domstolen. Som regeringen konstaterade i proposition
            2009/10:184 hade flera remissinstanser påtalat att ytterligare
            justeringar behöver göras av miljöorganisationers talerätt och
            att frågan behöver ses över i ett större sammanhang. En viktig
            fråga är att talerätten bör utökas till att avse flera typer av
            beslut. Ett exempel är tillsynsbeslut. Ett annat exempel är beslut
            om att inte fatta beslut vid anmälan av en åtgärd som behövs anmälas
            enligt t.ex. miljöbalken. Idag råder således en moment 22-situation;
            en överinstans kan efter ett överklagande fastställa att en anmälningspliktig
            verksamhet skall vara tillståndspliktig, men då opinionsbildande
            organisationer inte har klagorätt, så fastställs inte detta.
          </p>
          <p xml:id="i-AHHsJzY1KhEyTaaWveMzec">
            Det kan vara befogat med en motsvarande möjlighet för t.ex. anmälningar
            av avverkning av skog enligt skogsvårdslagen, i synnerhet sedan
            regeringen och riksdagen slopat den särskilda regleringen av så
            kallad svårföryngrad skog. Det kan också finnas anledning för
            miljörörelser att kunna agera när en myndighet inte fullgör sina
            åtaganden på miljöområdet, t.ex. om en myndighet eller kommun
            inte fullgöra sina skyldigheter enligt ett åtgärdsprogram för
            miljökvalitetsnormer. Det har också föreslagits att miljörörelser
            bör få talerätt i frågor rörande intrång i nationalstadsparker
            och vissa frågor rörande bygglov. Frågan har också väckts om möjlighet
            att föra talan mot länsstyrelsens beslut enligt 12 kap. PBL i
            prövning av att kommunens beslut att anta, ändra eller upphäva
            en detaljplan eller områdesbestämmelse bör kunna överklagas, om
            beslutet kan befaras innebära att ett riksintresse enligt 3 eller
            4 kap. miljöbalken inte tillgodoses. En aktuell fråga är miljöorganisationers
            rätt att överklaga beslut om prospekteringstillstånd enligt minerallagen.
            (Borde det inte vara självklart?)
          </p>
          <p xml:id="i-4DciVtn3XwoUQKkYAfwENj">
            Regeringen har under lång tid gång på gång medgett behovet av
            en övergripande översyn av miljöorganisationernas talerätt, men
            samtidigt ibland hänvisat till frånvaron av en slutlig unionsrättsakt,
            samtidigt som förhandlingar i fråga om direktivet enligt utskottsbetänkande
            2009/10:MJU24 inte bedrivits under lång tid. Det finns därför
            ingen anledning för Sverige att invänta beslut på EU-nivå längre.
          </p>
          <p xml:id="i-GRg3Xt9mjLrLkqjLLLibX4">
            Vi anser att regeringen skyndsamt bör genomföra den bredare översyn
            av miljöorganisationernas talerätt som länge efterlysts samt återkomma
            till riksdagen med förslag till lämpliga lagändringar.
          </p>
        </div>
        <div type="motSignatures">
          <list>
            <item xml:id="i-9kYMKvd5evGNG1CdthPhbe">
              Gustav Fridolin (MP)
            </item>
            <item xml:id="i-qCdLuy7b2ukAhUY1QmPpE">
              Åsa Romson (MP)
            </item>
            <item xml:id="i-RKoJKPzx8ViikRVzW9Sg7D">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
