<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__247/mot_1942__ak__247-001.pdf"/>
      <div type="motHeader" xml:id="i-E3wfijd8HCu1ZDEJHgLdTS">
        <div type="motTitle" xml:id="i-65iMYoxCgXBDE5j8oT4r1H"/>
        <div type="motSubmissionInfo" xml:id="i-LKJtqMDkZVFFoaKC8z6JFc"/>
      </div>
      <div type="motBody" xml:id="i-KiiFDMxSWMtYx1ErL6vh93">
        <div xml:id="i-HuqcHEoSsVRjNt8cT1o6zd">
          <p xml:id="i-UorQom2UAUXJGd55ngKC2X">
            8 Motioner i Andra kammaren, Nr 247,
          </p>
          <p xml:id="i-RWiEtCxJQ8iWDAFFcuCG2j">
            Nr 247.
          </p>
          <p xml:id="i-SyVhcsvBLmn3Hf9aWLVXmW">
            Av herr Hall, i anledning av Kungl. Maj:ts proposition, nr 5,
            med förslag till rättegångsbalk.
          </p>
          <p xml:id="i-Y72JQLhioxAYtryEMakoWc">
            I Kungl. Maj:ts proposition nr 5 med förslag till ny rättegångsbalk
            har bland annat föreslagits en rättslig reglering av advokatväsendet.
            De advokater som erhållit viss, i propositionen närmare angiven
            juridisk utbildning, och vunnit inträde i en sammanslutning (advokatsamfundet)
            skola erhålla ensam- rätt till advokatnamnet. Samfundets styrelse
            skall erhålla viss i lag fastslagen disciplinär befogenhet över
            medlemmarna. Styrelsen skall även enligt för- slaget bli en slags
            domstol dit rätten har att vända sig med anmälan mot advokat,
            därest han inför rätta visar oskicklighet eller eljest befinnes
            olämp- lig att uppträda inför rätta. Skulle styrelsen i den fackförening
            varav han själv är medlem icke behaga vidtaga åtgärder mot honom
            kan justitiekans- lern ingripa, dock endast genom en anmälan till
            samma höga styrelse. Det är således en mycket förnäm ställning
            propositionen bereder åt denna kår. Anledningarna till denna uppseendeväckande
            upphöjelse klarläggas icke närmare. I det utredningsmaterial som
            följer propositionen framhålles vis- serligen att det ur den rättssökande
            allmänhetens synpunkt är av vikt att den kan söka hjälp hos personer,
            som besitta härför nödiga kvalifikationer. Det intygas emellertid
            samtidigt att allmänheten, i den mån som tillgången på rättsbildade
            advokater ökat, allt mer övergått till att begagna sig av deras
            tjänster med alla de fördelar denna utveckling medfört såväl för
            domstolarnas arbete som den allmänna rättsvården. Några särskilda
            skäl för att en for- cering av denna utveckling just nu skulle
            vara nödvändig synas sålunda icke föreligga. Under utredningens
            gång ha framförts krav på såväl ett fullständigt advo- katmonopol,
            som på ett mera begränsat sådant, i form av ensamrätt till om-
            budskap i högre domstol. Det är anledning antaga att det halva
            steg Kungl. Maj:t tagit på vägen mot ett monopol för advokater
            kommer att under riks- dagsbehandlingen aktualisera dessa förslag.
            Der rättssökande allmänhetens intresse av att fritt få välja sina
            ombud och behovet av konkurrens även inom detta yrkesområde, torde
            därför behöva framhållas i något bestämdare orda- lag än dem som
            kommit till uttryck i propositionens tveksamma motivering. Vad
            det fullständiga advokatmonopolet beträffar har riksdagen tidigare
            ställt sig avvisande såväl av praktiska som principiella skäl.
            En rättssökandes förtroende för ombudet grundar sig i många fall
            på personlig kännedom om hans egenskaper och redbara vilja att
            fullgöra uppdraget på bästa sätt. Att tvinga allmänheten att i
            varje ärende — även i sådana som ställa mycket små krav på juridisk
            kompetens hos ombudet men ändå kunna vara av stor
          </p>
          <pb facs="riksdagen-motions-pdf/data/1942/mot_1942__ak__247/mot_1942__ak__247-002.pdf"/>
          <p xml:id="i-ApseUhQa9hHjEsvEYn9CVW">
            Motioner i Andra kammaren, Nr 247. 9
          </p>
          <p xml:id="i-AVC3QMhVm8aqimxHRf5gHK">
            materiell betydelse för parten — söka en, måhända avlägset boende
            advokat, skulle i många fall åstadkomma orimliga besvär och kostnader.
            Det halva monopol som det skulle innebära att advokater med juridisk
            utbildning finge ensamrätt i mål som behandlas av högre domstol,
            kan icke av lekmanna- opinionen bedömas på annat sätt än det fullständiga
            monopolet. På grund av de stora olägenheter det måste innebära
            att under processen byta ombud, komme detta att efter mycket kort
            tid medföra ett praktiskt monopol även i underrätterna. Med den
            ställning propositionen intager till dessa frågor vågar man väl
            även hoppas att monopoltanken även denna gång skall avvisas. Men
            även om denna yttersta konsekvens av monopolsträvandena på detta
            område skulle avvisas återstår i den nu föreliggande propositionen
            många andra förslag som äro ägnade att väcka allvarliga betänkligheter.
            Bestämmel- serna i kap. 8 och $$ 2 och 5 i kap. 12 äro uppenbarligen
            avsedda att av- skaffa den hittills gällande likheten inför rätten
            hos den part som företrädes av en ledamot av advokatsamfundet
            och en advokat som står utanför detta sam- fund. Den som är medlem
            av advokatsamfundet skulle sålunda få tala och svara inför rätt
            utan att vara av rätten godkänd, medan andra rättegångs- ombud
            skulle underkastas en prövning i avseende på sin »redbarhet, insikter
            och lämplighet». Alla ombud kunna visserligen avvisas från handläggning
            av visst mål om de visat oskicklighet eller oförstånd vid målets
            handläggning. Men därtill inskränker sig likheten inför lagen.
            Är ombudet advokat blir den efterföljande åtgärden endast en anmälan
            från domstolen till advokatsam- fundets styrelse. &gt;»Är ombudet
            ej advokat, äge rätten förklara honom obe- hörig antingen för
            viss tid eller tills vidare att brukas som ombud vid rätten.»
            Den medborgare som hädanefter anser sig vara bättre företrädd
            inför rätta av ett ombud som icke tillhör advokatsamfundet har
            sålunda att räkna med att hans ombud, hur lämplig och skicklig
            han än är, intar en svagare ställning inför rätten än en motpart
            som betjänas av någon som vunnit burskap i de privilegierades
            samfund. Han riskerar först att falla på den prövning som rätten
            skall företaga om hans lämplighet som ombud. Och om han lyckligt
            klarat denna pärs återstår honom i alla fall att under hela rättegången
            nödgas iakttaga större återhållsamhet och försiktighet vid utförande
            av sin parts talan än hans motparts ombud. Själv har han ganska
            lätt för att bli bort- dömd som olämplig eller oskicklig. Hans
            motpart kan visserligen vid rätten råka ut för samma olycka, men
            detta betyder för honom icke något avgö- rande. I sista instans
            har han alltid att falla tillbaka på välviljan i sin egen fackföreningsstyrelse.
            Vad en sådan ordning skulle betyda för parternas möjlighet att
            utföra sin talan, särskilt i tillspetsade situationer, behöver
            knappast påpekas. Den likhet inför lagen som vi med rätta äro
            stolta över att hittills kunnat uppehålla, skulle, med denna ordning,
            finnas kvar endast för de parter som betjänas av medlemmarna i
            advokatsamfundet. Om den ordning som införes vid domstolen med
            dessa förändringar är an- märkningsvärd och betänklig är den särställning
            propositionen bereder åt Bihang till riksdagens protokoll 1942.
            4 saml. Nr 241—248. 2
          </p>
          <pb facs="riksdagen-motions-pdf/data/1942/mot_1942__ak__247/mot_1942__ak__247-003.pdf"/>
          <p xml:id="i-TniW9GcMoTv61SxpM3vj6s">
            10 Motioner i Andra kammaren, Nr 247.
          </p>
          <p xml:id="i-4g6YmND8emrBTTLHzibq2h">
            advokatsamfundet som dömande myndighet icke mindre uppseendeväckande.
            Samfundets styrelse skall enligt propositionen träda i domstols
            ställe i de fall advokat anses böra bestraffas för oskicklighet
            inför rätta. Sedan advokaterna sålunda på alla sätt tillerkänts
            en förmånlig undan- tagsställning erhålla de även den utomordentliga
            förmånen att få döma sig själva. Liknande rättsförhållanden ha
            visserligen prövats i de korporativa statssystemen som nu äro
            moderna i Europa, men de ha undantagslöst lett till en förvildning
            av rätten och ett fullständigt upphävande av menige mans rättssäkerhet.
            Ett för den svenska rätten så främmande institut torde icke böra
            införas i en svensk rättegångsbalk. Med hänvisning till ovanstående
            motivering, föreslår jag följande ändringar i Kungl. Maj:ts förslag
            till rättegångsbalk:
          </p>
          <p xml:id="i-Qde8EgrMkbbv3PjjnKyNiz">
            Kap. 8 utgår i sin helhet ur förslaget. I kap. 12 föreslås följande
            ändringar av 2:a och 5:e $$.
          </p>
          <p xml:id="i-SeSHFPzcAv26CzN9W4JGYi">
            $ 2. Ombud skall vara svensk medborgare med hemvist inom riket.
            Ej må den vara ombud, som är omyndig eller i konkurs- tillstånd.
            $ 5.
          </p>
          <p xml:id="i-F9rPDE6gDCH29Hu8X48Cqv">
            Visar ombud oredlighet, oskicklighet eller oförstånd eller finnes
            han eljest olämplig, skall rätten avvisa honom som ombud i målet.
            Rätten må ock förklara honom obehörig an- tingen för viss tid
            eller tills vidare att brukas som ombud vid rätten.
          </p>
          <p xml:id="i-7PDjecRmBYd65sguSSbQby">
            Stockholm i februari 1942. David Hall.
          </p>
          <p xml:id="i-SFiVcrC61hTg58oN3NWjJf">
            I motionens syfte instämma:
          </p>
          <p xml:id="i-LxzdN3RLjeRKXKWxN8Pcpk">
            Sigurd Lindholm. Elof Lindberg. Arvid Hellberg. Gösta Skoglund.
          </p>
        </div>
      </div>
    </body>
  </text>
</TEI>
