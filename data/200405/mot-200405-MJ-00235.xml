<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_235/mot_200405_MJ_235-0001.pdf"/>
      <pb facs="riksdagen-motions-pdf/data/200405/mot_200405_MJ_235/mot_200405_MJ_235-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ235 pnr: s38004
          </p>
          <p>
            Motion till riksdagen 2004/05:MJ235
          </p>
          <p>
            av Britt-Marie Lindkvist och Åsa Lindestam (s)
          </p>
          <p>
            Djurskydd
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att se över dagens inspektions- och sanktionssystem
            när det gäller djurskydd med målet att olika former av sanktioner
            skall kunna vidtas i ett tidigare skede. 2. Riksdagen tillkännager
            för regeringen som sin mening vad i motionen anförs om att indragning
            och krav på återbetalning av EU-bidrag med anledning av misskötsel
            av djur måste effektueras snabbare än som sker i dag. 3. Riksdagen
            tillkännager för regeringen som sin mening vad i motionen anförs
            om behovet av att stärka den förvaltningsmässiga kompetensen bland
            kommunernas djurinspektörer genom utökad och förbättrad utbildning
            inom djurskyddsområdet. 4. Riksdagen tillkännager för regeringen
            som sin mening vad i motionen anförs om att se över möjligheterna
            att införa ett centralt register innehållande uppgifter på personer
            som belagts med djurhållningsförbud.
          </p>
          <p>
            Motivering
          </p>
          <p>
            Vi får återkommande rapporter i media om djur som missköts, plågas
            eller hålls under orimliga förhållanden. I dag fungerar djurskyddet
            inte på ett tillfredsställande sätt. Många gånger kan de som utsatt
            djur för grov vanvård fortsätta djurrelaterad verksamhet i flera
            år innan ett djurförbud träder i kraft. I en granskning gjord
            av Sveriges radio, fann man att i hälften av alla fall sedan 1995
            har det tagit fyra år eller mer — i vissa fall upp till tjugo
            år — innan personen har förbjudits att ha djur. I 20 procent av
            fallen har det tagit åtta år eller mer. Enligt rapporter går det
            ofta till så att djurinspektören ingår ett muntligt avtal med
            lantbrukaren eller djurägaren om att vanskötseln ska upphöra till
            nästa inspektion, vilket inte alltid sker. I dessa fall används
            skriftliga medel
          </p>
          <pb facs="riksdagen-motions-pdf/data/200405/mot_200405_MJ_235/mot_200405_MJ_235-0002.pdf"/>
          <p>
            2004/05:MJ235
          </p>
          <p>
            såsom föreläggande först i ett senare skede. Det är inte rimligt
            att personer som vanvårdat djur under en lång period inte åläggs
            med någon form av effektiv varning eller förbud. Därför är det
            nödvändigt att se över dagens inspektions- och sanktionssystem
            med målet att olika former av sanktioner vidtas i ett tidigare
            skede. Även indragning och krav på återbetalning av EU- bidrag
            behöver snabbas upp. En del av denna problematik är att det i
            vissa fall brister i kunskap hos djurinspektörerna i fråga om
            utrymme för åtgärder inom nuvarande sanktionssystem. Ofta tillämpas
            inte de möjligheter som finns i tillräckligt stor utsträckning
            när det gäller vanvård av djur. Därför är det angeläget att stärka
            den = förvaltningsmässiga kompetensen bland kommunernas djurinspektörer
            — något som exempelvis kan göras genom utbildning. I dag inns
            det inga formella krav på att inspektörerna ska ha relevant utbildning
            utan Djurskyddsmyndigheten bistår endast med generella råd om
            vilken typ av utbildning som anses nödvändig för att utföra inspektioner.
            För att stärka .ompetensen bör relevant utbildning vara obligatorisk
            — inte frivillig — och vara i linje med Djurskyddsmyndighetens
            rekommendationer. Tillsynsmyndigheter på tre nivåer kontrollerar
            att djurskyddslagstiftningen öljs. Den lokala tillsynen sköts
            av kommunen. I första hand ska alltså ommunen göra regelbundna
            besök där djur hålls och det är dit allmänheten ska vända sig
            vid en eventuell anmälan. Länsstyrelserna ansvarar för den regionala
            tillsynen, vilket innebär att de ska hjälpa och samordna ommunerna
            i länet. Länsstyrelserna kan även göra egna tillsynsbesök och
            det är länsstyrelserna som avgör om djur ska tas om hand och om
            ägaren till djuren ska förbjudas att hålla djur. Ansvaret för
            den centrala tillsynen ligger hos Djurskyddsmyndigheten som ska
            utöva den centrala tillsynen över efterlevnaden av djurskyddsbestämmelserna.
            Uppdelningen fungerar överlag relativt bra, men den skapar också
            problem i fråga om informationsutbyte. I dag finns det exempelvis
            inte något centralt register med uppgifter om personer belagda
            med djurhållningsförbud som dessa tre tillsynsorgan kan använda
            sig av. Därmed finns det också en risk att personer som blivit
            dömda för vanskötsel av djur har möjlighet att fortsätta djurrelaterad
            verksamhet på andra orter i landet, där de inte blivit dömda —
            trots att förbudet gäller för hela landet. Därför bör möjligheten
            att skapa ett centralt register beaktas, innehållandes namn m.m.
            på personer som t.ex. dömts för djurplågeri enligt brottsbalken
            eller för brott mot djurskyddslagen och som belagts med djurhållningsförbud
            enligt samma lag. Det djurskyddstillsynsregister för hästar som
            Djurskyddsmyndigheten har fått i uppdrag att upprätta kanske delvis
            kan tjäna som modell för ett vanskötselregister som täcker in
            all djurhållning. Sammanfattningsvis fungerar enligt min mening
            djurskyddet inte tillfredsställande. Det finns många exempel på
            att de som utsatt djur för grov vanvård kunnat fortsätta djurrelaterad
            verksamhet i flera år innan ett djurförbud träder i kraft. De
            föreslagna åtgärderna om utbildning, snabbare sanktioner och rikstäckande
            register är några av många nödvändiga åtgärder som behöver genomföras
            för att stärka djurskyddet.
          </p>
          <pb facs="riksdagen-motions-pdf/data/200405/mot_200405_MJ_235/mot_200405_MJ_235-0003.pdf"/>
          <p>
            2004/05:MJ235
          </p>
          <p>
            Stockholm den 29 september 2004
          </p>
          <p>
            Britt-Marie Lindkvist (s) Åsa Lindestam (s)
          </p>
        </div>
      </div>
    </body>
  </text>
</TEI>
