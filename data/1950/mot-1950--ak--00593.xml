<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--ak--00593">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__593/mot_1950__ak__593-001.pdf"/>
      <fw xml:id="i-BKsHeg3AfAncLJMNzA2xHF">
        4 Motioner i Andra kammaren, nr 593.
      </fw>
      <div xml:id="i-TmErS9eUTmrzfeMjhtS2xy" type="motHeader">
        <div xml:id="i-PByB72HXdYA5RnRoBFNFWG" type="motTitle"/>
        <div xml:id="i-7TtraLKrgjQso1iBnAYkTH" type="motSubmissionInfo"/>
      </div>
      <div xml:id="i-29PcAnzgcCfbEYbBdGKcBx" type="motBody">
        <div xml:id="i-WMJWFRvDZxhpHQ84G3fVMP">
          <p xml:id="i-8wWUWXM8uR44ixPcRxa3wq">
            Nr 593.
          </p>
          <p xml:id="i-5sceTALm8R6hVS2oB9vY8m">
            Av herr Pettersson i Dahl m. fl., i anledning av Kungl. Maj:ts
            pro- position, nr 223, med förslag till lag om tillfälligt bygg-
            nadsförbud inom vissa strandområden.
          </p>
          <p xml:id="i-rAwc9sG9Ws7oHPayTjzE2">
            I proposition nr 223 har Kungl. Maj:t för riksdagen lagt fram
            förslag till lag om tillfälligt byggnadsförbud inom vissa strandområden.
            Ändamålet med denna provisoriska lag anges vara att åt allmänheten
            trygga tillgång på platser för bad och friluftsliv vid stränderna
            utmed havet, insjöarna och vattendragen. För att nå detta syfte
            skall länsstyrelsen äga bestämma, att byggnad icke får uppföras
            utan tillstånd inom ett område, som sträcker sig högst 300 meter
            från stranden. Under de senaste decennierna har intresset för
            olika former av rekrea- tion starkt ökat inom alla samhällslager.
            Det hänger samman med den ökning av fritiden och de ökade semesterförmåner,
            som stora grupper kommit i åtnjutande av. Denna utveckling får
            givetvis ses i samband med den höjning av vårt folks levnadsstandard
            som ägt rum. Man får icke hel- ler bortse från den betydelse,
            som idrotten spelat i detta sammanhang. Be- hovet av rekreation
            är utan tvivel också större än tidigare genom den steg- ring av
            arbetstempot, som blivit följden av rationaliseringen och arbets-
            tidsförkortningen. Det kan konstateras att stränderna under sommarmånaderna
            blivit efter- sökta mål för semestervistelser och utflykter. Detta
            har lett till en i många fall planlös och olämplig bebyggelse
            av avsevärda strandområden. Genom en ohämmad sportsstugubebyggelse
            har landskapsbilden på sina håll för- fulats och stora skönhetsvärden
            gått till spillo. Ur naturvårdssynpunkt måste man beklaga den
            skada, som genom denna oreglerade bebyggelse för generationer
            vållats landskapet. En naturskön trakts utseende är en angelägenhet,
            som angår samhället i dess helhet och som inte kan tillåtas förstöras
            av enskilda. Det är naturligt att sportstugubebyggelsen sökt sig
            till de större tätorterna mest närbelägna stränderna. På betydande
            avstånd från storstäderna torde det icke vara lätt att uppbringa
            obebyggda strandtomter. Bilismen har ska- pat ökade möjligheter
            att utsträcka utflykterna omkring veckoskiftet allt längre bort.
            Detta har medfört ökade risker för att allt större strandom- råden
            kunna komma att bebyggas och därmed hindra tillträde till stran-
            den. Den stora del av allmänheten, som icke har möjligheter att
            skaffa egen strandtomt, möter ökade svårigheter att på nära håll
            finna lämpliga badplatser. Det gäller såväl tätorternas som landsbygdens
            icke strandägande
          </p>
          <pb facs="riksdagen-motions-pdf/data/1950/mot_1950__ak__593/mot_1950__ak__593-002.pdf"/>
          <fw xml:id="i-AiqwHp21bHarceahs3PArG">
            Motioner i Andra kammaren, nr 593. 5
          </fw>
          <p xml:id="i-UdBnpuSRMHM4MXtufQxpiS">
            folk. Särskilt för jordbruksbefolkningen, som har en långt mindre
            fritid än övriga samhällsgrupper, ställer det sig ogörligt att
            företa tidsödande resor till längre bort liggande stränder för
            att bada. Det måste väcka en viss irritation att inom den egna
            kommunen belägna badplatser, som kan- ske av ålder använts av
            invånarna, inte längre få beträdas, därför att strandtomten sålts
            till en utomstående. Även ur markägarens synpunkt är det många
            gånger kortsynt att sälja strandtomterna, då därigenom den ovanför
            liggande tomtmarken får mindre värde, om den över huvud kan avyttras.
          </p>
          <p xml:id="i-VYDXYQdD6CvgiWpZd59z2F">
            Det torde enligt vår mening knappast kunna förnekas, att det
            förelig- ger ett behov av skydd för stora strandområden mot planlös
            bebyggelse. Frågan är om detta kan ske med hjälp av redan befintliga
            bestämmelser i byggnadslagen och jorddelningslagen. Såsom framgår
            av departements- promemorian liksom av flertalet remissyttranden
            synes detta vara tvek- samt. I varje fall torde dessa bestämmelser
            icke vara tillräckliga för att i längden kunna hindra en icke
            önskvärd bebyggelse av våra stränder. Vi anse oss därför böra
            godtaga den i propositionen föreslagna provisoriska strandlagen.
            Vi förutsätta dock, att densamma handhaves med stor ur- skillning
            och varsamhet av vederbörande myndigheter, så att icke fullt legitim
            bebyggelse hindras.
          </p>
          <p xml:id="i-DsjCrCENMyYNiAoj6XKnWi">
            Vad angår frågan på vilka strandområden lagen skall tillämpas
            föreslår departementschefen, att den skall kunna omfatta alla
            områden såväl vid havet som vid insjöarna och utmed vattendragen.
            Strandlagen har sålunda givits en mycket vidsträckt omfattning.
            Enligt vår mening kunna be- rättigade invändningar riktas mot
            att lagen skall kunna avse all strand utmed vatten. Syftet med
            denna lagstiftning torde kunna nås, även om dess tilllämpningsområde
            inskränkes i förhållande till vad som föreslagits i propositionen.
            Det synes sålunda riktigare, att strandlagen enligt fritids- utredningens
            förslag begränsas att omfatta strandområdena vid havet och vid
            de fyra stora insjöarna Vänern, Vättern, Mälaren och Hjälmaren.
            Dessa strandområden äro utan tvivel de mest eftersökta både av
            sportstuguägare och ur rekreationssynpunkt. Om här nämnda områden
            fölle under strand- lagens bestämmelser, skulle man kunna kontrollera
            den bebyggelse, där ett verkligt behov av reglering föreligger.
            Vi få därför föreslå, att lagen skall äga tillämpning å strandområdena
            vid havet samt vid insjöarna Vänern, Vättern, Mälaren och Hjälmaren.
          </p>
          <p xml:id="i-BdEk12tSWFRhTinyYMMVxV">
            Departementschefen föreslår vidare, att det område, för vilket
            byggnads- förbud skall kunna meddelas, skall prövas i varje särskilt
            fall men att det icke får sträcka sig längre än 300 meter från
            strandlinjen inåt land räknat. Det kan ifrågasättas, huruvida
            inte denna gränsdragning är tilltagen för stort. Starka skäl kunna
            anföras för att gränsen sättes vid 150 å 200 meter,
          </p>
          <pb facs="riksdagen-motions-pdf/data/1950/mot_1950__ak__593/mot_1950__ak__593-003.pdf"/>
          <fw xml:id="i-Nr6W8wovXueFLAftwK3x8t">
            6 Motioner i Andra kammaren, nr 593.
          </fw>
          <p xml:id="i-6432kx6Da1RXcyF6cYcfmF">
            vilket även det måste betraktas som ett kraftigt ingrepp i markägarens
            rätt att disponera sin jord. Det bör i varje fall slås fast, att
            300-metersgränsen är en maximiregel, som endast i undantagsfall
            bör tillämpas. Det bör under- strykas, att myndigheterna i allmänhet
            böra fastställa en gräns, som ligger under 300 meter.
          </p>
          <p xml:id="i-C8DwGahjKFtZBUoBrk5763">
            Beträffande frågan om ersättning för den mark, varå byggnadsförbud
            utfärdas, förklarar departementschefen, att någon ersättning till
            mark- ägaren icke skall utgå under den tid — till den 31 december
            1952 — den provisoriska strandlagen skall gälla. Detta departementschefens
            ställnings- tagande kunna vi för vår del icke godtaga.
          </p>
          <p xml:id="i-87J5DQfggLATXVYMPVNS1k">
            Av remissyttrandena framgår, att det övervägande flertalet ställt
            sig po- sitiva i stort till en laglig reglering av strandbebyggelsen.
            Detta gäller dock icke ersättningsfrågan, där meningarna bland
            remissinstanserna äro starkt delade. Det kan konstateras, att
            den hårdaste kritiken mot den provisoriska strandlagen tar sikte
            på att ersättning inte skall lämnas markägaren för den skada han
            kan lida. Sålunda ta 25 remissinstanser av inalles 86 avstånd
            från förslaget, varjämte fem remissmyndigheter kräva, att den
            definitiva lagstiftningen bör stadga ersättning även för den skada,
            som hänför sig till den provisoriska lagens giltighetstid. I tio
            yttranden framhålles vidare angelägenheten av att den planerade
            utredningen blir förutsättningslös i vad den avser ersättningsfrågan.
            Slutligen bör påpekas att lagrådet ansett, att ersättning bör
            utgå för det men som uppstår på grund av den proviso- riska strandlagen.
          </p>
          <p xml:id="i-P6YPU1Ci8qZVC3QsV7yH7Z">
            Departementschefens resonemang på denna punkt framstår icke som
            särdeles övertygande. Den parallell, som han drar mellan byggnadslagen
            och den föreslagna strandlagen i detta sammanhang, förefaller
            knappast bindande. Såsom framhålles i flera remissyttranden stadgar
            byggnadslagen förbud mot tätbebyggelse, medan strandlagen avser
            förbud mot glesbebyg- gelse. Det är för övrigt märkligt, att departementschefen
            i ersättningsfrågan finner en nära överensstämmelse mellan dessa
            bägge lagar. Det torde dock såsom lagrådet visat knappast kunna
            förnekas, att propositionens förslag om att ersättning icke skall
            lämnas till markägaren innebär ett frångående av hittills gällande
            principer. Enligt vår mening finnes icke anledning att i detta
            fall tillämpa en annan ordning i ersättningsfrågan, allra helst
            som provisorier ha en viss benägenhet att bli långtifrån tillfälliga.
            Om frågan om ersättning är så besvärlig som departementschefen
            låter påstå, finnes risk för att utredningen kommer att ta avsevärd
            tid i anspråk. Det torde inte vara alldeles osannolikt, att proposition
            i ämnet inte kan föreläggas 1952 års riksdag. Detta utgör ytterligare
            ett skäl för att redan i den provi- soriska strandlagen fastslå,
            att ersättning skall utgå till markägaren för skada, som han kan
            komma att lida.
          </p>
          <pb facs="riksdagen-motions-pdf/data/1950/mot_1950__ak__593/mot_1950__ak__593-004.pdf"/>
          <fw xml:id="i-MVtH77PQJqpjnvUQxeZvvz">
            Motioner i Andra kammaren, nr 593. 7
          </fw>
          <p xml:id="i-MZoZMtPBBLpjicZYLT5chA">
            Med stöd av vad som ovan anförts hemställes,
          </p>
          <p xml:id="i-DMVZgDryu1TVWkbqaKH3dJ">
            att riksdagen vid behandlingen av Kungl. Maj:ts proposi- tion
            nr 223 måtte besluta dels att strandlagen skall äga till- lämpning
            å strandområdena vid havet samt vid insjöarna Vänern, Vättern,
            Mälaren och Hjälmaren och dels att er- sättning skall utgå för
            skada, som tillfogas markägaren genom tillämpningen av denna provisoriska
            lagstiftning, samt att vederbörande utskott måtte utarbeta erforderlig
            lagtext.
          </p>
          <p xml:id="i-UjT7HZf3QJptWg4nhinxnp" type="date">
            Stockholm den 25 april 1950.
          </p>
          <div xml:id="i-KHGf8E9S9EihTMBZN7scbd" type="signatureBlock">
            <p who="unknown" type="signature">
              Anders Pettersson Dahl
            </p>
          </div>
          <p xml:id="i-XjR51LWJ7rawg4i4MQkFu6">
            Gunnar Ericsson Nils G. Hansson Stig F. Hansson
          </p>
          <p xml:id="i-A23kTmiSGeXffbtMuJKecB">
            i Näs.
          </p>
          <p xml:id="i-MVM7v2Yp95JwafXWXDc7DT">
            i Skegrie. i Önnarp.
          </p>
        </div>
      </div>
    </body>
  </text>
</TEI>
