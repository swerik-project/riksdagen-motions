<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00397">
  <teiHeader>
    <fileDesc>
      <titleStmt>
        <title>Förskola och fritidshem</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förskola och fritidshem</title>
          <idno type="rdwebb">H102Ub397</idno>
          <rs type="number">Ub397</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub397/text</ref>
          <ref type="dokument_url_html">http://data.riksdagen.se/dokument/H102Ub397</ref>
          <ref type="dokumentstatus_url_xml">http://data.riksdagen.se/dokumentstatus/H102Ub397</ref>
          <ref type="doc">http://data.riksdagen.se/fil/EFF9AB50-B250-4336-9F1E-D95D752B9FDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BGTw62TiRfQC84Mt5d2E6L" type="signed"/>
        <correspContext corresp="i-BGTw62TiRfQC84Mt5d2E6L">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-PvdJprZui9gHacF2sRwMGb" type="numbering">
          <date when="2013-10-07"/>
        </correspAction>
        <correspAction xml:id="i-7cr8et7qTjw3A24AKBT9at" type="submission">
          <date when="2013-10-03"/>
        </correspAction>
        <correspAction xml:id="i-UiPUqdpK3zMgj7TTZxuSAZ" type="transfer">
          <date when="2013-10-03"/>
        </correspAction>
        <correspAction xml:id="i-EM2muah36xdWTSN1PVMSto" type="assigned"/>
        <correspContext corresp="i-EM2muah36xdWTSN1PVMSto">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5S5PVkenxTfSWVFmrM9XzC">
            1 Förslag till riksdagsbeslut
          </head>
          <list style="ol">
            <item xml:id="i-FSx3DS16UZhGnefqAfUFE9">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till en ändring i skollagen i syfte att ge kommunerna makt över
              etableringen av nya förskolor genom att ingå kommunala förskoleavtal
              med privata utförare.
            </item>
            <item xml:id="i-JGEYFjVQ7tFGFVEYgWxfNk">
              Riksdagen tillkännager för regeringen som sin mening vad som
              anförs i motionen om att barn till arbetslösa och föräldralediga
              bör ha rätt till minst 30 timmars vistelsetid per vecka i förskolan.
            </item>
            <item xml:id="i-3MBi63Y7FVr7f1ndSzKf2P">
              Riksdagen tillkännager för regeringen som sin mening vad som
              anförs i motionen om att kommunerna vid behov ska vara skyldiga
              att erbjuda barnomsorg inte bara på dagtid utan även på kvällar,
              nätter och helger.
            </item>
            <item xml:id="i-r1gftV4FyWEDK6ZGSmkDd">
              Riksdagen tillkännager för regeringen som sin mening vad som
              anförs i motionen om att ge Skolverket i uppdrag att ta fram en
              rekommendation för fritidshemsgruppernas storlek.
            </item>
            <item xml:id="i-SHFepPW6RwesGA14NfrF6F">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur samtliga lärarutbildningar, alltså även de för arbete i
              förskola, förskoleklass och fritidshem, kan ge behörighet för
              utbildning på master- och forskarnivå.
            </item>
            <item xml:id="i-56oNNtFYbRPxHRE7bCgLoL">
              Riksdagen tillkännager för regeringen som sin mening vad som
              anförs i motionen om legitimation och behörighet för fritidspedagoger.
            </item>
          </list>
        </div>
        <div type="motContent">
          <head xml:id="i-6WY6p2y5E9PJf1DnQjepFB" type="h1">
            2 Barns behov ska gå före vinstintressen
          </head>
          <p xml:id="i-Repom5gaJ2k9xVfVTEbDND">
            Förskolan är till för att ge kvinnor samma möjlighet som män
            att delta på arbetsmarknaden, och för att stimulera barns utveckling.
            I de förskolor som drivs med ett vinstintresse får barnens behov
            stå tillbaka och när kvaliteten sjunker i förskolan förflyttas
            ansvaret för omsorgen av barnen från den gemensamma välfärden
            till den enskilda föräldern, vilket oftast visar sig vara mamman.
          </p>
          <p xml:id="i-FjDw6tB9bLHnckMT4yuABR">
            Privata förskolor har funnits sedan förskoleverksamhet började
            etableras i slutet av 1800-talet. Även sedan förskolan blev ett
            kommunalt ansvar har det privata inslaget funnits kvar i form
            av enskilda huvudmän. Till och med den 1 juli 2006 kunde kommunerna
            själva planera förskoleverksamheten. Det fanns en möjlighet, men
            inte skyldighet, för kommunen att bevilja tillstånd och bidrag
            för enskilda förskolor. I en gemensam reservation i utbildningsutskottet
            våren 2006 föreslog de borgerliga partierna tillsammans med Miljöpartiet
            att kommunerna skulle bli skyldiga både att godkänna alla enskilda
            förskolor och att ge dem bidrag, dvs. etableringsfrihet.
          </p>
          <p xml:id="i-R5uFxMkyfYw3WLXqS81n1B">
            Ökningen av antalet enskilda förskolor har accelererat sedan
            riksdagen beslutade om etableringsfrihet 2006. Under denna period
            har andelen förskolor som drivs som föräldrakooperativ minskat
            medan andelen bolagsförskolor har ökat. Sedan 2006 har förskolor
            med ett bolag som huvudman blivit omkring 300 fler och antalet
            barn i dessa förskolor har nästan fördubblats.
          </p>
          <p xml:id="i-A4qaoTh4ACieUjHSbzxHd8">
            Det som framför allt skiljer de kommunala och de enskilda förskolorna
            åt är personalens utbildning. I de kommunala förskolorna har 51,7
            procent av personalen förskollärarutbildning, 38 procent barnskötarutbildning
            och 5,4 procent saknar utbildning för arbete med barn. I de enskilda
            förskolorna är det en mindre andel av personalen som har en relevant
            utbildning: 36,7 procent har förskollärarutbildning, 38,7 procent
            barnskötarutbildning och 10,7 procent saknar utbildning för arbete
            med barn.
          </p>
          <p xml:id="i-XhiUrhi9YeSk3GdVxP8jBZ">
            En viktig faktor för att konkurrensen på en marknad ska fungera
            är att konsumenterna enkelt kan välja bort företag de av en eller
            annan anledning inte är nöjda med. Förskolor fungerar inte så.
            Barn som går på förskolan behöver bland annat kunna känna tillit
            till personalen och lära känna andra barn. Sociala band är en
            avgörande del av verksamheten. Tröskeln för att byta förskola
            är hög, vilket begränsar ett skolföretags förluster av att sänka
            kvaliteten. Det som ur ett pedagogiskt perspektiv är anknytning,
            är från ett företagsekonomiskt perspektiv en inlåsningseffekt
            som ger företaget en stark förhandlingsposition. Denna position
            förstärks ytterligare av att det är viktigt för många föräldrar
            att förskolan ligger nära hemmet.
          </p>
          <p xml:id="i-AYwEqYR9NCXRnFFZJp5Kam">
            Vänsterpartiet anser att vinstintresset inte hör hemma inom förskolan.
            De bolag som vill fortsätta driva förskoleverksamhet bör därför
            omvandlas till s.k. svb-bolag, aktiebolag med särskild vinstutdelningsbegränsning.
            Vi utvecklar denna modell i vår motion 2013/14:Fi212 Välfärd utan
            vinstintresse.
          </p>
          <head xml:id="i-JXR3aUCctgMw4igwnHCGhH" type="h1">
            3 Kommunala förskoleavtal
          </head>
          <p xml:id="i-Q64y7E3ZWZicVNd56DtWt">
            För att kunna erbjuda alla barn förskoleplats måste kommunen
            ha möjlighet att planera när och var förskolor etableras. Enligt
            nuvarande lagstiftning är en kommun tvungen att godkänna och betala
            ut bidrag till alla privata förskolor som bedöms följa lagar och
            regler oavsett om dessa förskolor behövs eller inte.
          </p>
          <p xml:id="i-Gw6bfxEfL3wwPwFom7FtYT">
            Kommunen ska i stället få rätt att själv bestämma om den vill
            skriva avtal med enskilda förskolor och på så sätt kunna planera
            utbudet av förskolor efter de behov som finns. Det innebär också
            att det alltid är kommunen som har ansvar för verksamheten vid
            alla offentligt finansierade förskolor och att det finns tillräckligt
            med platser för alla barn. Kommunen kan då redan från början försäkra
            sig om att alla förskolor följer de lagar och regler som gäller
            för all förskoleverksamhet. Kommunen kan dessutom ställa ytterligare
            krav, t.ex. att lokalerna ska vara tillgänglighetsanpassade, att
            de anställda ska vara utbildade eller att maten ska lagas på förskolan.
            Om de enskilda förskolorna inte följer de villkor som gäller kan
            kommunen säga upp avtalen och dra in bidragen.
          </p>
          <p xml:id="i-8ndYaradD1x1RsoU7WBZMm">
            Kommunen måste också få bättre möjligheter att granska både de
            personer och de organisationer som vill starta en förskola för
            att hindra oseriösa personer att ens få chansen att driva förskolor.
            Avtalen skulle också ge möjlighet att avsluta samarbetet med personer
            och företag som exempelvis har stora skatteskulder eller är dömda
            för brott.
          </p>
          <p xml:id="i-TnGNVX39fW3ghgoqFg41Lt">
            I avtalen bör också ingå att alla förskolor är skyldiga att delta
            i kommunens kvalitetsutveckling och även att de enskilda förskolorna
            kan granskas på samma sätt som de kommunala.
          </p>
          <p xml:id="i-Ni9NnSkBa1iCW1Gcqx11wi">
            Regeringen bör därför, i enlighet med vad som anförts, återkomma
            med förslag till en ändring av skollagen i syfte att ge kommunerna
            makt över etableringen av nya förskolor genom att ingå kommunala
            förskoleavtal med privata utförare. Detta bör riksdagen som sin
            mening ge regeringen till känna.
          </p>
          <head xml:id="i-BiGBGe16NDyQGquCF77EBU" type="h1">
            4 Mer förskola till fler barn
          </head>
          <p xml:id="i-7gNDi5pp4kRD7XRdgvbhgn">
            Alla barn ska ha möjlighet att gå i förskola eftersom det är
            ett bra stöd i deras utveckling. Vårdnadsbidraget och barnomsorgspengen
            skapar ökade klyftor mellan de barn som vistas i förskolan och
            de barn som inte får chansen att ta del av förskolepedagogiken.
          </p>
          <p xml:id="i-Hvbw7uPmJZSxrmn21PH1JC">
            Vänsterpartiet menar att förskolan ska vara avgiftsfri, tillgänglig
            och likvärdig för alla. Därför vill vi på sikt införa en avgiftsfri
            allmän förskola, med rätt till en vistelsetid om minst 30 timmar
            per vecka, för barn från ett års ålder.
          </p>
          <p xml:id="i-Ueu3m3jD8neFN2usiNPGf7">
            Som ett första steg bör rätten till förskola stärkas för barn
            till arbetslösa och föräldralediga. Barn till arbetslösa och föräldralediga
            bör ha rätt till minst 30 timmars vistelsetid per vecka i förskolan.
            Detta bör riksdagen som sin mening ge regeringen till känna.
          </p>
          <p xml:id="i-MAvKuKgM2vhAuh7EBYZkQ6">
            I vårt budgetförslag avsätter vi pengar för denna reform. Se
            motion 2013/14:Ub463 Utgiftsområde 16 Utbildning och universitetsforskning.
          </p>
          <head xml:id="i-Tp8jV4GgfQh3At9WZfYPT1" type="h1">
            5 Barnomsorg på kvällar, nätter och helger
          </head>
          <p xml:id="i-LTKFqSJ6u8qGEyskSyjKtj">
            Förskola och barnomsorg är också till för att föräldrar ska kunna
            jobba. I dag har de flesta barn rätt att gå i förskola – i alla
            fall de barn som har föräldrar som jobbar dagtid. Fast många föräldrar
            jobbar på kvällar, nätter och helger – och de blir alltfler. Över
            300 000 av dessa föräldrar har små barn i förskoleåldern.
          </p>
          <p xml:id="i-28kvySZWktYtWejqCx2ozF">
            Allt fler arbetsuppgifter utförs på andra tider än dagtid. Inom
            tillverkningsindustrin förekommer skiftarbete i stor utsträckning
            och t.ex. bland kulturarbetare är det vanligt med sena föreställningar.
            Den främsta orsaken till att fler jobbar utanför dagtid är dock
            att servicebranscherna har vuxit och att tillgängligheten inom
            vård och omsorg har ökat.
          </p>
          <p xml:id="i-5fQy2wPFN2QfVjvxghpwkH">
            Nästan två tredjedelar av de småbarnsföräldrar som jobbar i serviceyrken
            har obekväma arbetstider. Det är dessutom yrken där många av de
            anställda är kvinnor. Eftersom kvinnor generellt får ta ett större
            ansvar för barnen drabbas småbarnsmammor med obekväma arbetstider
            särskilt hårt om det inte finns tillgång till barnomsorg när de
            jobbar.
          </p>
          <p xml:id="i-EhD8Wnn6KRkh8bTyvgo7do">
            En del föräldrar kan givetvis lösa barnpassningen på egen hand,
            i brist på kommunal barnomsorg. De kan t.ex. dela på ansvaret
            för barnen eller få hjälp av släktingar. Det är svårare för den
            som är ensamstående eller har sin släkt på annan ort – eller i
            ett annat land.
          </p>
          <p xml:id="i-NRGCLmirxCX7kCapjcGLxm">
            Det måste skapas bättre förutsättningar för föräldrar att kombinera
            sitt föräldraskap med arbete. Fler föräldrar ska få möjlighet
            att arbeta när de vill och hur mycket de vill. Det är positivt
            för sysselsättningen och det är bra för människors ekonomi. Men
            en utbyggd barnomsorg är i första hand en reform för att fler
            barn ska få det lite bättre när de växer upp. Fler föräldrar som
            arbetar och slipper oroa sig för ekonomin innebär helt enkelt
            färre fattiga barn. Barn behöver också trygghet och kontinuitet.
            Det kan de få om det finns en permanent lösning med en professionell
            barnomsorg utförd av utbildad personal med kunskap och erfarenhet.
            Barnomsorgen måste därför anpassas till alla föräldrars behov.
            Kommunerna ska vid behov vara skyldiga att erbjuda barnomsorg
            inte bara på dagtid utan även på kvällar, nätter och helger. Detta
            bör riksdagen som sin mening ge regeringen till känna.
          </p>
          <p xml:id="i-XRTkMswcGcdWx7aoZft2jM">
            Regeringen har infört ett stimulansbidrag till kommunerna för
            barnomsorg på obekväm arbetstid. Satsningens storlek motsvarar
            dock inte de stora behov som finns och Vänsterpartiet vill därför
            öka bidraget med 400 miljoner kronor per år. Se motion 2013/14:Ub463
            Utgiftsområde 16 Utbildning och universitetsforskning.
          </p>
          <head xml:id="i-KqA8ZGL6CpfexcksrweB7m" type="h1">
            6 Minska barngruppernas storlek
          </head>
          <p xml:id="i-C6oH27TTw9RZAxiA1Mm9fb">
            Mellan 1990 och 2001 steg den genomsnittliga gruppstorleken i
            landet från 13,8 barn per grupp till 17,5 samtidigt som personaltätheten
            sjönk. Sedan dess har den genomsnittliga gruppstorleken varit
            omkring 17 barn per grupp. Mer än hälften (57 procent) av grupperna
            hade mellan 16 och 25 barn.
          </p>
          <p xml:id="i-X65NiMrzZaK3vKaMfRMSj4">
            Barngruppernas storlek uppfattas av många som ett generellt problem
            och något som är viktigt att satsa på. Läroplanen framhåller att
            barngruppen ska ses som en viktig del i barns utveckling och lärande.
            För att en grupp ska fungera positivt måste dock vissa förutsättningar
            vara uppfyllda. Till det viktigaste hör att gruppen har en lämplig
            sammansättning och storlek. Dessa krav ställs också i skollagen.
            Förutsättningarna varierar givetvis från grupp till grupp och
            från tid till annan. En gruppstorlek eller personaltäthet som
            är lagom i en förskola behöver inte vara det i en annan, men i
            Skolverkets allmänna råd och kommentarer för kvalitet i förskolan
            uttalas dock att en gruppstorlek om ca 15 barn är att föredra,
            för att barnen ska utvecklas på ett optimalt sätt. Man lyfter
            även fram att de yngsta barnen och barn i behov av särskilt stöd
            har behov av att ingå i mindre grupper än så för att få sina behov
            tillgodosedda.
          </p>
          <p xml:id="i-X2vhRXFZ5QGy13eHmZ5dd8">
            Vänsterpartiet anser att gruppernas storlek inte bör vara större
            än 15 barn per grupp och verkar för en personaltäthet om 5 barn
            per årsarbetare. I vår motion 2013/14:Ub463 Utgiftsområde 16 Utbildning
            och universitetsforskning anslår vi 500 miljoner kronor 2014 till
            ett stimulansbidrag för att minska barngrupperna. Från 2015 innebär
            förslaget till satsning ett årligt stimulansbidrag på 1,2 miljarder
            kronor. Med vårt förslag beräknas antalet barn per årsarbetare
            sjunka till 5,07, ungefär i nivå med vad den var när den borgerliga
            regeringen tillträdde 2006 och den bästa som då uppnåtts på tio
            år.
          </p>
          <head xml:id="i-VqLtbMLHEL4VAzWEFbYAtZ" type="h1">
            7 Kompetenssatsning i förskolan
          </head>
          <p xml:id="i-WYRPk2cixXtfq1Xrn8vQVZ">
            Omkring hälften av förskolans personal är förskollärare. Vår
            strävan är att andelen ska öka. Men förskollärare är ett av landets
            största bristyrken, arbetslösheten är oerhört liten. För att höja
            kompetensnivån i förskolan behöver vi därför göra det mer gynnsamt
            för barnskötare att vidareutbilda sig. Löneskillnaden mellan barnskötare
            och förskollärare är relativt stor, men det finns ett hinder i
            att den som vidareutbildar sig får ta den ekonomiska smällen under
            själva utbildningstiden. Därför föreslår vi att de barnskötare
            som vidareutbildar sig till förskollärare på halvtid ska behålla
            75 procent av lönen under utbildningen. I vår motion 2013/14:Ub463
            Utgiftsområde 16 Utbildning och universitetsforskning anslår vi
            medel för lönekostnader och ytterligare utbildningsplatser.
          </p>
          <head xml:id="i-69aDGwCnW1uvC8UdXhhKZ2" type="h1">
            8 Säkra fritidshem
          </head>
          <p xml:id="i-U285s5o9yqQipHAzeqk91f">
            Fritidshemmen ska hålla lika hög kvalitet som skolan eftersom
            de är en del av en samlad skoldag. De flesta barn i yngre åldrar
            börjar och slutar också sin skoldag på fritidshemmet. Tyvärr vistas
            många av dem i en torftig och osäker miljö eftersom grupperna
            är för stora och personalen för få för att en meningsfull verksamhet
            ska kunna erbjudas.
          </p>
          <p xml:id="i-EjESWAiRBEBfnQQ92te9Fb">
            Det blir sämre för varje år som går. År 1990 var det i genomsnitt
            8,3 barn per årsarbetare i fritidshemmen. År 2012 var antalet
            barn per årsarbetare mer än dubbelt så stort, 20,1. Grupperna
            har följaktligen också ökat i storlek och antalet barn per avdelning
            är drygt 40. Sedan högerregeringen tillträdde har den negativa
            utvecklingen accelererat och den genomsnittliga gruppstorleken
            ökat med 20 procent.
          </p>
          <p xml:id="i-ASvCLaTYNgEmNzvA9PGcTD">
            Statsbidraget till personalförstärkningar i skola och fritidshem
            som fanns mellan 2001 och 2006 kom aldrig fritidshemmen till del.
            Väldigt få kommuner gör några särskilda satsningar för att öka
            kvaliteten i verksamheten. Om inte staten tar initiativet är chansen
            liten att det någonsin kommer att bli bättre för barnen på fritidshemmen.
            Därför vill vi införa ett statligt stöd för att anställa fler
            i fritidshemmen, där villkoret är att kommunen bidrar med halva
            kostnaden. I vår motion 2013/14:Ub463 Utgiftsområde 16 Utbildning
            och universitetsforskning anslår vi 750 miljoner kronor år 2014
            till reformen och planerar att stegvis öka medlen till 2 250 miljoner
            kronor 2016.
          </p>
          <p xml:id="i-TbRXUVVLpuJXkP18puPDr6">
            Med hjälp av bidraget kommer personaltätheten att kunna öka och
            barngrupperna minska väsentligt. Det innebär en bättre arbetsmiljö
            för både anställda och barn. Möjligheterna att bedriva en meningsfull
            verksamhet förbättras också, vilket är bra för barnens lärande
            och utveckling.
          </p>
          <p xml:id="i-NozEWj8yeR2pXjVJS3hFUu">
            Då vi sett en dramatisk ökning av barngruppernas storlek i fritidshemmen
            anser vi också att Skolverket ska ges i uppdrag att ta fram en
            rekommendation för gruppernas storlek i likhet med dem som i finns
            i allmänna råd för förskolan. Detta bör riksdagen som sin mening
            ge regeringen till känna.
          </p>
          <head xml:id="i-3L529TVz25ArnfUDWLMw4H" type="h1">
            9 Bättre förskola och fritidshem med bättre utbildning
          </head>
          <p xml:id="i-7SZySBMCemT6o2zxFtNhTx">
            För att kunna möta varje barns behov ska de som arbetar i förskola
            och fritidshem vara välutbildade och kompetenta. Den nuvarande
            lärarutbildningen, som nyligen har införts, kommer inte att ge
            de framtida förskollärarna och lärarna i fritidspedagogik tillräckliga
            kunskaper. I alla andra sammanhang framhålls vilken betydelse
            välutbildade och kunniga lärare har, men inte när det gäller förskola
            och fritidshem.
          </p>
          <p xml:id="i-KhJdnTUYp2ZHEM6Ekw2rci">
            Ett huvudsyfte med lärarutbildningsreformen år 2001 var att stärka
            lärarutbildningens forskningsanknytning och möjliggöra en direkt
            övergång från professionsutbildning till forskarutbildning, utan
            kostsamma kompletteringar. Efter reformen fick förskollärare och
            lärare med inriktning mot fritidspedagogik eller mot de tidigare
            åren i grundskolan sådana möjligheter. Det skedde dels genom tillkomsten
            av nya forskarutbildningar vid universiteten, dels genom tillkomsten
            av forskarskolor som innebär ett samarbete med och uppbyggnad
            av forskarmiljöer vid högskolorna med lärarutbildning.
          </p>
          <p xml:id="i-Y3DAjVfSUpjxb8q9MiU2mv">
            I samband med att den s.k. Bolognaprocessen infördes blev examina
            uppdelade på grundnivå eller avancerad nivå. Den avancerade nivån
            omfattar minst 240 poäng och ger behörighet till forskarutbildningen.
            Några av lärarutbildningens examina hamnade då på grundnivå eftersom
            de var kortare än fyra år. Det gällde bl.a. examina med inriktning
            mot förskola, fritidshem och grundskolans tidiga år, som alla
            var ett halvår för korta.
          </p>
          <p xml:id="i-MtconTDPnYbrDemzqknLSy">
            För förskolans del gäller fortfarande argumentet att mer fördjupning
            och bättre forskningsanknytning i förskollärarutbildningen leder
            till högre kvalitet i förskolan precis som inom andra skolformer.
            Den nya skollagen har även inneburit ett förtydligat ansvar för
            förskollärare att leda den pedagogiska verksamheten, och det är
            också ett motiv till att förbättra förskollärarutbildningen. Bättre
            kunskaper kommer också att behövas nu när trycket på förskolan
            ökar att barnen ska lära sig läsa och räkna i förskolan. För att
            det inte ska bli fråga om en tidigarelagd skolstart med vanliga
            lektioner och undervisning behövs kunniga förskollärare som kan
            ta tillvara barnens nyfikenhet och lust att lära utan att släcka
            deras intresse och självförtroende.
          </p>
          <p xml:id="i-Wx5NnkALHa1qq8XT4wjnBH">
            I fritidshemmen riskerar kvaliteten att försämras ytterligare
            med den nya lärarutbildningen. Blivande lärare med inriktning
            mot fritidspedagogik har nu fått sin utbildning kortad till tre
            år. Dessutom är det inom denna inriktning endast möjligt att fördjupa
            sig i praktiska och estetiska ämnen.
          </p>
          <p xml:id="i-FcZ8Aqm3xiQiQzBjP1rHAD">
            Ett syfte med fritidshemmen är att de ska ingå som en integrerad
            del i en samlad skoldag. De har en pedagogisk uppgift och betydelse
            i och med att läroplanen även gäller för fritidshemmen. Det är
            därför nödvändigt att grundlärare med inriktning mot fritidshem
            har djupa kunskaper inom exempelvis läs-, skriv- och matematiklärande
            för att kunna möta barnen i deras ständigt pågående lärande. Lärare
            inom den obligatoriska skolan och lärare med inriktning mot fritidspedagogik
            samverkar i arbetslag och bidrar med sina skilda och speciella
            kompetenser till att eleverna når målen i skolan. Båda dessa grupper
            bör dessutom ha en bred och djup forskningsförankring i sin utbildning.
            För att lärare med inriktning mot fritidshem ska få tillräcklig
            kompetens i fritidspedagogik och sidoämnen, inklusive de teoretiska
            ämnena, för att undervisa 6–12-åringar är det nödvändigt att utbildningen
            förlängs.
          </p>
          <p xml:id="i-5vHJGQco24Gs5iYzWDneka">
            Regeringen bör återkomma med förslag på hur samtliga lärarutbildningar,
            alltså även de för arbete i förskola, förskoleklass och fritidshem,
            kan ge behörighet för utbildning på master- och forskarnivå. Detta
            bör riksdagen som sin mening ge regeringen till känna.
          </p>
          <head xml:id="i-TmjH5xUDvva5aHbCwuuGeR" type="h1">
            10 Legitimation och behörighet
          </head>
          <p xml:id="i-5b3aEJVw8VkDeuFwRzLjhg">
            Om fritidshemmet ska komplettera skolan pedagogiskt och grunda
            sig på just pedagogik måste pedagogiken garanteras – inte genom
            att fritidspedagoger ska omskolas till lärare, utan på den befintliga
            kunskapen i just fritidspedagogiken och på den utbildningen.
          </p>
          <p xml:id="i-U62nWYGxKEqMc3BrJSRzJ4">
            I förskolan har förskolläraren legitimation och därmed ansvar
            för och leder verksamheten, där även andra yrkeskategorier som
            exempelvis barnskötare är anställda.
          </p>
          <p xml:id="i-B6uZ4gq3iqpzgJpQRVgXMj">
            Fritidspedagogkompetensen är i mångt och mycket identisk med
            förskollärarens. Skillnaden är att fritidspedagogens kompetens
            är riktad mot den åldersgrupp som går på fritids (6–12 år) medan
            förskolläraren har kompetens för åldersgruppen 0–6 år. Det är
            därför helt ologiskt att förskolläraren är behörig att ansvara
            för och leda fritidshem medan fritidspedagogen inte är det.
          </p>
          <p xml:id="i-D5LCiLqWngVaK9f7ziGZpz">
            Fritidshemmets roll har i mångt och mycket stärkts i skollag
            och läroplaner, det är då märkligt att personalens roll och pedagogiken
            försvagats.
          </p>
          <p xml:id="i-3BqjhvRKb64sPZATCxXKZL">
            Tror vi på olika lärandeperspektiv där skolan, fritidshemmet
            och skolan är pedagogiska komplement måste legitimation även gälla
            för fritidspedagogerna. Dessutom måste fritidspedagogerna utifrån
            sin kompetens också vara de som är ansvariga för och leder fritidshemsverksamheten.
          </p>
          <p xml:id="i-WGUnrvApbSfSQU9NXB3Vy">
            Vad som ovan anförts om legitimation och behörighet för fritidspedagoger
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-CVanXbe1ZQPwBAFHcdkX2s">
              Rossana Dinamarca (V)
            </item>
            <item xml:id="i-QckA9x9immmF2kqfYJinFK">
              Ulla Andersson (V)
            </item>
            <item xml:id="i-hYDYuqx6cb5wo2aAynj8Q">
              Josefin Brink (V)
            </item>
            <item xml:id="i-VdmEq6i7mKNtoLdTgYc4pD">
              Christina Höj Larsen (V)
            </item>
            <item xml:id="i-KyQemiLrHZTnjbQWEworsV">
              Wiwi-Anne Johansson (V)
            </item>
            <item xml:id="i-gvEveWnbcSfc6D2UtSRa9">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
