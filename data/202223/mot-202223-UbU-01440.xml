<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-01440">
  <teiHeader>
    <fileDesc>
      <titleStmt>
        <title>Södertörns högskola</title>
        <author corresp="i-M2rNBQVSaqrQcUZQkmkCCX">av Serkan Köse m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1440 av Serkan Köse m.fl. (S)</title>
          <idno type="rdwebb">HA021440</idno>
          <rs type="number">1440</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA021440/text</ref>
          <ref type="dokument_url_html">https://data.riksdagen.se/dokument/HA021440</ref>
          <ref type="dokumentstatus_url_xml">https://data.riksdagen.se/dokumentstatus/HA021440</ref>
          <ref type="pdf">https://data.riksdagen.se/fil/15A2D6C1-5C2F-46EC-BD35-CA0DBB239AF6</ref>
          <ref type="docx">https://data.riksdagen.se/fil/2EE15174-D673-44D9-A6A4-CED0387D5077</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M2rNBQVSaqrQcUZQkmkCCX</idno>
            <name>Serkan Köse</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FSjCAqMWRPMvgHfG4VFk1P</idno>
            <name>Leif Nysmed</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4vMpE2cFsVtsya6jV8Mqda</idno>
            <name>Markus Selin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UCSzx6WGaw5yywQnfnpdW7</idno>
            <name>Anna Vikström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2pPiQtDexdEHMzdjGKfBm5" type="signed"/>
        <correspContext corresp="i-2pPiQtDexdEHMzdjGKfBm5">
          <note type="signatory" corresp="i-M2rNBQVSaqrQcUZQkmkCCX"/>
          <note type="signatory" corresp="i-FSjCAqMWRPMvgHfG4VFk1P"/>
          <note type="signatory" corresp="i-4vMpE2cFsVtsya6jV8Mqda"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-UCSzx6WGaw5yywQnfnpdW7"/>
          <note type="signatory" corresp="i-G9awhLbr4bPnUKQU3s4Xyq"/>
        </correspContext>
        <correspAction xml:id="i-FZFuKCSRnVrZHFDF528NXZ" type="submitted">
          <date when="2022-11-22"/>
          <time when="17:10:58"/>
        </correspAction>
        <correspAction xml:id="i-DD4cQS9yf6ymXjsJQMvAde" type="reviewed">
          <date when="2022-11-22"/>
          <time when="19:53:47"/>
        </correspAction>
        <correspAction xml:id="i-2FimgBBCrHNc2hFm9n79Da" type="referred">
          <date when="2022-12-01"/>
        </correspAction>
        <correspAction xml:id="i-VHyW5BgteDYSuwaHLYg5z3" type="assigned">
          <date when="2023-09-19"/>
          <time when="13:34:24"/>
        </correspAction>
        <correspContext corresp="i-VHyW5BgteDYSuwaHLYg5z3">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-EPkoTXtbEzdYCRFMgZDfeU" type="behandlas_i"/>
        <correspContext corresp="i-EPkoTXtbEzdYCRFMgZDfeU">
          <ref type="uppgift">2022/23:UbU10</ref>
          <ref type="ref_dok_id">HA01UbU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU10</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1440 av Serkan Köse m.fl. (S) Södertörns
          högskola
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6UeXa3qE67tsvZio13rn6j">
            Förslag till riksdagsbeslut
          </head>
          <list>
            <item xml:id="i-VChoKWWHWCkkcgUQJVqUa4" sortKey="Yrkande 1">
              Riksdagen ställer sig bakom det som anförs i motionen om Södertörns
              högskola och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-EtQA6Y65ycJgPRrBQmFSqX" type="h1">
            Motivering
          </head>
          <p xml:id="i-2r8BB4omKJf4eeJCe2YqPR">
            Riksdagen beslutade 1995 att inrätta Södertörns högskola efter
            att utbyggnaden av den högre utbildningen i södra Storstockholm
            utretts under lång tid. Bakgrunden var, bland annat, att övergången
            från gymnasieskolan till högre studier var låg i södra Storstock­holm,
            att arbetslösheten var hög samt att segregationsproblemen tenderade
            att växa. Högskolan har efter sin tillkomst gjort betydande insatser
            för att motverka dessa negativa tendenser men trots detta kvarstår
            flera av dessa problem. Segregationen i Stockholmsregionen ökar
            och verkar bita sig fast.
          </p>
          <p xml:id="i-WbTzvx6NwHhkarebTN1JRo">
            Placeringen i Flemingsberg var med andra ord ett strategiskt
            beslut. Det har inneburit att högskolan har sett det som sin uppgift
            att vara en del i utvecklingen av södra Stockholm, till exempel
            genom den forskning som bedrivits vid högskolan men framförallt
            genom att vara en inkluderande studiemiljö och att välkomna studenter
            med skiftande bakgrund.
          </p>
          <p xml:id="i-JqUsb7fJJwZwwoytM3t2P8">
            När riksdagen fattade beslut om högskolan var planeringsförutsättningen
            att det var ett nytt universitet som skulle byggas upp och inte
            en regional högskola. Men då denna förutsättning inte infriades
            av staten tvingades högskolan under många år leva under svår ekonomisk
            press för att anpassa sin verksamhet. Stockholms läns landsting
            tog under en lång period ett mycket stort ekonomiskt ansvar för
            att motverka att staten från start inte fullföljde sina ursprungliga
            planeringsförutsättningar.
          </p>
          <p xml:id="i-MATBZusx4r33Jy4f1SKMvQ">
            Högskolan bidrar starkt till den akademiska utbildningsnivån
            i Stockholmsregionen. Sedan starten har man arbetat med mångvetenskaplighet,
            mångkulturalitet och medbor­gerlig bildning som ledstjärna för
            verksamheten. Dess nuvarande vision sätter fokus på hållbar samhällsutveckling
            genom forskningsframsteg, bildning och kritiska samtal om vår
            tids stora frågor. Det här är områden som är av vital betydelse
            för att lösa framtida samhällsutmaningar. Det här är också områden
            som regeringen bedömt som angelägna att stärka.
          </p>
          <p xml:id="i-KS6nspusgf2Wb4WomfaVzQ">
            I dag är Södertörns högskola ett stabilt lärosäte i Flemingsberg
            i södra Stockholm med drygt 13 000 studenter. Högskolan utbildar
            för välfärdens yrken, såsom lärare, förskollärare, socionomer,
            bibliotekarier och poliser, men utbildar också ekonomer och miljövetare
            och i humanioraämnen som filosofi, konstvetenskap och historia.
            Sedan starten 1996 har högskolan strävat efter att ha hög samhällsrelevans.
            I utbildningen yttrar sig detta till exempel i att alla högskolans
            lärarutbildningar har en interkulturell profil och att socionomprogrammet
            har en storstadsprofil. I forskningen visar sig detta bland annat
            i en hög närvaro i det offentliga samtalet av forskare från högskolan,
            speciellt inom humaniora och samhällsvetenskap.
          </p>
          <p xml:id="i-699yHAn5B4JhhAaduQ5DuJ">
            Högskolan har tagit fram ett underlag som visar att den står
            sig mycket väl i förhållande till de nya universiteten vad gäller
            kvalitet och resultat i forskning och utbildning. Efter utvärdering
            av UKÄ har högskolan fått tillstånd att utfärda doktors­examen
            i de allra flesta av högskolans ämnen. Högskolan håller hög akademisk
            relevans.
          </p>
          <p xml:id="i-HXzjWPxcc3SEADctHv51Jo">
            Södertörns högskola bedriver forskning inom ett flertal områden.
            Sedan starten 1996 har högskolan särskilt fokuserat på Östersjö-
            och Östeuropaforskning, för vilken Östersjöstiftelsen varit en
            viktig extern finansiär. Exempel på forskning som bedrivs inom
            detta fält är kartläggning av klimatutvecklingen de senaste 130
            000 åren, marinekologisk forskning, sovjetisk och postsovjetisk
            kultur samt Rysslands roll i Europa och Asien, för att nämna några.
          </p>
          <p xml:id="i-WxPEGZuu2KMbdb4gziNxQj">
            Det kan inte nog understrykas att den forskning relaterad till
            Östersjö- och Östeuropaområdet som högskolan bedriver är av stor
            vikt för Sveriges relationer i vårt östra närområde. Rysslands
            invasion av Ukraina 2022 innebär att dessa frågor blir än mer
            avgörande. Att förstå bakgrunden till och konsekvenserna av kriget
            är självklart frågor av stor betydelse för att förstå samtiden.
          </p>
          <p xml:id="i-VcHxQYq9GJmYbXwNpg9hDb">
            Regeringen har nu sedan 2014 genomfört en omfattande utbyggnad
            av antalet högskoleplatser. Många av dessa har glädjande nog tillfallit
            Stockholms län, men trots detta minskar antalet högskoleplatser
            i relation till befolkningen på grund av den kraftiga befolkningstillväxten.
            På sikt riskerar detta att hämma huvudstadsregionens tillväxt,
            vilket är mycket oroande eftersom Stockholmsregionens konkurrenskraft
            är av avgörande betydelse för Sveriges samlade utveckling. I detta
            hänseende vore det önskvärt att staten övervägde att fullfölja
            ambitionen för Södertörns högskola och upphöjde lärosätet till
            ett universitet.
          </p>
          <p xml:id="i-LAoJxgSDeSqHK2v9QudGvS">
            I Sverige finns det en formell distinktion mellan ”universitet”
            och ”högskola”. I sak är skillnaden ganska begränsad och handlar
            om i vilken grad lärosätet har ett generellt tillstånd att utfärda
            doktorsexamina. I övrigt har både universitet och högskolor i
            uppdrag att bedriva utbildning, forskning och samverkan med omgivande
            samhälle. Det som däremot kan sägas spela roll är den bild av
            lärosätet som följer med namnet högskola eller universitet. Ett
            lärosäte med universitetsstatus får av naturliga skäl större synlighet
            och trovärdighet än en högskola, även om den utbildning och forskning
            som bedrivs håller samma höga kvalitet. För Södertörns högskola,
            som redan nu har en god balans mellan utbildning och forskning
            och en verksamhet som i allt väsentligt är den som bedrivs av
            ett universitet, är risken att examina och forskningsresultat
            inte får det värde och den synlighet de förtjänar och möjligtvis
            hade fått om namnet hade varit Södertörns universitet. Lärosätets
            bidrag till Sverige och regionen skulle kunna öka om Södertörn
            också fick den formella statusen som universitet.
          </p>
        </div>
        <div type="motSignatures">
          <list>
            <item xml:id="i-Q54zCJX1wo2eaBPtU9kmhi" who="i-M2rNBQVSaqrQcUZQkmkCCX">
              Serkan Köse (S)
            </item>
            <item xml:id="i-FadgPxAAdmworw921bos96" who="i-FSjCAqMWRPMvgHfG4VFk1P">
              Leif Nysmed (S)
            </item>
            <item xml:id="i-PKXrZ15EtZNVQYMnc3MKCS" who="i-4vMpE2cFsVtsya6jV8Mqda">
              Markus Selin (S)
            </item>
            <item xml:id="i-8pU2br23ntRNvG2ruBPp1f" who="i-EjPMvKrvi7HdAPnB25iKv8">
              Ingela Nylund Watz (S)
            </item>
            <item xml:id="i-D1BmjYGqKBreta7DQzEgTU" who="i-UCSzx6WGaw5yywQnfnpdW7">
              Anna Vikström (S)
            </item>
            <item xml:id="i-5oghjB6U3d52R7uY1gjbPv" who="i-G9awhLbr4bPnUKQU3s4Xyq">
              Mathias Tegnér (S)
            </item>
          </list>
        </div>
      </div>
    </body>
  </text>
</TEI>
