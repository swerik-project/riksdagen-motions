<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00236">
  <teiHeader>
    <fileDesc>
      <titleStmt>
        <title>Rutinerna för folkbokföring i Sverige</title>
        <author corresp="i-KtELEJ9HytY7HFgQExEzLq i-EANGVQ7bBDvQLJRQXHptPX">av Sven Bergström och Kenneth Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rutinerna för folkbokföring i Sverige</title>
          <idno type="rdwebb">GW02Sk236</idno>
          <rs type="number">Sk236</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk236/text</ref>
          <ref type="dokument_url_html">http://data.riksdagen.se/dokument/GW02Sk236</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk236</ref>
          <ref type="doc">http://data.riksdagen.se/fil/5945CDA1-9AFE-43C2-8583-9C4D71B3BC34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8KptVh69FRVwiwUBfFyoab" type="signed"/>
        <correspContext corresp="i-8KptVh69FRVwiwUBfFyoab">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-EANGVQ7bBDvQLJRQXHptPX"/>
        </correspContext>
        <correspAction xml:id="i-4caVbL56Sag2yk9GajKUVm" type="numbering">
          <date when="2008-10-02"/>
        </correspAction>
        <correspAction xml:id="i-3CWBzDAgP8DbgmxeGmA6wL" type="submission">
          <date when="2008-10-01"/>
        </correspAction>
        <correspAction xml:id="i-C1pbeR3cCcbKa586tqgXx8" type="transfer">
          <date when="2008-09-30"/>
        </correspAction>
        <correspAction xml:id="i-GGLRKM5p8gVx3RXL6YN5uf" type="assigned"/>
        <correspContext corresp="i-GGLRKM5p8gVx3RXL6YN5uf">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AJe2wg3WHCLNSPTbhWjfyh" type="motBody">
        <div xml:id="i-QEECzRjdNAdgScVbXXiyG1" type="motProposal" subtype="förslag">
          <head xml:id="i-8Ms4mTudPD8ZzCgEKbuSUs">
            Förslag till riksdagsbeslut
          </head>
          <p xml:id="i-KbGNSHXbkNXM3rmvcjnFsH">
            Riksdagen tillkännager för regeringen som sin mening vad som
            anförs i motionen om behovet av att snarast förbättra innehållet
            i och det långsiktiga bevarandet av folkbokföringen i Sverige.
          </p>
        </div>
        <div xml:id="i-QghaTGq4VMaF3m5fFgbs3D" type="motContent">
          <head xml:id="i-KyuhWPea621G1EZ8VkSwgX" type="h1">
            Motivering
          </head>
          <p xml:id="i-RssS5inKs96XFmVqdiiygz">
            Alltfler människor intresserar sig runtom i Sverige för sina
            rötter och ägnar sig åt släktforskning. På många håll har också
            ett mycket imponerande arbete utförts som resulterat i sockenvisa
            släktböcker. Så är t.ex. fallet i Hälsingland där gedigna släktböcker
            som går tillbaka till sent 1600-tal idag utgör ett oskattbart
            värde och dokumentation av släkters och bygders historia. Dessa
            böcker har kunnat skrivas tack vare att vi sedan 1600-talet har
            haft ett välutbyggt och väldokumenterat folkbokföringssystem,
            som finns tillgängligt vid Landsarkivet i Härnösand.
          </p>
          <p xml:id="i-Jhv5mLSEF5ur54aBvrybuT">
            Den svenska folkbokföringen 16861991 karakteriserades av fyra
            grundläggande dimensioner: vad, vem, när och var. Det var möjligt
            att identifiera både vad som hänt (t.ex. en födelse, en vigsel
            eller ett dödsfall), vem det hände (personens namn och övriga
            identifieringsparametrar), när det hände och var det hände. Det
            senare var en nog så viktig ingrediens, som definierades på ett
            flertal olika plan; torp, gård, rote/by, socken och län och för
            städerna: fastighet eller gatuadress, kvarter och församling.
          </p>
          <p xml:id="i-Jgd8KcFjak4vR8hDCwDE8E">
            Den moderna folkbokföringen, den som numera sköts av Skatteverket,
            förefaller ha tappat viktiga kvaliteter och precision som tidigare
            fanns i t.ex. födelse-, vigsel- och dödböcker. Också när det gäller
            den geografiska precisionen har kvaliteten försämrats. Minsta
            sökbara nivå är idag församling. Detta har blivit en alltmer instabil
            indelningsgrund sedan Svenska kyrkan börjat slå ihop församlingarna
            till större enheter.
          </p>
          <p xml:id="i-MXkJ6zH1F8z91r7g2u5wt7">
            Det finns idag ingen särskild avdelning eller databas där barnets
            födelseort på lägre nivå än församling finns noterad. Det enda
            sättet att komma vidare är att försöka få fram en adress för modern
            vid tiden för barnets födelse och sedan försöka översätta den
            till gård, rote/by, kvarter/stadsdel och ursprunglig församling.
          </p>
          <p xml:id="i-86HTbRqh3yjtEWq5igpzhd">
            Än värre är det med vigslar, som man egentligen inte längre kan
            placera i rum, utan endast i tid. Skatteverket registrerar bara
            vigseldatum, medan lysningsförsamling (plats för hindersprövning)
            eller vigselkyrka/rådhus etc. inte längre dokumenteras. Vill man
            få fram en vigselort efter 1991 är det endast vägen via brudens
            och/eller brudgummens adress vid tidpunkten som möjligen leder
            fram till en ortsangivelse.
          </p>
          <p xml:id="i-JxeaQeHCGbMcW9VXAr4VTH">
            När det gäller registreringen av dödsfall är det knappast bättre.
            Någon dödsförsamling antecknas aldrig i den moderna folkbokföringen,
            endast datum för dödsfallet och personens adress vid tiden för
            dödsfallet. Sverige torde var ett av mycket få länder i världen
            vars folkbokföring inte registrerar den fysiska plats där födelse,
            vigsel och död ägt rum. Situationen kompliceras ytterligare av
            att Skatteverket gallrar bort underlagen efter 10 år, och därefter
            torde det vara näst intill omöjligt att geografiskt belägga en
            födelse, ett giftermål eller ett dödsfall.
          </p>
          <p xml:id="i-PLDM65FAJABsgSa8Fz3g9i">
            Ytterligare ett område som inte verkar tillfredsställande är
            hanteringen av namnändringar. Detta illustreras om man vill forska
            i ursprungligt namn för någon av parterna som byter namn i samband
            med äktenskap. Man kan få uppgift om tidigare namn, men om detta
            är ursprungligt, erhållet genom ett annat äktenskap eller kanske
            genom namnbyte är svårt att klarlägga.
          </p>
          <p xml:id="i-Ck4Lk6vxnMMtf5TUNyy6Zj">
            Namnbyte som sker genom PRV (Patent- och registreringsverket)
            är en särskild svårighet. Det visar sig nämligen att det nya namnet
            släcker ut det gamla i Skatteverkets databas, varvid det gamla
            plockas bort. Man stryker helt enkelt det ursprungliga namnet.
            I bästa fall, men inte alltid, kan det hittas på annat ställe
            i Skatteverkets databaser.
          </p>
          <p xml:id="i-9dHgKXqGWSoCnNoUvPXKEM">
            Den moderna folkbokföringen är måhända ett för dagen väl fungerande
            arbetsredskap för myndighetsutövning och för olika samhällsfunktioner.
            Men som en framtida källa för forskning har den däremot betydande
            brister, både när det gäller vilka uppgifter som sparas och beträffande
            den digitala informationens långsiktiga hållbarhet.
          </p>
          <p xml:id="i-R9JSu6jQjNWYGmVYgtDKmC">
            Folkbokföringen är den enskilt viktigaste informationskällan
            på individnivå och måste därför enligt vår mening säkras för framtiden.
            Bevarandeperspektivet kring denna unika information får inte handla
            om 10 eller 20 år utan om åtminstone 200 eller 300 år. Med tanke
            på risken för datahaverier, sabotage, virusattacker, politiska
            trender, organisations- och förvaltningsförändringar etc. måste
            det finnas kontinuerligt gjorda kopior av databasen, tryggt arkiverade
            och förvarade, så att en rekonstruktion kan ske om något händer.
          </p>
        </div>
        <div xml:id="i-NLrKDefHjShp9aHgnYCSqY" type="signatureBlock">
          <list xml:id="i-NqVGT7Nwkf1GZNHzUT1ze5">
            <item xml:id="i-Tr3eUXyZj7Wq9wwjFgD8cD" who="i-KtELEJ9HytY7HFgQExEzLq" type="signature">
              Sven Bergström (c)
            </item>
            <item xml:id="i-YRgUD65PTmfQ3QNPYzPDUj" who="i-EANGVQ7bBDvQLJRQXHptPX" type="signature">
              Kenneth Johansson (c)
            </item>
          </list>
        </div>
      </div>
    </body>
  </text>
</TEI>
