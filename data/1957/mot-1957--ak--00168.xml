<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__168/mot_1957__ak__168-001.pdf"/>
      <div type="motHeader" xml:id="i-LFHj4SMbKioeosJgyJEZjc">
        <div type="motTitle" xml:id="i-SmU5NRb9ik4acpjEWD8umA"/>
        <div type="motSubmissionInfo" xml:id="i-B25dPkX8EDdYdRH3YytPth"/>
      </div>
      <div type="motBody" xml:id="i-2EcQBZGRYnUifPoxaifrzC">
        <div xml:id="i-JVeVg8Z5DkivPSPwHEKWmQ">
          <p xml:id="i-J3dBLwjqrA7oY59cHsH6jS">
            Motioner i Andra kammaren, nr 168 år 1957 Z
          </p>
          <p xml:id="i-BgdxUMLkxw8jdzr3hJNQKY">
            Nr 168
          </p>
          <p xml:id="i-MXJvWjHJckDEVj4u2NB91f">
            Av herr Gustafsson i Borås m. fl., om anslag till den s. k. serie-
            kommitténs verksamhet för upplysningsarbete om goda och underhållande
            böcker och tidskrifter för
          </p>
          <p xml:id="i-K6nQzYtEA3cM6PzHikwVZw">
            barn och ungdom.
          </p>
          <p xml:id="i-VgmokonWSpDvHHGYpNjtxt">
            Problemet i samband med vad barn läser har i vår tid fått en
            särskild aktualitet. Tryckpressarna kastar ut ständigt växande
            massor av brokigt kolorerade alster, som faller i ögonen vid otaliga
            försäljningsställen och som är så billiga, att barn kan köpa sitt
            lystmäte för egna veckopengar. Under senare år har framför allt
            läsningen av s. k. seriemagasin tilltagit med explosionsartad
            hastighet. År 1953 utkom över 20 stycken sådana magasin, som trycktes
            i en sammanlagd upplaga av 37,5 miljoner exemplar. Enligt en undersökning
            som nyligen gjorts (Larson: Barn och serier, Stockholm 1954) läses
            dessa seriehäften i mycket stor utsträckning av barn och ungdomar
            på olika åldersstadier. En del innehåller serier av samma slag
            som brukar förekomma i dagspressen och är relativt harmlösa, men
            de allra mest lästa häftena handlar om brott och förbrytare, har
            inslag av sadism och ger uttryck för en våldsmentalitet som kan
            förvirra fantasi- och föreställningslivet hos de barn som slukar
            dem i massor. Problemet har även andra sidor. Lärare klagar över
            att de barn som överger böckerna för att titta på serier får för
            liten övning att läsa och deras formella färdigheter blir lidande.
            Seriebildernas sparsamma och ofta miserabla texter hindrar utvecklingen
            av deras språksinne. Då barn och ungdom läser serier och annan
            mindervärdig litteratur kan deras smak bli fixerad vid sensationellt
            raffel och det blir svårt att påverka dem för god läsning. Att
            söka bekämpa läsningen av vad som möter såväl i dessa sadism-
            och gangsterserier som i annan mindervärdig litteratur är ett
            betydelsefullt led i strävandena för en bättre folkbildning. De
            dåliga seriehäftena har gått som en farsot över världen och överallt
            har uppstått en häftig reaktion mot dem. I flera kulturländer
            som Eng- land, Frankrike och Österrike har man tillgripit lagstiftningsåtgärder
            mot seriemagasinen. I våra grannländer Danmark och Norge har tillsatts
            offi- ciella kommittéer för seriefrågan. I Sverige finns även
            en kommitté som bildats på enskilt initiativ. Den kallas Seriekommittén
            och i den finns representerade följande organisationer: Arbetarnas
            bildningsförbund, Måls- männens riksförbund, Sveriges allmänna
            folkskollärarförening, Sveriges folkskollärarinneförbund, Sveriges
            småskollärarinneförbund, LO:s kvinno-
          </p>
          <pb facs="riksdagen-motions-pdf/data/1957/mot_1957__ak__168/mot_1957__ak__168-002.pdf"/>
          <p xml:id="i-DU5t8x1wEKA5Q1YW69c3i5">
            8 Motioner i Andra kammaren, nr 168 år 1957
          </p>
          <p xml:id="i-S23AHqKrFrogGZuCmYPwEG">
            råd, Folkpartiets kvinnoförbund, Kooperativa kvinnogillesförbundet,
            Sve- riges husmodersföreningars riksförbund, Svenska landsbygdens
            kvinnoför- bund, Svenska kvinnors medborgarförbund, Internationella
            kvinnoförbun- det för fred och frihet, Sveriges mödrars fredsförbund,
            Frikyrkliga sam- arbetskommittén, Vita bandet, Nykterhetsorganisationen
            Verdandi och Tid- ningen Ungdomsnytt. Kommitténs breda förankring
            vittnar om att dess strävanden stöds av en allmän folkmening och
            bör utgöra en borgen för goda resultat. Kommittén har redan utfört
            ett omfattande och förtjänstfullt arbete, vilket även vitsordats
            vid de debatter i saken som förts i denna försam- ling. Den har
            bedrivit en riksomfattande upplysningsverksamhet, gjort en undersökning
            om i vilken utsträckning barn och ungdom läser serier, varit med
            om att arrangera ungdomens bokdagar, redigera förteckningar över
            god ungdomslitteratur m. m. Genom förmedling av Nordiska kulturkom-
            missionen har samarbete inletts med Danmark, Finland, Norge och
            Island. Kommitténs arbete har även gett goda, påvisbara resultat
            — seriemaga- sinens upplagesiffror har sjunkit avsevärt. ännu
            återstår mycket att göra, särskilt som kommittén tagit till sin
            uppgift att bekämpa inte endast dåliga serier utan hela den flödande
            floran av mindervärdig litteratur, olika slag av underhaltiga
            »deckare» samt diverse pornografiska och halvpornogra- fiska publikationer.
            Kommittén arbetar f. n. bland annat med att utforma en broschyr
            om barns läsning, som den har för avsikt att tillställa skolor
            och hem. Detta och övrigt arbete som kommittén utfört har varit
            förenat med ganska stora kostnader. Kommittén har gjort sig förtjänt
            av att stödjas av det allmänna och med hänvisning till vad som
            ovan anförts hemställes, att riksdagen måtte under åttonde huvudtiteln
            anslå 10 000 kronor för budgetåret 1957/58 till den s. k. Serie-
            kommitténs verksamhet för upplysningsarbete om goda och underhållande
            böcker och tidskrifter för barn och ungdom.
          </p>
          <p xml:id="i-Aiq9xNxisoVZRSyCBpPGsC">
            Stockholm den 23 januari 1957
          </p>
          <p xml:id="i-9jbpjqpVSuymzjPVCtwyz2">
            Axel Gustafsson Sigfrid Löfgren Einar Rimmerfors i Borås
          </p>
        </div>
      </div>
    </body>
  </text>
</TEI>
