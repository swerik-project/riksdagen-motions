<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00220">
  <teiHeader>
    <fileDesc>
      <titleStmt>
        <title>Uppföljning av EU:s arbete kring ett RES-H-direktiv</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uppföljning av EU:s arbete kring ett RES-H-direktiv</title>
          <idno type="rdwebb">GU02N220</idno>
          <rs type="number">N220</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N220/text</ref>
          <ref type="dokument_url_html">http://data.riksdagen.se/dokument/GU02N220</ref>
          <ref type="dokumentstatus_url_xml">http://data.riksdagen.se/dokumentstatus/GU02N220</ref>
          <ref type="doc">http://data.riksdagen.se/fil/B0E16BCA-1FF6-4D41-A8CD-8A598D0D02F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D5fQZ52hbQLh9M1BYPS41x" type="signed"/>
        <correspContext corresp="i-D5fQZ52hbQLh9M1BYPS41x">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Eh2jBAf7DTANJh7w9jZ7bX" type="referral">
          <date when="2006-11-07"/>
        </correspAction>
        <correspAction xml:id="i-2AKqUBworEhd2QoshZehi4" type="dismissal">
          <date when="2006-11-07"/>
        </correspAction>
        <correspAction xml:id="i-54tszkrj6Dzf1F8veVdTL7" type="numbering">
          <date when="2006-10-31"/>
        </correspAction>
        <correspAction xml:id="i-LVnAupm7iqLv8GYHwbdMZ2" type="submission">
          <date when="2006-10-31"/>
        </correspAction>
        <correspAction xml:id="i-9qZdoCrJHwa28myzDXvaHU" type="transfer">
          <date when="2006-10-29"/>
        </correspAction>
        <correspAction xml:id="i-WUVNxq4fKL1jJuJgAWpvk2" type="assigned"/>
        <correspContext corresp="i-WUVNxq4fKL1jJuJgAWpvk2">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CSTeU6qNLT9sWheZUTxF9w">
            Förslag till riksdagsbeslut
          </head>
          <list style="ol">
            <item xml:id="i-GCjRp9QPoxhGtJaKCGSroZ">
              Riksdagen tillkännager för regeringen som sin mening vad som
              i motionen anförs om vikten av att i EU driva frågan om ett RES-H-direktiv.
            </item>
            <item xml:id="i-5cMXXAW1GiLrnLDTq26t5y">
              Riksdagen tillkännager för regeringen som sin mening vad som
              i motionen anförs om behovet av tydliga politiska signaler till
              allmänheten och företagen om framtiden för solvärme.
            </item>
            <item xml:id="i-FMxogocQuZPmiW8SvqHnRX">
              Riksdagen tillkännager för regeringen som sin mening vad som
              i motionen anförs om att Sverige bör inta en ledande position
              i utvecklingen av solvärme som ett teknikområde.
            </item>
            <item xml:id="i-B4YZtZKzuWxHAkVTjZAyYq">
              Riksdagen tillkännager för regeringen som sin mening vad som
              i motionen anförs om betydelsen av en bättre samordning mellan
              investeringsstöd, informations­insatser, politiska mål och stöd
              till forskning och utveckling.
            </item>
            <item xml:id="i-5LZThUjNuFQbPPCgTdYPQN">
              Riksdagen tillkännager för regeringen som sin mening vad som
              i motionen anförs om vikten av framförhållning och långsiktighet
              för olika program och stimulans­paket.
            </item>
            <item xml:id="i-V97wFY7yR6JW6YxdxQWT7q">
              Riksdagen tillkännager för regeringen som sin mening vad som
              i motionen anförs om vikten av att en förändring av fastighetsskatten
              utformas så att den stimulerar investeringar i förnybar energi,
              energibesparing och därmed också solvärme. 1
            </item>
            <item xml:id="i-L38zYaZdeDWKMY2x4qc4ao">
              Riksdagen tillkännager för regeringen som sin mening vad som
              i motionen anförs om behovet av att utveckla bygglagstiftningen
              så att solvärme naturligt integreras i nybyggnation. 2
            </item>
            <item xml:id="i-B21q5PsUG9EjiJPW4HNCNh">
              Riksdagen tillkännager för regeringen som sin mening vad som
              i motionen anförs om den svenska tillämpningen av EU:s byggnadsdirektiv
              och beräkningsmodeller för energicertifiering. 2
            </item>
          </list>
          <p xml:id="i-7tmdR2vfnYXqysk3MU6226">
            1 Yrkande 6 hänvisat till SkU.
          </p>
          <p xml:id="i-SFfFyh6f9SG1HdoiENWt8u">
            2 Yrkandena 7 och 8 hänvisade till CU.
          </p>
        </div>
        <div type="motContent">
          <head xml:id="i-2ZVTEek67ZUSh5FauzUVGf" type="h1">
            Uppföljning av EU:s arbete kring ett RES-H-direktiv
          </head>
          <head xml:id="i-XEudhC47UfwVRZbGhCBh9S" type="h1">
            Inledning
          </head>
          <p xml:id="i-GTmTBMudEQA54Td2FJ4YGE">
            Riksdagen behandlade min motion 2005/06:N270 om behovet av ett
            RES-H-direktiv i näringsutskottets betänkande 2005/06:NU3 den
            8 december 2005. Riksdagen avslog där samtliga yrkanden om tillkännagivanden
            för regeringen. Inte ens en välformulerad reservation från Miljöpartiets
            ledamot Ingegerd Saarinen lyckades förmå kammaren att våga tänka
            nytt.
          </p>
          <p xml:id="i-MZD1NBoP5j2yw65QAhJEAz">
            Mina förslag har dock tagits upp av andra politiker i Europa,
            och EU arbetar nu med det RES-H-direktiv som jag förordade att
            Sverige skulle driva. Det är beklagligt att Sveriges riksdag inte
            har ansett att Sverige ska inta den ledande roll som vore möjligt
            på energiområde.
          </p>
          <p xml:id="i-XweVA6NknBdcpQFpjWTbsF">
            Såväl EU-kommissionen som EU-parlamentet har nu ställt sig positiva
            till ett RES-H-direktiv. Arbetet är nu i den fasen att det pågår
            ett public consultation som innebär att bl.a. flera svenska organisationer
            skriver yttranden över förslaget, som är viktigt inte bara för
            att Europa ska klara sina klimatåtaganden utan även för att underlätta
            framväxten av nya industriföretag. Svenska företag har kunskap
            och kan växa med rätt förutsättningar.
          </p>
          <p xml:id="i-CXYcGJ968t4BsfFL9q7LCi">
            Energiförbrukningen inom EU som helhet domineras av energi för
            uppvärmning och kyla. Över 40 % av EU-områdets totala energiförbrukning
            är att hänföra till detta område. Snabbast ökar energiförbrukningen
            inom området ventilation och kyla. I några av EU:s länder är numera
            elförbrukningen högre under den varmaste årstiden än under den
            kallaste.
          </p>
          <p xml:id="i-BUT8uCaX97UGkeDYYFZcRa">
            Förnybar energi för området värme och kyla kan med redan utvecklad
            teknik ersätta stora delar av den energi som i dag har fossilt
            ursprung. Estif (European Solar Thermal Industry Federation) gör
            bedömningen att i större delen av Europas byggnadsbestånd kan
            ända upp till 100 % av energibehovet för värme och kyla ersättas
            med en kombination av solenergi, biomassa och geotermisk energi.
          </p>
          <p xml:id="i-5xvQVKEEcfHC8g5JPak8Hv">
            Förnybar energiteknik kan bidra till en minskning av CO 2 -problemet,
            mindre utsläpp av föroreningar i byggd miljö, skapa nya lokala
            arbetstillfällen samt inte minst bidra till en stabilare och mindre
            sårbar energiförsörjning som även på lång sikt är hållbar.
          </p>
          <p xml:id="i-2YbAsgL7p14fLUot2jNvro">
            Det påpekande jag gjorde i min första motion i ämnet, att intresset
            för ett direktiv för förnybar energi inom värme och kyla inte
            har rönt samma intresse som motsvarande direktiv på transport-
            och el- området (RES-T och RES-E) gäller inte i samma utsträckning
            i dag. Förståelsen för behovet av förnybar teknik vad gäller såväl
            kyla som värme har ökat markant inom EU, och det är bara att beklaga
            att Sverige valt att ligga lågt på området.
          </p>
          <p xml:id="i-CJdBPY5GBfHnBGrAjfwgqY">
            Att EU kommer att fatta beslut om ett RES-H-direktiv torde numera
            vara ganska klart, och det är därför bra om Sverige går före och
            antar egna mål för förnybar energi inom området värme och kyla.
            Solenergi bör där vara en viktig komponent.
          </p>
          <head xml:id="i-RwRAjef5Xfg2PLNJv3szs5" type="h1">
            Förslag till åtgärder
          </head>
          <p xml:id="i-5eyMT3xZd9mESpfxELQRhG">
            Min första motion i ämnet anförde framför allt förslag till åtgärder
            på EU-nivå. När nu den delen av processen är på väg att genomföras
            med Sverige som en mindre aktiv part väljer jag att denna gång
            lyfta fram förslag på nationell nivå. Oavsett hur frågan om ett
            RES-H-direktiv kommer att landa i EU har Sverige all anledning
            att fastslå en nationell plan för förnybar energi inom värme och
            kyla.
          </p>
          <p xml:id="i-SYEPKFCZKwvGNuHuaiwaTy">
            Först anser jag dock fortfarande att Sverige ska spela en aktiv
            roll när det gäller framtagandet av ett RES-H-direktiv inom EU.
            Att min motion avslogs förra hösten kan ha sänt otydliga signaler
            till andra länder. Sverige betraktas fortfarande som ett land
            som ligger långt framme på flera områden av förnybar energi även
            om vi sakta kommer alltmer på efterkälken. För den svenska industrins
            trovärdighet på den internationella marknaden inom förnybar energi
            vore det därför bra med en tydlig markering från den svenska riksdagen
            att vi ska jobba för minimimål på EU-nivå när det gäller värme
            likväl som för transportsektorn och elområdet. Jag är övertygad
            om att orsaken till att mitt yrkande i denna del avslogs 2005
            enbart berodde på att förslaget kom från en miljöpartist och inte
            på grund av dess innehåll. Jag är övertygad om att Sverige inte
            kan undgå att ha ambitioner på detta område, inte ens med en konservativ
            eller nyliberal regering. Det är därför viktigt att regeringen
            i EU driver frågan om att ett ambitiöst RES-H-direktiv antas.
            Detta bör riksdagen ge regeringen till känna.
          </p>
          <p xml:id="i-FyNoGHJFb3PTKnqiC3Uwq5">
            För att Sverige inte ska fortsätta att halka efter inom EU är
            det nödvändigt med tydliga signaler från riksdag och regering.
            Bioråvaran kommer att i växande omfattning behövas för elproduktion
            och för transportsektorns bränsleförsörjning. Solvärme produceras
            redan i dag till en rimlig kostnad. 80 öre per kilowattimme färdig
            värme måste jämföras med andra alternativa energipriser med sina
            omvandlingsförluster. Solvärme i kombination med lagrad sol i
            form av bioråvara bör därför få en större roll i vår energiförsörjningsmix.
          </p>
          <p xml:id="i-BLS1NDe5ep8YryzomL5zXT">
            För att industrin ska våga satsa krävs tydliga politiska signaler.
            Det offentliga måste gå före med sitt fastighetsbestånd och reglerna
            för stöd och stimulans måste vara långsiktiga. En informationskampanj
            från samhällets sida är också viktig för att signalen ska uppfattas
            av såväl företag som allmänhet. Riksdagen bör därför tydligt markera
            behovet av politiska signaler till stöd för investeringar inom
            solvärmeområdet.
          </p>
          <p xml:id="i-5K9fVvWrvAKzMUoUqJAtnc">
            Den svenska energiforskningen har haft några svåra år med neddragna
            anslag. Nu har detta återställts genom Miljöpartiets försorg av
            den socialdemokratiska regeringen, och självklart utgår vi från
            att den nya regeringen inte har för avsikt att bromsa forskningen.
            För att ge tyngd åt Sveriges åsikt att förnybar energiteknik är
            viktig bör dock riksdagen markera detta genom att särskilt uttala
            att Sverige har ambitionen att vara ett ledande land när det gäller
            förnybar energiteknik. Det finns särskild anledning att markera
            denna ambition vad gäller värmeområdet och den betydelsefulla
            solenergitekniken. En miljon kvadratmeter solfångaryta i Sverige
            till år 2010 borde vara en minimiambition.
          </p>
          <p xml:id="i-SabLUrFjAayxaZW22mpMov">
            För att nå framgång krävs ofta samlade åtgärder. Riksdagen bör
            därför tydligt uttala att såväl informationsinsatser, som olika
            former av stimulansåtgärder, investeringsstöd eller skattesubventioner
            som inriktning på FOU måste koordineras så att bästa effekt kan
            nås. Det är även viktigt att åtgärderna har en uthållighet. Stimulansinsatser
            bör gälla minst fem år gärna åtta eller tio, för att aktörer på
            marknaden ska våga satsa fullt ut. Framförhållning är också viktigt.
            Nya regler bör vara beslutade minst ett år innan gamla fasas ut.
          </p>
          <p xml:id="i-DCa3jUoAnpW3kxakAzvcKV">
            Riksdagen 2005/06 tog beslut om att investeringar i hus som minskar
            deras miljöbelastning ska premieras och därmed underförstått inte
            leda till höjd fastighetsbeskattning. Under valrörelsen 2006 var
            fastighetsskatten inledningsvis en het potatis som dock med tiden
            svalnade. Oavsett om den nya regeringen avser infria sitt löfte
            att avskaffa fastighetsskatten vore det olyckligt om förändringar
            fick en sådan utformning att den stimulans för miljöåtgärder i
            byggnader som riksdagen röstade fram förra året skulle undermineras.
            Tvärtom borde de nya skatter/avgifter som man inför på fastigheter
            utformas så att de tydligt stimulerar investeringar i förnybar
            energi, energibesparingar och därmed även solvärme. Riksdagen
            bör ge regeringen en tydlig signal i denna del.
          </p>
          <p xml:id="i-9AVs3xhEPMHioxtCdG1HiV">
            Sverige ligger efter när det gäller en bygglagstiftning som styr
            mot förnybar energiteknik. Barcelonamodellen borde kunna vara
            ett föredöme för en svensk revidering eller förnyelse av bygglagstiftningen.
            Vid nybebyggelse borde det vara självklart att solvärme ska integreras.
            Även vid större renoveringar är det rimligt att ställa krav på
            solenergilösningar. Att starta ett sådant arbete skulle även stärka
            Sveriges trovärdighet som ett land som avser att vara med och
            ta ansvar för EU:s klimatåtagande. Riksdagen bör ge regeringen
            i uppdrag att snarast se över lagstiftningen på byggområdet i
            denna anda.
          </p>
          <p xml:id="i-4rF4xCL1n2GmYfB87GyiWT">
            Inte minst viktigt är det att Sverige snarast utformar egna beräkningsmodeller
            och energicertifieringsmodeller där solvärme synliggörs och även
            kvantifieras. EU:s byggnadsdirektiv kommer att innehålla solvärme,
            men det kommer att behöva förtydligas hur tillämpningen ska se
            ut. Det är viktigt med regler som inte begränsar nya tekniska
            lösningar och praktiska användningsområden. Solfångare kan vara
            ytor som skyddar på många andra ställen än på tak. I Sverige bygger
            vi inte som i Spanien, Frankrike eller Tyskland. Vi har många
            olika sätt att skapa gårdsmiljöer, vindskydd m.m. Solenergi kan
            inte­greras i alla byggnadskomponenter, vilket gör det viktigt
            att branschen får medverka aktivt vid utformningen av EU:s byggnadsdirektiv.
            Detta bör riksdagen särskilt påpeka.
          </p>
        </div>
        <div type="motSignatures">
          <list>
            <item xml:id="i-Jswi5itEhd9MMs4FMtSqA4" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
