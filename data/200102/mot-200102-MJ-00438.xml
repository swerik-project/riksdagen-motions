<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0438/mot_200102_MJ_0438-0001.pdf"/>
      <div type="motHeader" xml:id="i-CidtatmZqWxQDB7yguuv2K">
        <div type="motTitle" xml:id="i-BtKxucAD34pYbgV14tHJnx"/>
        <div type="motSubmissionInfo" xml:id="i-X4tNoGHexpHB3rhd4QxQUN"/>
      </div>
      <div type="motBody" xml:id="i-UnwH4GjFvB6xQkSqyF9koy">
        <div xml:id="i-NLX9pNSM4oNBKKsXaGtmb7">
          <p xml:id="i-JFvoSDZhS5BE6wbFKJaU3m">
            2001/02 mnr: MJ438 pnr: s3029
          </p>
          <p xml:id="i-MRVymfsYcXELEQacaK5TFF">
            Motion till riksdagen 2001/02:MJ438
          </p>
          <p xml:id="i-DWTjCrzVxshnQrA3h9iEnY">
            av Inger Lundberg m.fl. (s)
          </p>
          <p xml:id="i-SL9QzBtF5JKypsF1oWkXYm">
            Skördeskador i jordbruk och trädgårdsnäring
          </p>
          <p xml:id="i-UJaK1efCEh4kRswKW71tPm">
            Förslag till riksdagsbeslut
          </p>
          <p xml:id="i-GUgBK66GP8QGo7iixV17gU">
            1. Riksdagen tillkännager för regeringen som sin mening vad i
            motionen anförs om att tolkningen av begreppet skördeskador av
            naturkatastrof- karaktär måste kunna omfatta begränsade områden,
            där lantbrukarna drabbats av mycket dramatiska skördeskador. 2.
            Riksdagen tillkännager för regeringen som sin mening vad i motionen
            anförs om behovet av former för ersättning och ekonomisk beredskap
            för skördeskador av naturkatastrofkaraktär.
          </p>
          <p xml:id="i-GjzfKVxVbwzH8HRFerRBGy">
            Motivering
          </p>
          <p xml:id="i-RxvkMfyVsV33mwrASxMGuh">
            I årets budgetproposition tar regeringen upp frågan om statens
            ansvar för skördeskador av katastrofkaraktär för jordbruket. Regeringen
            har även tagit ställning till framställningar från Länsstyrelsen
            i Örebro län samt LRF kopplat till översvämningsskador sommaren
            och hösten 2000. I beslutet lämnar regeringen frågan om ersättning
            utan åtgärd. Det skrivs vidare att regeringen är beredd att med
            näringen på nytt diskutera former för att stödja lantbrukare som
            drabbats av skördeskador 2000. Det är bra att regeringen tar upp
            frågan om skördeskador i budgetpropositionen. Det är också tillfredsställande
            att regeringen slår fast att staten fortsättningsvis bör ha ett
            övergripande ansvar vid skördeskador av naturkatastrofkaraktär.
            Det som dock begränsar användningen av stödet är propositionens
            markering av att skördeskadorna måste drabba stora områden. En
            allvarlig hake i sammanhanget är också avsaknaden av medel och
            former för ersättningar och att det därmed kan bli svårt att klara
            av utbetalningar ens när mycket stora skador föreligger. Skadorna
            i Örebro län under år 2000 uppgick inte till de cirka 200 miljoner
            som i vissa sammanhang nämnts som gräns för när skördeskador skall
            anses vara av naturkatastrofkaraktär. Det äskande som lämnades
            av
          </p>
          <p xml:id="i-5CEpXUjM9n6QUaasJSno6V">
            29
          </p>
          <pb facs="riksdagen-motions-pdf/data/200102/mot_200102_MJ_0438/mot_200102_MJ_0438-0002.pdf"/>
          <p xml:id="i-6UNfxCdApPPdzAt8h3VprB">
            2001/02:MJ438
          </p>
          <p xml:id="i-KrzkUvVJP8VYRfzydz9Z5o">
            30
          </p>
          <p xml:id="i-m1g13voPgk7DWLp4eSwPA">
            Länsstyrelsen i Örebro omfattade 32 miljoner kronor. Av detta
            omfattar drygt 21 miljoner kronor ett fyrtiotal lantbrukare vars
            gårdar drabbats av mycket stora skador. Dessa fyrtio lantbrukare
            drabbades i medeltal av inkomst- förluster på 525 000 kronor,
            men variationen var från drygt 2 miljoner kronor till 150 000
            kronor per lantbruksföretag. I flera fall handlar det om lantbrukare
            vars företag helt äventyrats av det massiva regnandet i länet
            under år 2000. De berörda arealerna var inte ett mycket omfattande
            jordbruksområde i ett nationellt perspektiv. Däremot var effekterna
            för de enskilda lantbrukarna mycket dramatiska. Låt mig med ett
            antal konkreta exempel visa hur skördeskadorna slagit för enskilda
            lantbrukare i vårt län. Här finns exempel på lantbruksföretag
            inriktat på morotsodling som bara kunnat skörda på 2,5 av sin
            38 hektar stora odling. Resten av skörden ruttnade under det vatten
            som täckte åkrarna sommaren 2000. Här finns också enskilda potatisodlare,
            som sett vattnet stå meterhögt över åkrarna och skörden på 75
            20 av arealen ruttna bort. Lantbrukare kan berätta om hur nysått
            höstvete dog och på våren fick sås med ny spannmål. Så ledde 2000
            års kraftiga regnande till att många näringsidkare tvingades göra
            stora insatser med egna medel och ta upp betydande banklån för
            att kunna behålla sina gårdar och säkra jobb åt anställda. För
            flera av dem är den ekonomiska situationen nu prekär. Skador av
            den omfattning som drabbade ett antal lantbrukare i Örebro län
            måste rimligen falla under det statliga ansvar som regeringen
            pekar på i budgetpropositionen, om inte förtroendet för det ansvar
            som staten tar på sig skall urholkas. När nu regeringen i sitt
            beslut om skördeförluster i Örebro län markerat sin vilja till
            överläggningar med näringen i ärendet är det angeläget att det
            skapas former för = ersättning för = skördeskador av naturkatastrofskaraktär.
          </p>
          <p xml:id="i-PMx9UtcokUwJDRd9wzdqCz">
            Stockholm den 28 september 2001
          </p>
          <p xml:id="i-YUx51yTffpQkFSUHQjnBcQ">
            Inger Lundberg (s) Lennart Axelsson (s) Maud Björnemalm (s) Nils-Göran
            Holmqvist (s) Helena Zakariasén (s)
          </p>
          <p xml:id="i-Gdn4VMiwUhMP746ZaMbvxZ">
            Elanders Gotab, Stockholm 2001
          </p>
        </div>
      </div>
    </body>
  </text>
</TEI>
