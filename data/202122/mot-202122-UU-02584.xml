<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02584">
  <teiHeader>
    <fileDesc>
      <titleStmt>
        <title>Stöd för utsatta kvinnor i utrikespolitiken</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2584 av Markus Wiechel m.fl. (SD)</title>
          <idno type="rdwebb">H9022584</idno>
          <rs type="number">2584</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022584/text</ref>
          <ref type="dokument_url_html">http://data.riksdagen.se/dokument/H9022584</ref>
          <ref type="dokumentstatus_url_xml">http://data.riksdagen.se/dokumentstatus/H9022584</ref>
          <ref type="docx">http://data.riksdagen.se/fil/ADB34FC0-4B17-43F9-959B-70905C54699A</ref>
          <ref type="pdf">http://data.riksdagen.se/fil/5D492E76-1F0B-4EA4-8FAA-3AC9C43E38B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QLPZpSXEHNk5hZdwBo3LBz" type="signed"/>
        <correspContext corresp="i-QLPZpSXEHNk5hZdwBo3LBz">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-NbxmaWQkgboMaF2oy2vW9A" type="submitted">
          <date when="2021-10-01"/>
          <time when="18:57:17"/>
        </correspAction>
        <correspAction xml:id="i-Kg1B4TJrKjjehf5CjqJuHg" type="reviewed">
          <date when="2021-10-04"/>
          <time when="12:09:16"/>
        </correspAction>
        <correspAction xml:id="i-EVdofu7y5LA9vc3LxCuaaN" type="referred">
          <date when="2021-10-14"/>
        </correspAction>
        <correspAction xml:id="i-9ep7Mbn8fxHE29vkaCeBLs" type="assigned">
          <date when="2022-10-05"/>
          <time when="11:47:56"/>
        </correspAction>
        <correspContext corresp="i-9ep7Mbn8fxHE29vkaCeBLs">
          <ref type="assignedTo">Utrikesutskottet</ref>
        </correspContext>
        <correspAction xml:id="i-JsaiX6v3rVvJQzX3sV42nW" type="behandlas_i"/>
        <correspContext corresp="i-JsaiX6v3rVvJQzX3sV42nW">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AACquMumTphuSaXR5ptdvc" type="behandlas_i"/>
        <correspContext corresp="i-AACquMumTphuSaXR5ptdvc">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MxVhLL76fLAfXEhAW4F5N5" type="behandlas_i"/>
        <correspContext corresp="i-MxVhLL76fLAfXEhAW4F5N5">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WzqoUGKxYwnwXLiHuNcAs9" type="motHeader">
        <div xml:id="i-DxBmVVzKNyAJ6BDH33A3Dq" type="motTitle">
          Motion till riksdagen 2021/22:2584 av Markus Wiechel m.fl. (SD)
          Stöd för utsatta kvinnor i utrikespolitiken
        </div>
      </div>
      <div xml:id="i-CEXjUNYayDbTDj6tvBVmmA" type="motBody">
        <div xml:id="i-JPstLHsgfaN94hVS5H1g2h" type="motProposal" subtype="förslag">
          <head xml:id="i-PB24wJUNR9eV4Bte3f8are">
            Förslag till riksdagsbeslut
          </head>
          <list xml:id="i-PSEPSGhev2Yvi7m1FuT2n2" style="ol">
            <item xml:id="i-MA8qXYXhGdnAuVLiJCHvud">
              Riksdagen ställer sig bakom det som anförs i motionen om att
              ta initiativ till att främja kvinnors och flickors rättigheter
              globalt och tillkännager detta för regeringen.
            </item>
            <item xml:id="i-CRwFKt7Y8MfD1mmb2B3zCj">
              Riksdagen ställer sig bakom det som anförs i motionen om att
              återkalla erkännandet av Palestina för att främja kvinnors rättigheter
              i Mellanöstern och tillkännager detta för regeringen.
            </item>
            <item xml:id="i-C4P69objoRYvgSYeBVK3ZR">
              Riksdagen ställer sig bakom det som anförs i motionen om att
              dra in biståndet till den palestinska myndigheten för att främja
              kvinnors rättigheter i Mellanöstern och tillkännager detta för
              regeringen.
            </item>
            <item xml:id="i-6Yvx2qC1Cnq6N4q9r4uvmp">
              Riksdagen ställer sig bakom det som anförs i motionen om att
              med tillgängliga diplomatiska medel uppmärksamma och verka för
              kvinnors och flickors rätt till utbildning och tillkännager detta
              för regeringen.
            </item>
            <item xml:id="i-BLAGJnb6jKc1J1iCKhbNHe">
              Riksdagen ställer sig bakom det som anförs i motionen om att
              med tillgängliga diplomatiska medel motverka och uppmärksamma
              den problematiska situationen med flickaborter och tillkännager
              detta för regeringen.
            </item>
            <item xml:id="i-BESsrBqkKZ9hB9DdV2mDWY">
              Riksdagen ställer sig bakom det som anförs i motionen om att
              med tillgängliga diplomatiska medel motverka och uppmärksamma
              könsstympning och tillkännager detta för regeringen.
            </item>
            <item xml:id="i-G5XfA2dxEXReNKUBSW1dyS">
              Riksdagen ställer sig bakom det som anförs i motionen om att
              med tillgängliga diplomatiska medel motverka och uppmärksamma
              tvångsäktenskap och arrangerade äktenskap och tillkännager detta
              för regeringen.
            </item>
          </list>
        </div>
        <div xml:id="i-NDhyL4jo3mA9sdiL8xcvBf" type="motContent">
          <head xml:id="i-Nd13zziJU64op5jSZgZpVT" type="h1">
            Motivering
          </head>
          <p xml:id="i-QmhMnFZdk9pNe1e4Uu1YGX">
            Miljontals kvinnor runt om i världen utsätts dagligen för en
            förtryckande och våldsam hederskultur vilket kraftigt begränsar
            deras möjligheter att leva sina liv så som de själva önskar. Kvinnor
            tvingas finna sig i att deras rätt att göra egna livsval inskränks.
            Inte sällan krävs det att de ger upp den egna viljan för att sätta
            familjen eller släktens heder i första rummet. Sverige behöver
            en svensk utrikespolitisk linje som främjar kvinnors och flickors
            rättigheter globalt. Ett särskilt fokus i utrikespolitiken bör
            ligga på att bekämpa alla former av kvinnoförtryck, sexuell handel,
            barnäktenskap, övergrepp och andra former av våldsyttringar såsom
            könsstympning av flickor. Därför bör regeringen ta initiativ till
            att arbeta in detta fokus i de strategier som styr Sveriges relationer
            med andra stater.
          </p>
          <head xml:id="i-8zFbJ6iHrf1toKFvT2NSS4" type="h2">
            Kvinnors frihet från totalitära staters förtryck
          </head>
          <p xml:id="i-Muqt29V4uNSY2g1Ub7ovf9">
            Sverige bör i sin utrikespolitik ta tydligt avstånd från statssanktionerat
            förtryck, oavsett land. Även i totalitära stater, såsom i den
            islamistiska diktaturen i Iran, finns det skäl att vara extra
            uppmärksam på vilka förhållanden som råder när bilaterala eller
            multinatio­nella frågor hanteras. Iranska kvinnor har gjort uppoffringar
            för att få sina grundläggande mänskliga rättigheter erkända, men
            regimen fortsätter att förtrycka försök till själv­bestämmande.
            I Iran är lagstiftningen utformad på så sätt att kvinnors vittnesmål
            är värda hälften av en mans, gifta kvinnor behöver sin mans tillstånd
            för att erhålla pass och mannens samtycke krävs för gifta kvinnor
            att arbeta inom vissa yrken samt att skilja sig med några undantag.
            Vi ser hur man genom slöjtvång inte bara påtvingar kvinnor en
            särskild klädkod, utan även förminskar och begränsar dem som människor.
            Den iranska regimen utövar ett brutalt förtryck av kvinnor och
            flickor i landet. Sverige bör överväga att använda alla diplomatiska
            verktyg för att främja kvinnors rättigheter i Iran och i andra
            islamistiska diktaturer.
          </p>
          <p xml:id="i-PB6bW9Kr8oFGbNZwsSoTYG">
            I Palestina är kvinnors och flickors rättigheter begränsade och
            rapporter om svåra förhållanden till följd av systematiskt palestinskt
            förtryck av kvinnor är vanligt före­kommande, exempelvis från
            FN:s särskilda rapportör om våld mot kvinnor. Våld i hemmet är
            inte uttryckligen kriminaliserat och våldtäkt inom äktenskapet
            är tillåtet. Uppskattningar från FN:s befolkningsfond visar att
            omkring fem procent av palestinska gifta kvinnor i åldern 15 till
            49 år gifte sig före 15 års ålder. Sverigedemokraterna vill återkalla
            regeringens erkännande av det kvinnoförtryckande Palestina som
            stat och vill utöver det se en avveckling av biståndsmedlen till
            den palestinska myndigheten så länge de inte lever upp till grundläggande
            krav om mänskliga rättigheter.
          </p>
          <head xml:id="i-PMrcwEmb6SdyQ8m6fnq5XQ" type="h2">
            Kvinnors rättigheter
          </head>
          <head xml:id="i-3dvgaCHcxcFdHirsozbthR" type="h3">
            Utbildning
          </head>
          <p xml:id="i-XomkJmxFUgZ8RgEsPHHcsZ">
            I många länder är skillnaden mellan könen fortfarande stor vad
            gäller rätten till utbild­ning. Flickor arbetar i stor utsträckning
            många timmar både inom och utanför hemmet med en stor mängd hushållssysslor.
            Det omfattar allt ifrån att ta hand om småsyskon, städa och laga
            mat till att hämta vatten. Detta leder till att många kvinnor,
            inte minst i fattiga familjer, inte får samma chans till utbildning
            eftersom deras föräldrar valt att satsa på sönerna. Döttrarna
            blir istället bortgifta i enlighet med familjens tradition och
            kultur. Regeringen bör därför verka för och uppmärksamma kvinnors
            och flickors rätt till grundläggande utbildning.
          </p>
          <head xml:id="i-4sTCFaZ3NJkwBbmLnKMt7c" type="h3">
            Flickaborter
          </head>
          <p xml:id="i-PJvGvJ1E3K8uGdAVTf1s8Q">
            Till följd av att man av olika skäl anser att pojkar är viktigare
            för familjen är det vanligt med flickaborter. Pojkar anses kunna
            bli en större tillgång, inte minst som stöd i jord­bruket eller
            genom annat arbete, och flickor ses oftare som en kostnad snarare
            än en till­gång för familjen. Den problematiska situationen med
            flickaborter är särskilt oroväck­ande i Kina, men även i flera
            muslimska kulturer ses flickor som mindre värda. I ett antal länder
            ”försvinner” nyfödda flickor för att de är oönskade. Indien har
            förbjudit diskriminering, men trots det betraktas kvinnor som
            mindre värda och i en folkräkning 2011 beräknades antalet flickor
            till 918 per 1 000 pojkar. En förklaring till detta är att man
            genom ultraljud ser vilket kön ett foster har för att sedan abortera
            eventuella flick­foster. Det finns även extremfall där flickebarn
            har begravts levande. Sverigedemokra­terna menar att dessa former
            av flickaborter och fall där flickebarn dödas bör uppmärk­sammas
            och aktivt motverkas.
          </p>
          <head xml:id="i-Xte4kKSgwUQT5PoaYPt1bP" type="h3">
            Könsstympning
          </head>
          <p xml:id="i-Y7sviWPmiy68Z43jxEVHe9">
            Varje år könsstympas omkring 3,9 miljoner flickor världen över.
            Den grymma sed­vänjan, som har inneburit såväl trauma som men
            för livet, har praktiserats i mer än 2 000 år. Med den nuvarande
            utvecklingen beräknas antalet flickor som könsstympas årligen
            uppgå till 4,6 miljoner år 2030. De största grupperna är flickor
            och kvinnor från Somalia, Guinea, Djibouti, Mali, Eritrea, Etiopien,
            Egypten och Gambia. Enligt Unicef beräknas mer än 200 miljoner
            flickor och kvinnor som lever idag ha utsatts för någon form av
            könsstympning i de 30 länder i Afrika och Mellanöstern där sedvänjan
            är främst förekommande. Av dessa är 44 miljoner flickor under
            15 år. Kvinnlig könsstympning är ett allvarligt problem på grund
            av de medicinska riskerna med ingreppet och medför långsiktiga
            fysiska och känslomässiga komplikationer. Svår smärta, stress,
            infektioner och psykiska problem kan uppstå efter ingreppet, men
            även kraftiga blödningar, infer­tilitet och till och med död.
            Ingreppet leder dessutom till att kvinnans sexualliv ofta blir
            mycket smärtsamt och svårt. Sverige bör uppmärksamma könsstympning
            där detta före­kommer och arbeta för att få ett slut på denna
            gamla sedvänja.
          </p>
          <head xml:id="i-6F4C5HTKXFN2RrkTuzKBVD" type="h3">
            Tvångsäktenskap och arrangerade äktenskap
          </head>
          <p xml:id="i-Aw3BpoQ2DCqeY74iE7UJjN">
            I ett flertal länder med stark hederskultur har kvinnor ingen
            röst i frågor som borde vara deras ensak, inklusive att få välja
            sin partner. Istället arrangeras äktenskapet och bestäms utan
            hänsyn till den enskilda kvinnans vilja eller synpunkter. Oftast
            används kvinnor som ett sätt att köpa sig in i en mer åtråvärd
            släkt, men ett äktenskap kan även vara en lösning vid en pågående
            släktfejd. En ogift kvinna som blivit våldtagen kan giftas bort
            med våldtäktsmannen för att han ska kunna undgå straff, eller
            för att familjen ska undgå skam. Eftersom parterna i ett arrangerat
            äktenskap kan vara utsatta för starka påtryckningar och förväntningar
            kan det vara svårt att urskilja om äktenskapet är ett tvångsäktenskap
            eller ett arrangerat äktenskap. Detta gör att det blir svårt att
            urskilja individens egna vilja. I vissa fall trolovas flickor
            i tidig ålder för att sedan giftas bort när de blivit äldre. När
            hon väl gifts bort ses hon ofta som en slav i den nya familjen.
            Många ungdomar går med på bortlovning och äktenskap eftersom de
            inte hittar en annan lösning, är rädda eller inte vill mista sin
            familj. Tyvärr är det i hederskulturer svårare för kvinnor och
            unga flickor att berätta om sin utsatthet och om våld från familjen
            eller partnern. Även en vuxen kvinna som är gift och har barn
            kan vara utsatt för stark kontroll av sin familj och det sociala
            trycket kan göra att hon därför stannar kvar i ett dåligt äktenskap.
            De problem som kan drabba kvinnor som utsätts för tvångsäktenskap
            är många. Sverige­demokraterna menar att tvångsäktenskap och andra
            inskränkningar i kvinnors grund­läggande mänskliga rättigheter
            i främst de mest förtryckande samhällena behöver uppmärksammas
            bredare och mer fokuserat i regeringens utrikespolitik. Detta
            kvinno­förtryck och avsaknad av grundläggande rättigheter behöver
            genomsyra de instruktioner som ges till relevanta svenska diplomater
            och representationer i utlandet.
          </p>
        </div>
        <div xml:id="i-WGD7bzhNQcvHSZRME4pYcU" type="signatureBlock">
          <list xml:id="i-8xKduHKypNynWGrTMqYNtU">
            <item xml:id="i-UaerMEky4pn3KsdgdZJRZo" type="signature">
              Markus Wiechel (SD)
            </item>
            <item xml:id="i-8D4PuMG4VFYkHh8Hvy1EUA" type="signature">
              Björn Söder (SD)
            </item>
            <item xml:id="i-37cgRqWzBJ36MzwhsAEsLs" type="signature">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
