<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00303">
  <teiHeader>
    <fileDesc>
      <titleStmt>
        <title>Värdighet för äldre och professionalisering av äldreomsorgen</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:303 av Markus Wiechel och Alexander Christiansson (båda SD)</title>
          <idno type="rdwebb">H902303</idno>
          <rs type="number">303</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902303/text</ref>
          <ref type="dokument_url_html">http://data.riksdagen.se/dokument/H902303</ref>
          <ref type="dokumentstatus_url_xml">http://data.riksdagen.se/dokumentstatus/H902303</ref>
          <ref type="docx">http://data.riksdagen.se/fil/814F705F-F21B-4A43-8D4C-78F5CE9BBCF5</ref>
          <ref type="pdf">http://data.riksdagen.se/fil/33A8CE62-279C-4574-BAB7-A3FD8D402144</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Tix9RQTg1mLWRoMEK94Aot" type="signed"/>
        <correspContext corresp="i-Tix9RQTg1mLWRoMEK94Aot">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction type="submitted" xml:id="i-EZfbuky581cr1uVJMWcHmc">
          <date when="2021-09-23"/>
          <time when="16:50:20"/>
        </correspAction>
        <correspAction type="reviewed" xml:id="i-HTg13KRBKgGBZAuQCG8Sxh">
          <date when="2021-09-27"/>
          <time when="11:26:42"/>
        </correspAction>
        <correspAction type="referred" xml:id="i-CBU2iXVbFoojJ8L1Rvp2cq">
          <date when="2021-10-14"/>
        </correspAction>
        <correspAction type="assigned" xml:id="i-9Jjgs1tZKwVJajWxEuYeA4">
          <date when="2022-10-05"/>
          <time when="09:24:01"/>
        </correspAction>
        <correspContext corresp="i-9Jjgs1tZKwVJajWxEuYeA4">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-BFr2MSYa9YBYHYidubcUKF"/>
        <correspContext corresp="i-BFr2MSYa9YBYHYidubcUKF">
          <ref type="uppgift">2021/22:SoU13</ref>
          <ref type="ref_dok_id">H901SoU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GejYsW12NSt75SkksgC6BJ"/>
        <correspContext corresp="i-GejYsW12NSt75SkksgC6BJ">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:303 av Markus Wiechel och Alexander Christiansson (båda SD) Värdighet för äldre och professionalisering av äldreomsorgen</div>
      </div>
      <div type="motBody">
        <div type="motProposal" subtype="förslag">
          <head xml:id="i-AgRSKJA8dXLbTnwRSD8h2S">
            Förslag till riksdagsbeslut
          </head>
          <list style="ol">
            <item xml:id="i-AZdzndxb6qLfvgyLGRsL3y">
              Riksdagen ställer sig bakom det som anförs i motionen om att
              professionalisera den geriatriska kompetensen i regionerna samt
              i den kommunala äldreomsorgen och tillkännager detta för regeringen.
            </item>
            <item xml:id="i-5uWb7scmksJ26GHpCsr7jx">
              Riksdagen ställer sig bakom det som anförs i motionen om krav
              på en miniminivå avseende vissa kunskaper för att få arbeta med
              patienter och brukare inom den geriatriska vården i regionerna
              samt kommunal äldreomsorg och tillkännager detta för regeringen.
            </item>
            <item xml:id="i-4oKF8doKoFGeakJwzVUQKH">
              Riksdagen ställer sig bakom det som anförs i motionen om att
              se över behovet av en central samordning av rätt kompetens i all
              geriatrisk vård och omsorg och tillkännager detta för regeringen.
            </item>
            <item xml:id="i-7mmWzgPxBdcyfDaCYExnXp">
              Riksdagen ställer sig bakom det som anförs i motionen om att
              utreda behovet av den geriatriska omfattningen inom allmänläkarutbildningen
              och tillkännager detta för regeringen.
            </item>
            <item xml:id="i-C3FQHNTxagmyB3AaXBfjUD">
              Riksdagen ställer sig bakom det som anförs i motionen om en översyn
              av kosten inom den offentliga äldreomsorgen och tillkännager detta
              för regeringen.
            </item>
            <item xml:id="i-PhRx5S7ZnoyDd4Wi3eGR8b">
              Riksdagen ställer sig bakom det som anförs i motionen om att
              samtliga kommuner i Sverige bör erbjuda kommuninvånare valfrihet
              inom äldreomsorgen och tillkännager detta för regeringen.
            </item>
            <item xml:id="i-VA1DCR3AbqQX6moyCSaDyP">
              Riksdagen ställer sig bakom det som anförs i motionen om ett
              nationellt bidrag för broddar till seniorer och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-VCPBbqVhTTmRja7XVYjVbH">
            Professionalisering och samordning av äldreomsorgen
          </head>
          <p xml:id="i-UU2gmbu71wsDTqLGn3qZyW">
            En dramatisk men mycket väl behövd professionalisering av den
            svenska barnomsorgen inleddes 1976 och 70-talet präglades av en
            lång rad positiva reformer för barn. Yrkes­utbildningen som blev
            flerårig flyttade in till högskolan och plötsligt växte det fram
            en egen profession. Man såg hur viktigt det var med barnomsorgen
            och satsade aktivt på kvalitetsarbetet, vilket ökade såväl respekten
            för som kunskapen inom yrkesområdet. Därtill medförde detta att
            människor med ett särskilt intresse att hjälpa barn gjorde aktiva
            yrkesval för att specialisera sig inom området. Ur flera perspektiv
            kan vi hävda att svensk förskola idag också tack vare denna professionalisering
            är bland de bästa i värl­den. Samma synsätt borde finnas inom
            äldreomsorgen, som på senare år i många fall bara blivit värre
            och äldres självklara rätt till en värdig omsorg har satts på
            undantag.
          </p>
          <p xml:id="i-LBzUV9Tc7nNrcBhcHYK5VA">
            Äldreomsorgen har, precis som barnomsorgen en gång hade, ett
            enormt behov av en genomgripande reform där man ser brukarna för
            vilka de är: människor som under sina liv byggt det samhälle vi
            lever i och som har gett oss allt det vi har idag. Att inte erbjuda
            dessa människor den bästa tänkbara omsorgen kan inte klassas som
            något annat än ett förrädiskt svek. Svensk äldreomsorg bör präglas
            av professionalitet och en förbättrad syn på äldre. Det ska inte
            vara ett integrationsprojekt där man bara för enkelhetens skull
            placerar människor under deras sista år i livet.
          </p>
          <p xml:id="i-HgATKX2EUTYVcpDTeigmTV">
            Inte minst i samband med att coronapandemin slog till mot Sverige
            under 2020 har vi sett hur äldre sköra var de hårdast drabbade.
            Dåliga instruktioner från myndigheterna var dock inte det enda
            skälet till detta, utan just äldre har varit extra utsatta i hela
            värld­en. Pandemin visade dock med all önskvärd tydlighet behovet
            av en rutinerad, utbildad och dedikerad personalstyrka inom äldreomsorgen.
            Idag saknas krav på medicinsk ut­bildning för att arbeta med äldre
            eller ens ansvara för ett så kallat äldreboende. Bara ungefär
            fem procent av personalen inom äldreomsorgen har idag en sjuksköterskeutbild­ning.
            I hela landet finns det samtidigt bara omkring 350 legitimerade
            sjuksköterskor som specialiserat sig på geriatrik, men deras specialitet
            till trots arbetar de främst vid sjukhus och vårdcentraler snarare
            än inom äldreomsorgen. Därutöver saknas det gemen­samma definitioner
            av vad geriatrisk vård är, vilket skapar ojämlikhet i den vård
            som ges till våra äldre.
          </p>
          <p xml:id="i-YMvwo6ijEGodBWCPQYZ9ij">
            I kombination med ökade investeringar inom äldreomsorgen måste
            regeringen säker­ställa att det via läroplaner tillkommer en professionalisering
            av hela äldreomsorgen: Allmänläkarutbildningen utgör 286 veckors
            utbildning varav en vecka fokuserar på geriatrik. Att den veckan
            utgör den kunskap som krävs för en god geriatrisk vård bör undersökas.
            Därutöver måste personalen inom äldrevården utbildas och få yrkestitlar
            som visar att de har kunskap om vad de faktiskt ska arbeta med.
            Därtill bör regeringen säkerställa att det finns krav på en miniminivå
            avseende vissa kunskaper för att få arbeta med brukare inom äldreomsorgen,
            som exempelvis inom områdena språk och hygien. Regeringen bör
            även se över behovet av en central samordning av äldreomsorgen.
          </p>
          <head type="h1" xml:id="i-4fXAiWbhzHjHG5QSAZkmFK">
            Översyn av den offentliga kosten inom vård och omsorg
          </head>
          <p xml:id="i-2xtCLeMg3y7KjxiQQiHSgk">
            Inom den offentliga verksamheten – vård, skola, omsorg – serveras
            det varje dag cirka tre miljoner måltider, vilket innebär en ungefärlig
            kostnad på åtta miljarder av våra gemensamma tillgångar. Den grundläggande
            offentliga verksamheten lider så gott som överallt idag av brist
            på resurser, vilket också visar sig i form av att maten i många
            fall är näringsfattig och i värsta fall inte ens smakar bra. Vi
            har även sett skräckexempel på olika äldreboenden där pensionärer
            serveras portioner som är så små att inte ens en elev i lågstadiet
            hade blivit mätt. Av kostnadsskäl satsar man inte på något så
            viktigt som att ge brukare den mat de behöver för ett hälsosamt
            och njutbart liv. Dagens tillvägagångs­sätt är kontraproduktivt
            och kan enbart betraktas som ett enormt svek när äldre, sjuka
            och unga tvingas äta mat som till och med riskerar att förvärra
            ett hälsotillstånd som ibland redan är skört snarare än det motsatta.
            Vi måste säkerställa att äldre som är i behov av samhällets stöd
            kan njuta när de får sina måltider, som i många fall kan be­traktas
            som dagens höjdpunkt och som är fundamentala för att kroppen ska
            orka med. Av den anledningen krävs en gedigen översyn av kosten
            inom den offentliga äldre­omsorgen.
          </p>
          <head type="h1" xml:id="i-6D9T57w5MXE7nhfyEoHKWV">
            Valfrihet för äldre oavsett kommun
          </head>
          <p xml:id="i-UHxtTjoC7mZZfkqbFwafce">
            LOV, lagen om valfrihet, är avsedd att fungera som ett frivilligt
            verktyg för kommuner och landsting för att konkurrenspröva sin
            verksamhet genom att valet av utförare över­låts till berörd brukare.
            Intresset från olika kommuner att söka stimulansbidrag sedan införandet
            av LOV 2009 var stort och resultatet har varit att det inte är
            så många kom­muner som saknar valfrihetssystemet idag. Det finns
            dock än idag kommuner som inte erbjuder sina invånare denna möjlighet.
          </p>
          <p xml:id="i-JhtQSUxRZtK5YG6VLua68R">
            Det finns flera skäl till reformens popularitet. LOV ger nya
            möjligheter för fler och mindre företag som vill arbeta inom service,
            vård och omsorg, vilket i sin tur kan generera fler arbetstillfällen.
            Detta är företag vars drivkraft och affärsidé är att erbjuda en
            god service, för att på så sätt attrahera kunder och kunna växa.
            Det fria valet innebär att brukarna själva väljer vem som ska
            erbjuda den service de behöver, och på så sätt kan man enklare
            få fram service riktad mot en enskild individ. Alla människor
            är olika, har olika behov och kommer med olika önskemål. LOV innebär
            mer makt över sitt eget liv, vilket följaktligen kan förgylla
            tillvaron för många äldre. Den ökade konkurrensen kommer således
            också innebära att högre krav ställs på verksamheten, vilket i
            sig är bra för den fortsatta utvecklingen av företagens tjänster.
            Det är också bra för att kvaliteten på de kommunala tjänsterna
            hela tiden ska vara på topp.
          </p>
          <p xml:id="i-MEE3vhVDEpUzEFFtyvEViz">
            LOV innebär nya möjligheter med positiv näringsutveckling kombinerat
            med bättre service. Valfrihet ska inte baseras på var man valt
            att bo. Regeringen bör därför åter­komma med ett förslag där samtliga
            kommuner i Sverige måste erbjuda invånarna valfrihet inom äldreomsorgen.
          </p>
          <head type="h1" xml:id="i-2StqueTm5RWVS6CH48LNeC">
            Nationellt bidrag för broddar till seniorer
          </head>
          <p xml:id="i-FcvyYGxB4gh8TJaTasmujj">
            Halkolyckor är ett enormt problem som, framförallt för den äldre
            generationen, kan orsaka dyra och omfattande skador samt i värsta
            fall dödsfall. 40–50 000 personer som är 65 år eller äldre vårdas
            för fallolyckor i slutenvården varje år enligt Folkhälsomyndig­heten.
            Antalet allvarliga fallolyckor ligger varje år på omkring 3 500
            personer, varav över 1 500 av dessa mister livet. Dessa siffror
            visar att det är tre gånger vanligare att dö i en fallolycka än
            i trafiken.
          </p>
          <p xml:id="i-G8E9pEvMDwLbr9Gk3dbjAU">
            Trottoarer och gångbanor är i många fall dåligt utformade för
            att vi ska klara att stå på benen i is och snöslask, samtidigt
            som det i flera fall kan vara svårt att nå fram med snöröjning
            eller sandning i vissa områden. Valet av skor spelar därför en
            stor roll när det gäller att förebygga halkolyckor. I flera kommuner
            runt om i landet delas det till följd av detta problem ut kostnadsfria
            broddar till personer som är 65 år eller äldre, vilket också kan
            ses som ett förebyggande arbete för att minska trycket på den
            svenska sjukvården och på de sociala trygghetsnäten.
          </p>
          <p xml:id="i-3K88Z8gHK4ZByVmHoDGTbF">
            Trafikverket har tagit fram en strategi för säkrare gångtrafik:
            ”Gemensam inriktning för säker gångtrafik 1.0”. I denna strategi
            ska flera intressenter verka gemensamt och rikta in sig på bland
            annat fallolyckor och halka. Trafikverket nämner också flera priori­terade
            insatsområden för just gångtrafikanter och halka i syfte att minska
            olyckorna. Bland dessa kan nämnas en säker utformning av gåendes
            infrastruktur, drift och under­håll samt säkra vinterskor och
            smarta skydd. Det är med andra ord tydligt att enskilda kan minska
            risken att drabbas av en fallolycka om de har bra skor, men det
            är inte alltid självklart att detta prioriteras av de som är i
            behov av dem. Idag kostar de flesta halk­skydden på marknaden
            runt 100 kronor. Det kan ses som ett mycket litet belopp för en
            förvärvsarbetare, men för en fattigpensionär är det oerhört mycket
            pengar.
          </p>
          <p xml:id="i-Px1yC5tP2BH18Rzf2H5mBe">
            Regeringen bör återkomma till riksdagen med ett förslag om ett
            nationellt bidrag till seniorer för inköp av broddar.
          </p>
        </div>
        <div type="motSignatures">
          <list>
            <item xml:id="i-TLpSeGCkavkksnchRbwm8f">
              Markus Wiechel (SD)
            </item>
            <item xml:id="i-TmLBhp649mf2LqMswkYjYQ">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
