<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03516">
  <teiHeader>
    <fileDesc>
      <titleStmt>
        <title>med anledning av prop. 2019/20:118 Ungdomsövervakning</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3516 av Linda Westerlund Snecker m.fl. (V)</title>
          <idno type="rdwebb">H7023516</idno>
          <rs type="number">3516</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023516/text</ref>
          <ref type="dokument_url_html">http://data.riksdagen.se/dokument/H7023516</ref>
          <ref type="dokumentstatus_url_xml">http://data.riksdagen.se/dokumentstatus/H7023516</ref>
          <ref type="docx">http://data.riksdagen.se/fil/F8467209-F714-4C0E-8E2D-C2FCBF728914</ref>
          <ref type="pdf">http://data.riksdagen.se/fil/586B6384-2126-4E57-B878-849CE420E72D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F7PSxaoMDDAPu8BRahEmiX" type="basedOn"/>
        <correspContext corresp="i-F7PSxaoMDDAPu8BRahEmiX">
          <ref>Proposition 2019/20:118</ref>
        </correspContext>
        <correspAction xml:id="i-RMvSYFTXYrz715SkKwQKGb" type="signed"/>
        <correspContext corresp="i-RMvSYFTXYrz715SkKwQKGb">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-YYxUWHH6bX8xSgXfLv789z" type="submitted">
          <date when="2020-03-25"/>
          <time when="14:18:18"/>
        </correspAction>
        <correspAction xml:id="i-AqqrJLGNRjfDMzHdPmJBMF" type="dismissed">
          <date when="2020-04-02"/>
        </correspAction>
        <correspAction xml:id="i-S7nDCK9y63jYzks1gJ2Ax1" type="reviewed">
          <date when="2020-04-02"/>
          <time when="13:06:10"/>
        </correspAction>
        <correspAction xml:id="i-BVTt6toicz7f5bBqxhn7KF" type="referred">
          <date when="2020-04-03"/>
        </correspAction>
        <correspAction xml:id="i-AevaZjH3kRxhdbEfhUarg9" type="assigned">
          <date when="2020-06-16"/>
          <time when="15:36:17"/>
        </correspAction>
        <correspContext corresp="i-AevaZjH3kRxhdbEfhUarg9">
          <ref type="assignedTo">Justitieutskottet</ref>
        </correspContext>
        <correspAction xml:id="i-7JPEUZYq9gN6AjUhxTVcyB" type="behandlas_i"/>
        <correspContext corresp="i-7JPEUZYq9gN6AjUhxTVcyB">
          <ref type="uppgift">2019/20:JuU45</ref>
          <ref type="ref_dok_id">H701JuU45</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU45</ref>
          <ref type="ref_dok_titel">Ungdomsövervakning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4UHLbzvWauouf18h6hHANF" type="behandlas_i"/>
        <correspContext corresp="i-4UHLbzvWauouf18h6hHANF">
          <ref type="uppgift">2019/20:JuU34</ref>
          <ref type="ref_dok_id">H701JuU34</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU34</ref>
          <ref type="ref_dok_titel">Ungdomsövervakning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3516 av Linda Westerlund Snecker
          m.fl. (V) med anledning av prop. 2019/20:118 Ungdomsövervakning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FqRWKe8Fjf68uHTRr4V38B">
            1 Förslag till riksdagsbeslut
          </head>
          <list style="ol">
            <item xml:id="i-ByHWeshXwtz6RofQj9hKVv">
              Riksdagen beslutar att den nya påföljden ungdomsövervakning ska
              genomföras som en tidsbegränsad lag som ska gälla i tre år från
              ikraftträdandet.
            </item>
            <item xml:id="i-TZKSGhgcp5rFLRfq97rGU9">
              Riksdagen ställer sig bakom det som anförs i motionen om att
              lagen ska utvärderas innan den görs permanent och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-CMctgj6hhcj3tXtoE56RG" type="h1">
            2 Inledning
          </head>
          <p xml:id="i-DT5sFi1XhUcVVxAdpYjoya">
            Personer som inte fyllt 15 år är i Sverige inte straffmyndiga
            och kan därför inte dömas för brott. Utredningar om barn under
            15 år görs enligt lagen med särskilda bestämmelser om unga lagöverträdare.
            När utredningen är klar kan sociala myndigheter fatta beslut om
            åtgärder, t.ex. olika stöd- och vårdinsatser. En domstol kan dock
            pröva skuldfrågan genom en s.k. bevistalan när det rör sig om
            mycket allvarliga brott som exempelvis mord eller grov våldtäkt.
            En bevistalan får bara ske om det begärs av socialnämnden, Socialstyrelsen
            eller barnets vårdnadshavare. Om bevistalan begärs får åklagaren
            väcka sådan om det krävs ur allmän synpunkt. I den bedömningen
            ska åklagaren bl.a. värdera om bevisningen hade varit tillräcklig
            för ett motsvarande åtal mot en straffmyndig per­son. Vid bevistalan
            tar domstolen ställning till om barnet har begått brottet eller
            inte, men någon påföljd utdöms inte. Vänsterpartiet anser dock
            att åklagare ska kunna fatta beslut om att inleda bevistalan på
            eget initiativ när gärningspersonen är under 15 år. Det är viktigt
            att brott utreds, inte minst för att bringa klarhet i vad som
            skett för brottsoff­rets skull men även för att unga personer
            som begått brott ska få nödvändig hjälp att inte fastna i kriminellt
            beteende. Vänsterpartiet har även fått igenom ett tillkännagivande
            i riksdagen om att brottsoffret ska ha möjlighet att få målsägandebiträde
            vid brott som be­gåtts av barn under 15 år (bet. 2019/20:JuU30).
          </p>
          <p xml:id="i-XLzc2ujPhrmvqn6dxJN12B">
            Påföljdssystemet för unga lagöverträdare är utformat utifrån
            att barn och ungdomar som har begått brott i första hand ska hållas
            utanför Kriminalvården och i stället bli föremål för insatser
            inom socialtjänsten. Unga lagöverträdare, dvs. personer upp till
            21 år, särbehandlas både när det gäller valet av påföljd och vid
            straffmätningen. Skälet till detta är främst att unga typiskt
            sett inte har nått sådan mognad att de bör behandlas som vuxna.
            Unga lagöverträdare kan också ofta ha särskilda behov av hjälp
            och stöd för att inte återfalla i brott. Innehållet i ungdomspåföljderna
            syftar därför till att motverka de riskfaktorer som kan leda till
            fortsatt brottslighet och att motverka återfall.
          </p>
          <p xml:id="i-RNFuwF5Zf9cKXi8f9tUYHS">
            Den särbehandling som ska ske vid valet av påföljd innebär att
            påföljden för lagö­verträdare som var under 18 år vid tidpunkten
            för brottet normalt bestäms till någon av de särskilda ungdomspåföljderna
            eller till böter. De särskilda ungdomspåföljderna som finns är
            ungdomsvård, ungdomstjänst och sluten ungdomsvård. Lagöverträdare
            som fyllt 18 men inte 21 år vid tidpunkten för lagföringen kan
            dömas till ungdomsvård och ungdomstjänst under vissa förutsättningar
            men det sker sällan. Sluten ungdomsvård får endast dömas ut för
            brott som begåtts före 18 års ålder. Härutöver kan dock även vuxen­påföljderna
            vid behov användas.
          </p>
          <p xml:id="i-YY9H1stkijDCCUwxRtYJ4i">
            Unga lagöverträdare är således inte exkluderade från det övriga
            påföljdssystemet och kan därför även dömas till t.ex. villkorlig
            dom och skyddstillsyn. För att en person under 21 år ska kunna
            dömas till fängelse krävs det särskilda skäl och för en person
            under 18 år synnerliga skäl. Eftersom det finns ett system med
            särskilda påföljder för unga utgör dock påföljderna i praktiken
            ett andrahandsalternativ. Har någon begått brott innan han eller
            hon fyllt 21 år ska dennes ungdom också särskilt beaktas i lindrigare
            rikt­ning vid straffmätningen.
          </p>
          <p xml:id="i-Wsuz3fQYUQgkCxCNgnGM23">
            Om den dömde var under 21 år (men över 15 år) vid gärningstillfället
            följer det av bestämmelsen i 29 kap. 7 § brottsbalken att en reduktion
            av straffvärdet alltid ska ske. Det innebär i korthet att det
            straff som hade kommit ifråga för den unge om hen hade varit vuxen,
            dvs. över 21 år, sätts ned på ett proportionerligt sätt i förhållande
            till den unges ålder. Straffnedsättningen minskar ju äldre den
            unga lagöverträdaren är.
          </p>
          <p xml:id="i-PWuZymEgZVszu8vwNzfNUA">
            I såväl Påföljdsutredningen (SOU 2012:34) som den kompletterande
            utredningen Nya ungdomspåföljder (Ds 2017:25) konstateras att
            det finns behov av fler ungdomspå­följder av olika ingripandegrad,
            eftersom de befintliga ungdomspåföljderna inte utgör ett heltäckande
            system. Det innebär att det ibland saknas tillämpliga påföljdsalternativ
            för unga lagöverträdare, vilket för med sig att påföljden i vissa
            fall bestäms till en vux­enpåföljd, dvs. skyddstillsyn eller villkorlig
            dom, eller till böter. Det har även förekom­mit att en ungdomspåföljd
            döms ut trots att det egentligen inte utgör ett adekvat påföljd­sval.
          </p>
          <p xml:id="i-ToJzKHnouEimsDqaAHkhJs">
            Det har på senare år höjts röster för att påföljdsreglerna för
            unga lagöverträdare ska ändras och att straffrabatten för unga
            i åldern 18–21 år bör minskas och eventuellt av­vecklas, i syfte
            att unga ska bestraffas hårdare. Regeringens utredning av frågan
            ger dock inget stöd för detta (SOU 2018:85 s. 15). Utredaren konstaterar
            att det varken finns något empiriskt eller erfarenhetsbaserat
            stöd för skärpta påföljder för unga lagöverträ­dare. Vänsterpartiet
            vänder sig starkt mot att både barn och unga i större utsträckning
            än vad som redan sker ska behandlas som vuxna i rättsväsendet.
            Påföljdssystemets ålders­gränser och den särreglering som följer
            av ålder avseende straffmätning och påföljdsval ser ut som de
            gör av mycket goda skäl. Vänsterpartiet vill särskilt understryka
            vikten av att den särställning barn har och ska ha inom påföljdssystemet
            inte får urvattnas. Vi ser däremot behov av nya ungdomspåföljder
            och är inte främmande för att det införs fler sådana som kan komplettera
            de redan befintliga. Förutsättningen är givetvis att de på­följder
            som införs är rättssäkra, särskilt anpassade för barn och unga
            och har ett tydligt behandlingsinriktat innehåll. Vi anser även
            att det återfallsförebyggande arbetet gentemot unga lagöverträdare
            bör förstärkas.
          </p>
          <head xml:id="i-DmyLThT3YQcTGikmj5uCCD" type="h1">
            3 Regeringens förslag
          </head>
          <p xml:id="i-QWhkp52d1Z3zY5jCVrDBep">
            Regeringen föreslår i den aktuella propositionen att det införs
            en ny påföljd för unga lagöverträdare: ungdomsövervakning. Påföljden
            ska tillämpas i fall där varken ung­domsvård eller ungdomstjänst
            utgör en tillräckligt ingripande straffrättslig reaktion med hänsyn
            till brottslighetens straffvärde och art samt den unges tidigare
            brottslighet. Rät­ten ska få bestämma tiden för ungdomsövervakning
            till lägst sex månader och högst ett år.
          </p>
          <p xml:id="i-EF3GToQ8WgWY45bXbGnAy">
            Den som döms till ungdomsövervakning ska medverka i en verkställighetsplanering
            som ska mynna ut i en individuellt utformad verkställighetsplan.
            Verkställighetsplanen ska alltid innehålla föreskrifter om möten
            med en koordinator och om inskränkningar i den dömdes rörelsefrihet
            samt en föreskrift om förbud mot bruk av narkotika och alko­hol
            samt vissa andra medel och hälsofarliga varor. Inskränkningarna
            i rörelsefriheten ska bestå i antingen ett förbud att lämna bostaden
            under helgkvällar och helgnätter eller andra rörelseinskränkningar
            som t.ex. ett förbud att vistas på en viss plats eller inom ett
            visst område. Rörelseinskränkningarna ska kontrolleras med hjälp
            av elektroniska hjälp­medel. Om den dömde följer verkställighetsplanen
            på ett godtagbart sätt, ska de rörelse­inskränkande inslagen kunna
            trappas ned. Verkställighetsplanen ska även få reglera frågor
            om bl.a. den dömdes boende, skolgång eller annan sysselsättning,
            missbruksbe­handling och andra åtgärder som syftar till att förebygga
            att den dömde återfaller i brott eller på annat sätt utvecklas
            ogynnsamt. Kriminalvården föreslås ansvara för verkställig­heten
            av ungdomsövervakning.
          </p>
          <head xml:id="i-j9A5sskeVumoce3k29EYY" type="h1">
            4 Vänsterpartiets ställningstagande
          </head>
          <p xml:id="i-PGyy7C9LzEENAPWTYfSac7">
            I huvudsak godtar Vänsterpartiet regeringens förslag om ungdomsövervakning
            trots att vi har vissa frågetecken och invändningar. Några av
            dessa kommer vi att redogöra för nedan.
          </p>
          <head xml:id="i-6bpLQiwQWDgeHyERi7KUJ2" type="h2">
            4.1 Inskränkningar i rörelsefriheten
          </head>
          <p xml:id="i-7jCtiuRUVhSHVViPJnCqVn">
            Förslaget innebär inskränkningar i rörelsefriheten för den som
            dömts till ungdomsöver­vakning. Enligt Brottsförebyggande rådet
            (Brå) finns det ingen forskning som styrker att husarrest med
            elektronisk bevakning är en lämplig åtgärd för unga med tung brotts­problematik
            eller att åtgärden bidrar till att bryta det brottsliga beteendet.
            Brå utesluter dock inte att effekterna av att dömas till frihetsberövande
            insatser under en kortare tid innebär ännu större nackdelar. Det
            finns enligt Brå inga utvärderingar som ställt effek­terna av
            de två alternativen mot varandra. Brå ställer sig också frågande
            till om det i alla lägen är ändamålsenligt att döma unga till
            att vistas i hemmet.
          </p>
          <p xml:id="i-AG9SQzE9Z1zRsjYFgAnWsW">
            De skäl som Brå nämner i sitt remissvar är mycket tungt vägande
            skäl för att inte in­föra den föreslagna påföljden. Samtidigt
            är Vänsterpartiet generellt positiva till frihets­berövande insatser
            inom frivården i kombination med elektronisk övervakning i stället
            för fängelse när det gäller dömda vuxna. För den aktuella gruppen,
            i första hand perso­ner i åldern 15–17 år, är sluten ungdomsvård
            alternativet om brottet har ett straffvärde som motiverar fängelse.
            Jämfört med sluten ungdomsvård framstår den föreslagna på­följden
            ungdomsövervakning som ett bättre alternativ, förutsatt att den
            unge har en lämplig och stabil boendemiljö, se nedan. Samtidigt
            som det finns en poäng med att unga människor inte ska hamna i
            kriminalvården utan hellre få vård och andra insatser inom socialtjänsten,
            visar utredningen att det finns behov av ytterligare påföljder
            när det gäller ungdomsbrottslighet. För att bli dömd till ungdomsövervakning
            ska det krävas att den unge begått grova brott eller återfallit
            i brottslighet. Verkställighetsplanen ska förutom inskränkningar
            i rörelsefriheten och krav på drogfrihet även fyllas med andra
            åtgärder som syftar till att den unge ska bryta med en kriminell
            livsstil. Regeringens för­slag innebär att om den dömde följer
            verkställighetsplanen på ett godtagbart sätt ska de rörelseinskränkande
            inslagen kunna trappas ned. Vänsterpartiet vill poängtera att
            de rörelseinskränkande inslagen måste vara proportionella och
            att dessa ska trappas ned så snart det är möjligt för att den
            unge ska kunna anpassa sig till ett liv i frihet på bästa sätt.
            Vidare är det viktigt att verkställighetsplanens innehåll på riktigt
            förmår den unge att välja en annan väg än den kriminella.
          </p>
          <head xml:id="i-8MBLMuGqUgeNbP5JbhgAv2" type="h2">
            4.2 Den unges boendemiljö
          </head>
          <p xml:id="i-Fm5QhyUH7gQaF4MhkL38Q">
            När det gäller den unges boendemiljö skriver regeringen att lämpligheten
            är avgörande för om den unge ska kunna bo hemma eller inte. I
            de fall det finns mer påtagliga brister i hemmiljön på grund av
            t.ex. missbruk, psykisk sjukdom eller allvarliga relationspro­blem
            mellan familjemedlemmar, kan det enligt regeringen vara olämpligt
            att förbjuda den dömde att lämna bostaden under delar av helgen.
            Om det uppdagas mycket allvar­liga problem redan under verkställighetsplaneringen
            kan det även bli aktuellt för social­nämnden att besluta om placering
            av den unge i ett annat boende med stöd av lagen (1990:52) med
            särskilda bestämmelser om vård av unga (LVU) eller socialtjänstlagen
            (2001:453), förkortad SoL, (prop. 2019/20:118 s. 71).
          </p>
          <p xml:id="i-CKr7DAipKJ5ZmowshaQzGF">
            Enligt Vänsterpartiet är det extremt viktigt att boendemiljön
            och familjen bedöms vara funktionell och lämplig för den unge
            för att ungdomsövervakning ska vara ett realistiskt alternativ
            till ungdomsvård/sluten ungdomsvård eller ungdomstjänst etc. Flera
            remissinstanser lyfter fram vikten av att boendemiljön är lämplig
            för att den nya påfölj­den ska kunna komma i fråga. Som Rädda
            Barnen skriver är det viktigt att inte familje­medlemmar får ansvaret
            för att se till att den unge inte bryter mot verkställighetsplanen.
            Eventuella konflikter och problem inom familjen riskerar då att
            fördjupas. Stockholms universitet (juridiska fakulteten) anser
            att det tydligare bör anges vilka kriterier som gör att verkställighet
            i hemmiljö i vissa fall anses vara olämplig. Även Stockholms universi­tet
            (kriminologiska institutionen) anser att det inte är klart hur
            en bedömning av olämp­lig hemmiljö ska utföras och därmed hur
            rättssäkerhet och likställighet ska gälla. In­stitutionen anser
            vidare att det är oklart hur geografiska platser ska avgränsas,
            inte minst när den unge bor i ett mindre samhälle. Även Kriminalvården
            efterfrågar ett förtydli­gande av under vilka omständigheter verkställighet
            i hemmiljö kan anses olämplig. Socialstyrelsen anser att det är
            centralt att hänsyn tas till den dömdes till hemförhållan­den
            vid utformandet av påföljden. Enligt Vänsterpartiet måste inställningen
            från den förälder eller de föräldrar som sammanbor med ungdomen
            beaktas innan hen döms till ungdomsövervakning. Om föräldrarna
            motsätter sig detta torde förutsättningarna för att åtgärden ska
            leda till ett lyckat resultat vara obefintliga. Det finns även
            en stor risk att framför allt ensamstående föräldrar som redan
            lever under utsatta förhållanden, t.ex. när det gäller ekonomin,
            skulle hamna i en ohållbar situation. Om det finns risk för att
            den unge utövar våld mot någon familjemedlem i hemmet ska påföljden
            enligt vår mening inte komma ifråga. En riskbedömning måste göras
            och alla tänkbara aspekter på boen­demiljön noga utredas innan
            ungdomsövervakning kan bli aktuell som påföljd. Enligt 11 § LVU
            är det möjligt för en socialnämnd som ska besluta om placering
            av en ung person att medge att den unge vistas i sitt eget hem,
            om detta kan antas vara bäst ägnat att främja vården av hen. Vänsterpartiet
            anser att de erfarenheter som finns av dylika placeringar behöver
            beaktas av myndigheterna vid bedömningen av om ungdomsöver­vakning
            är en lämplig påföljd eller inte i det enskilda fallet.
          </p>
          <head xml:id="i-fvd1VJfEKbE3K6aM9uZPb" type="h2">
            4.3 Ungdomsövervakning som försöksverksamhet
          </head>
          <p xml:id="i-M1bDQwCFt8mbmDYY6EpzUG">
            På grund av de farhågor och frågetecken vi lyfter ovan bör förslaget
            om ungdomsöver­vakning genomföras som en försöksverksamhet genom
            en tidsbegränsad lag som ska ut­värderas före eventuell permanentning.
            Flera remissinstanser framför att den föreslagna påföljden bör
            genomföras just som en försöksverksamhet. Kriminalvården anser
            att för­delarna med en inledande försöksverksamhet är flera, främst
            eftersom det tillåter att de många oprövade momenten som ingår
            i ungdomsövervakning prövas, justeras och ut­värderas innan påföljden
            införs permanent. Stockholms universitet (juridiska fakulteten)
            anser att för att kunna utvärdera verkställighetens efterlevnad
            när det gäller den unges förmåga att efterleva verkställigheten
            men kanske framför allt för att påvisa effekterna av de åtgärder
            mot misskötsamhet som föreslås skulle en försöksverksamhet ha
            en tyd­lig funktion. Även Stockholms universitet (kriminologiska
            institutionen) anser att infö­randet av nya repressiva åtgärder,
            i synnerhet när det riktar sig mot barn, bör utvärderas innan
            de permanentas. Brå anser att den omständigheten att den verkställande
            myndig­heten och socialtjänsten ska samarbeta enligt förslaget
            skulle kräva särskilda lösningar som det ännu inte finns erfarenhet
            av och att det talar för vikten av en föregående för­söksverksamhet.
          </p>
          <p xml:id="i-URboz4LGx6eH7BmANWFht6">
            Verksamheten bör enligt Vänsterpartiets mening omfatta hela landet
            och inte bara utvalda domstolar, som regeringen skriver i sina
            skäl till att inte föreslå en försöksverk­samhet (prop. 2019/20:118
            s. 115‑116). Syftet bör vara att ta reda på dels om den nya på­följden
            är effektiv, dels om myndigheterna förmår göra adekvata bedömningar
            av de ungas boendemiljö och att andra förutsättningar för ungdomsövervakning
            är uppfyllda innan vi kan ta ställning till om påföljden bör bli
            ett permanent inslag. Detta framstår som extra viktigt eftersom
            relevant forskning på området saknas.
          </p>
          <p xml:id="i-D1M2DY31wJi27qFWTmKraS">
            Regeringen bör därför genomföra den nya påföljden ungdomsövervakning
            som en tidsbegränsad lag som ska gälla i tre år från ikraftträdandet
            för att sedan utvärderas före en eventuell permanentning. Detta
            bör riksdagen besluta.
          </p>
        </div>
        <div type="motSignatures">
          <list>
            <item xml:id="i-6JaL54TY9TEckkrSpbM4BU" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-XkkaXJXMwNhswktM8bXPAJ" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-65aXxX1k5xhf6nZqy2v7FZ" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-Wnrg9q4ivKjCzGvvPF6X45" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-VCb3baFufotXuKEdZ2sMxW" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
