<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00972">
  <teiHeader>
    <fileDesc>
      <titleStmt>
        <title>Statligt finansierad sjukvårdsförsäkring</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:972 av Finn Bengtsson (M)</title>
          <idno type="rdwebb">H302972</idno>
          <rs type="number">972</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302972/text</ref>
          <ref type="dokument_url_html">http://data.riksdagen.se/dokument/H302972</ref>
          <ref type="dokumentstatus_url_xml">http://data.riksdagen.se/dokumentstatus/H302972</ref>
          <ref type="docx">http://data.riksdagen.se/fil/2A1C1DB6-F557-4A31-8638-827758D2CA44</ref>
          <ref type="pdf">http://data.riksdagen.se/fil/256C105E-E635-4856-B7D4-9D01338AFB54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2wSYkgxuYpK5UeFxnojUHG" type="signed"/>
        <correspContext corresp="i-2wSYkgxuYpK5UeFxnojUHG">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-J1sm7aaXNyRM1VeERRhnau" type="submitted">
          <date when="2015-10-02"/>
          <time when="16:12:24"/>
        </correspAction>
        <correspAction xml:id="i-QybB1HqEqvkZr6cSMNtaze" type="referred">
          <date when="2015-10-13"/>
        </correspAction>
        <correspAction xml:id="i-6mPcPdcSHt7aV6xuKvKo9u" type="assigned">
          <date when="2016-05-12"/>
          <time when="15:34:47"/>
        </correspAction>
        <correspContext corresp="i-6mPcPdcSHt7aV6xuKvKo9u">
          <ref type="assignedTo">Socialutskottet</ref>
        </correspContext>
        <correspAction xml:id="i-Hs6EDqYLS6kjC5BDXkQCpm" type="behandlas_i"/>
        <correspContext corresp="i-Hs6EDqYLS6kjC5BDXkQCpm">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:972 av Finn Bengtsson (M) Statligt
          finansierad sjukvårdsförsäkring
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MLjRAdHj5Pg2Qsr9acCmxa">
            Förslag till riksdagsbeslut
          </head>
          <list style="ol">
            <item xml:id="i-2mXcedZgb5S2rHv41UHnKM">
              Riksdagen ställer sig bakom det som anförs i motionen om att
              i Sverige införa en obligatorisk statlig sjukvårdsförsäkring och
              tillkännager detta för regeringen.
            </item>
          </list>
        </div>
        <div type="motContent">
          <p xml:id="i-MRyMx6J8Me5JvH79vHrZEW">
            Bakgrund
          </p>
          <p xml:id="i-KBPyYw9NjS3Wh8amdyduSh">
            Den demografiska utvecklingen i Sverige visar att medellivslängden
            under senare år stigit med 30–40 dagar per år, och för allt fler
            blir upplevelsen av 100-årsdagen en realitet. Detta är naturligtvis
            mycket glädjande i sig, men innebär också att vi med idag drygt
            1,6 miljoner svenskar över 65 års ålder kan räkna med att denna
            grupp år 2020 uppgår till cirka 2 miljoner människor. Även om
            dagens och kommande tiders äldre kan förväntas vara friskare än
            tidigare decenniers personer i samma ålder, så kan man förutse
            att kraven på en fungerande sjukvård kommer att öka i framtiden.
            I en framåtsyftande analys måste man då göra upp med en del för
            dagen obekväma sanningar, och förutsättningslöst lägga fram förslag
            på bland annat framtida organisation och finansiering av hälso-
            och sjukvården så länge denna utgår från en trygg solidarisk finansieringsgrund
            om vilket råder bred parlamentarisk enighet i Sveriges riksdag.
          </p>
          <p xml:id="i-CAVFH3bwE9dsWCyuXxeY2c">
            I Nederländerna infördes 2005 ett nytt hälso- och sjukvårdssystem
            som byggde på en sjukförsäkringsmodell. Systemet har enligt de
            ansvariga i den holländska regeringen successivt löst tidigare
            problem med exempelvis dålig tillgänglighet och höga kostnader,
            men bygger i grunden på privata försäkringslösningar som på olika
            sätt subventioneras av den holländska staten. Ett sådant system
            var naturligt att vidareutveckla i Nederländerna där man tidigare
            i mångt och mycket haft ett system med privata sjukvårdsförsäkringar
            som dock hade alltför dålig täckning inom befolkningen.
          </p>
          <head xml:id="i-2VVuNMCS277K9mzXzvgiYg" type="h1">
            Motivering
          </head>
          <p xml:id="i-PfeD9fAhm1jyrmjdjBeEDX">
            I Sverige är denna typ av system som enbart subventioneras av
            staten inte relevant att utveckla, då vi har en skattefinansierad
            hälso- och sjukvård. Däremot skulle de skatter som erläggs för
            att bekosta hälso- och sjukvården kunna samordnas till att garantera
            en obligatorisk statlig sjukvårdsförsäkring för alla svenska medborgare.
            Huvuddragen i ett sådant förslag kan därför sammanfattas enligt
            följande:
          </p>
          <list style="ol">
            <item xml:id="i-MorSjuoaQJMfGxWQgD5hMA">
              Skattemedlen följer patientens val av en vårdförsäkring genom
              en sjukvårdsförsäkring obligatorisk för alla medborgare. Staten
              certifierar flera konkurrerande försäkringsgivare. Ingen medborgare
              får vägras försäkring om försäkringsgivaren vill certifieras.
            </item>
            <item xml:id="i-BwtqVcbWtP2sqBg9oAotoF">
              Olika lösningar för personers och familjers olika vårdbehov under
              livet erbjuds genom till viss del olika fokus i de olika försäkringsgivarnas
              utbud. Vill man emellertid inte själv välja, garanteras man vård
              av en gemensam försäkringsgivare där staten är huvudman.
            </item>
            <item xml:id="i-NY2mN8Emp8BJyngbH7pRhC">
              Försäkringsgivare som ser till flest människors behov har störst
              chans för framgång. En annan framgångsfaktor är att upphandla
              vård från bästa och mest effektiva utförare, offentliga eller
              privata är likgiltigt. Kvalitet, som är patientens önskemål, och
              kostnadseffektivitet, som också är samhällets önskemål, går på
              så sätt hand i hand.
            </item>
            <item xml:id="i-KFFs4BhrEnRSUUdWAkaG4s">
              Patienten styr resurserna men premien bekostas av staten. En
              rättvis vård över hela landet ges till alla efter egna val. Skatteväxlingen
              från landstingen till staten för sjukvårdsavgiften, den offentligbetalda
              försäkringspremien, ger samlat samhällsekonomiskt ansvar för utgifter
              för sjukdomsbekämpning.
            </item>
            <item xml:id="i-4GRzeq998Wkzve19CQ5y6Q">
              Genom flyttat fokus från samhällets kostnader för sjukvård till
              kostnader för sjukdom, kan regionansvariga sjukvårdspolitiker
              istället ägna sig åt att organisera sjukvård som är svår att få
              i ekonomisk balans. Exempelvis mycket högspecialiserad, kostnadskrävande
              vård som sker i liten volym. Uppgiften kommer idag lätt i kläm
              mellan landstingens olyckligt blandade roller och ansvar. Genom
              avtal mellan staten, den enskilt valda försäkringsgivaren (som
              rimligen inte ensam klarar av detta) och de nya regionerna avgörs
              hur och av vem sådan vård bäst levereras. Riktade extra statssubventioner
              för sådan speciell regionaliserad eller nationaliserad vård kan
              då motiveras.
            </item>
            <item xml:id="i-J1vNGDXgXVCBC1jJrcAHCf">
              Situationen för privata sjukvårdsförsäkringar som idag ökar i
              antal i vårt land utan att någon enhetlig politisk lösning för
              detta har kunnat föreslås, kan sannolikt komma att hanteras lättare
              i ett system med en obligatorisk statlig sjukvårdsförsäkring som
              grundfinansiering för alla medborgare. Diskussionen om skatteavdrag
              för privata försäkringar blir också överflödig. Enhetliga statliga
              sjukvårdsförsäkringar öppnar även för diskussion om ”nationella
              prioriteringar” av sjukvård, vars ”öppenhet” fortfarande lyser
              med sin frånvaro. Olika profil för olika försäkringsgivare ger
              större möjlighet för den enskilde att prioritera innehållet i
              sin egen vård.
            </item>
            <item xml:id="i-MixAQiujeMKFHFjisuJGeo">
              Globalisering med friare rörlighet både för sjukvårdens utförare
              och för patienterna underlättas med en enhetligt och solidariskt
              finansierad men individuell försäkringspremie. Den statligt inbetalda
              försäkringspremien kan exempelvis villkoras med att försäkringsgivaren
              garanterar vården för den försäkrade på den ort, i eller utanför
              Sverige, som den försäkrade föredrar. Alternativt kan staten förhandla
              med försäkringsgivarna om hur man bäst värnar vårdentreprenader
              som ser till såväl svenska patienters hälsa som svenska intressen
              i övrigt. Detta kan kanske komma att ta sig uttryck som liknar
              hur försäkringsgivare idag stödjer exempelvis trafik- och arbetsmiljösäkerhetsarbete
              när man försäkrar människor mot olycksfall i trafiken och på arbetsplatserna.
            </item>
          </list>
          <p xml:id="i-B8dVQsDubxXmUB2rZ2g2Zx">
            Konkreta förslag, likt det nu ovannämnda, på att se över möjligheterna
            att införa en statligt finansierad sjukvårdsförsäkring har framförts
            under flera år av motionären. Utskottet har alltid avslagit denna
            begäran, och nu senast var det kanske motiverat av att den parlamentariska
            socialförsäkringsutredningen delvis arbetade med frågan inom ramen
            för sina direktiv.
          </p>
          <p xml:id="i-PLWRQ2WsZ7WsQeVegeZGFw">
            När den parlamentariska socialförsäkringsutredningen slutredovisade
            sina förslag till regeringen under 2015, så fanns emellertid inga
            förslag att se över möjligheterna för att också införa en statligt
            finansierad sjukvårdsförsäkring.
          </p>
          <p xml:id="i-2ZoQfk7eJ6gKtMeyY6Tv3u">
            Då regeringen just nu bereder de många förslag som den parlamentariska
            socialförsäkringsutredningen lagt, finner jag det därför mycket
            ändamålsenligt att även det konkreta förslag om en obligatorisk
            statlig sjukvårdsförsäkring som föreligger i denna motion läggs
            till i detta arbete som nu pågår på Regeringskansliet som ett
            komplement till den parlamentariska socialförsäkringsutredningens
            övriga förslag vid bearbetningen av dessa. Jag vill att riksdagen
            med bifall till denna motion ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-A5JMcwnrXsovFciYV2uRdy" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
