<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__92/mot_1938__fk__92-001.pdf"/>
      <fw xml:id="i-MSB6KDdDBqEA2mB1A3GY91">
        Motioner i Första kammaren, Nr 92. 1
      </fw>
      <div type="motHeader" xml:id="i-DCVjAD5kKPhacDzMBWdkoU">
        <div type="motTitle" xml:id="i-UQnnagBRSDZLtkrCfyKDWW"/>
        <div type="motSubmissionInfo" xml:id="i-GizGRtRodBkHqBv8LhHpDk"/>
      </div>
      <div type="motBody" xml:id="i-3Ts2sSUtsAAw7L6LtnTXX3">
        <div xml:id="i-PSpURtkzMo6sPPLEaKpPEM">
          <p xml:id="i-2oiVVTxwKNFuaeEKK4yEjX">
            Nr 92.
          </p>
          <p xml:id="i-3x9abpPVcwbzvYn8WZE3qt">
            Av herrar Sandén och Myrdal, om anslag till en statistisk undersökning
            rörande de utomäktenskapliga barnens rättsliga ställning m. m.
          </p>
          <p xml:id="i-AJbni3uSqr31o3XJd7ZqEi">
            Frågan om utomäktenskapliga barns rätt till namn och arv efter
            fadern upptogs ånyo år 1936, alltså för två år sedan, i en motion
            i andra kammaren av fru Nordgren m. fl. Motionen behandlades av
            första lagutskottet i dess utlå- tande nr 7, varefter riksdagen
            i skrivelse den 18 februari 1936 under åberopande av vad som anförts
            i nämnda utlåtande anhöll, att Kungl. Maj:t ville låta verk- ställa
            en allsidig förutsättningslös utredning angående de utomäktenskapliga
            barnens rättsliga ställning samt för riksdagen framlägga de förslag,
            vartill utredningen kunde föranleda. I utskottsutlåtandet, som
            var enhälligt, framhölls bland annat följande:
          </p>
          <p xml:id="i-LdtT7saT26EVsWKzvH93TU">
            »Att utjämna de olikheter i fråga om arvs- och namnrätt, som
            sålunda före- finnas mellan utomäktenskapliga barn och barn av
            äktenskaplig börd, har sär- skilt varit föremålet för de strävanden,
            som under gångna tider pågått och allt- jämt med oförminskad styrka
            göra sig gällande i syfte att förbättra och trygga de utomäktenskapliga
            barnens ställning. Till förmån för en sådan likställighet har
            särskilt framhållits det orättvisa i att åsätta en stor grupp
            av landets barn en vanärande stämpel genom att beröva dem rättigheter,
            som eljest tillkomma alla medborgare. Härigenom tillfogades det
            utom äktenskap födda barnet utan eget förvållande lidanden, det
            straffades oförskyllt för föräldrarnas hand- lingssätt. Skäl ha
            emellertid även anförts emot en generell rätt för det utomäkten-
            skapliga barnet till arv efter fadern. Sålunda har invänts, att
            en sådan arvs- rätt skulle verka försvagande och upplösande på
            äktenskapsinstitutionen. Vidare har påpekats, att arvsrätten skulle
            kunna bereda mannens legitima familj svårigheter och obehag. Slutligen
            har framhållits det vanskliga i att medgiva en sådan rätt med
            de regler, som hos 0ss gälla för fastställande av faderskapet.
            Med hänsyn till dessa regler, enligt vilka faderskapet grundas
            allenast på möjligheten av att lägersmannen är fader, ha också
            motionärerna ansett sig böra inskränka sina yrkanden om arvs-
            och namnrätt för utomäkten- skapliga barn till de fall, då faderskapet
            är otvivelaktigt och, framför allt, då föräldrarna sammanbo. Förevarande
            frågor ha varit föremål för upprepade överväganden av lagbe- redningen
            och behandlats av riksdagen senast år 1923 i samband med tillkomsten
            av den nya arvslagen. Det skulle vid sådant förhållande möjligen
            kunna tyckas, att saken knappast redan nu borde upptagas till
            förnyad omprövning. Frågan om de utomäktenskapliga barnens ställning
            är emellertid — icke minst med hänsyn till deras stora antal —
            enligt utskottets förmenande av så vital bety- delse, att utskottet
            anser sig böra biträda kravet på ytterligare utredning. Den- na
            utredning måste dock göras helt förutsättningslös och bör därför
            icke heller erhålla den begränsade omfattning, som angivits i
            motionen. I samband härmed vill utskottet erinra om att den s.
            k. befolkningskommissionen för närvarande verkställer en allsidig
            undersökning av vårt lands befolkningsfråga. Måhända skulle spörsmålet
            om de utomäktenskapliga barnens ställning kunna upptagas i ett
            sådant större sammanhang.»
          </p>
          <p xml:id="i-RNfXTUf3ULeAdh5FC2NS83">
            Bihang till riksdagens protokoll 1938. 3 saml. Nr 92. I
          </p>
          <pb facs="riksdagen-motions-pdf/data/1938/mot_1938__fk__92/mot_1938__fk__92-002.pdf"/>
          <fw xml:id="i-HrrHVqzSjnwokzVUPmcnsA">
            2 Motioner i Första kammaren, Nr 92.
          </fw>
          <p xml:id="i-3ikN1q6yztEGW8MQAgrroU">
            Kungl. Maj:t (justitiedepartementet) remitterade den 18 december
            1936 riksdagsskrivelsen till befolkningskommissionen. Kommissionen
            kom redan vid en förberedande behandling av frågan till den uppfattningen,
            att uppdraget icke kunde tillfredsställande fullgöras utan vissa
            utredningar. I en skrivelse till Kungl. Maj:t den 8 maj 1937 anförde
            kommissionen bland annat:
          </p>
          <p xml:id="i-PXQ6XqmLfw5W8oUC3f7p5D">
            »Särskilt med hänsyn till de aktuella frågeställningarna i det
            förevarande ju- ridiska och ekonomiska spörsmålet äro nämligen
            tidigare verkställda statis- tiska undersökningar föråldrade,
            vartill kommer att den officiella statistiken över samhällets
            barnavård ävensom annat sammanbragt siffermaterial icke är för
            frågans bedömande tillräckligt klarläggande. Erforderligt underlag
            för besvarandet av remissen måste alltså enligt kommissionens
            mening beredas genom en särskild statistisk undersökning... Den
            statistiska undersökningen bör belysa de utomäktenskapliga barnens
            rättsliga ställning, deras vård och uppfostran, föräldrarnas ekonomiska
            och sociala villkor samt vissa andra här- med sammanhängande förhållanden.»
          </p>
          <p xml:id="i-BmbepHhm8EjRcPC8GSJzzV">
            Kommissionen framlade vidare i denna skrivelse förslag till plan
            för en sådan undersökning jämte kostnadskalkyl, slutande på 32,000
            kronor, samt hemställde, att Kungl. Maj:t ville uppdraga åt statistiska
            centralbyrån eller, försåvitt den officiella barnavårdsstatistiken
            komme att överflyttas till socialstyrelsen, åt socialstyrelsen
            att företaga denna förberedande statistiska undersökning. För
            närmare uppgifter om denna undersökningsplan hänvisa vi till nämnda
            skrivelse. Rörande motiven för befolkningskommissionens nyss berörda
            hemställan må
          </p>
          <p xml:id="i-MsskAWGojQ9RLr4n7A1qwL">
            -
          </p>
          <p xml:id="i-66yhZo3GkkQ5Uvj9CVsP4A">
            ur en skrivelse från kommissionen den 7 november 1937 följande
            anföras:
          </p>
          <p xml:id="i-Dy5NC3eXMyUgZTb7GoroVQ">
            »Vid förberedande överläggningar rörande det åt kommissionen
            sålunda lämnade uppdraget har kommissionen, i likhet med första
            lagutskottet och riks- dagen, funnit frågan om de utomäktenskapliga
            barnens ställning vara av utom- ordentligt stor betydelse. Det
            bör erinras om att mera än 10,000 barn årligen födas utom äktenskapet,
            att spädbarnsdödligheten för de utomäktenskapliga barnen är icke
            oväsentligt högre än spädbarnsdödligheten för de inom äkten- skap
            födda samt att, trots de lagstiftningsåtgärder samt andra sociala
            åtgärder, som under senare tid vidtagits för att bereda de utomäktenskapliga
            barnen mera gynnsamma levnadsvillkor, svåra missförhållanden allt
            fortfarande i stor utsträckning äro rådande härutinnan. Förutom
            det till kommissionen närmast remitterade vittomfattande spörsmålet
            om de utomäktenskapliga barnens arvsrätt och namnrätt efter fader
            har kommissionen, i anslutning till det nu anförda, under sin
            förberedande behandling av ämnet funnit angeläget att planlägga
            den åsyftade utredningen på sådant sätt, att den jämväl komme
            att klarlägga alltjämt förefintliga svårigheter för ogifta mödrar
            att själva taga vårdnad om sina barn ävensom, och icke minst,
            de många med det fortfarande inom landet i stor skala förekommande
            utackorderingssystemet sammanhän- gande obestridliga riskerna
            för barnens framtida välfärd. Den rättsliga sidan av problemet
            kan enligt kommissionens mening överhuvud taget icke under- kastas
            en verklighetsbetonad och fruktbar undersökning, för så vida den
            icke, förutom på ingående juridiska överväganden, jämväl grundas
            på en sådan kän- nedom om de utomäktenskapliga barnens uppväxtvillkor
            och miljöförhållanden, som med för närvarande till buds stående
            statistiskt och annat material icke är möjlig att uppnå.»
          </p>
          <pb facs="riksdagen-motions-pdf/data/1938/mot_1938__fk__92/mot_1938__fk__92-003.pdf"/>
          <fw xml:id="i-7dWeKEmcg8WAohmtAezTmQ">
            Motioner i Första kammaren, Nr 92. 3
          </fw>
          <p xml:id="i-D3ZgQ9hdhpY89tCp57bUV7">
            Då medel att finansiera den statistiska undersökning, som kommissionen
            i den förut nämnda skrivelsen den 8 maj 1937 hemställt om, icke
            kunde göras tillgängliga å vederbörligt anslag för kommittéer
            och utredningar, meddelade Kungl. Maj:t den 5 november samma år,
            att framställningen icke kunde föran- leda någon åtgärd. Kommissionen
            fann sig då föranlåten att genom den lika- ledes förut nämnda
            skrivelsen den 7 november 1937 återlämna det åt kommissio- nen
            givna uppdraget. Sedermera den 30 december 1937 har riksdagsskrivelsen
            överlämnats till socialstyrelsen för yttrande. För yttrandets
            avgivande är tid icke angiven.
          </p>
          <p xml:id="i-6GRfHNjagantUW7AJxgJEc">
            +
          </p>
          <p xml:id="i-LjnUhdm3USPQoRwzgHm97R">
            Detta viktiga riksdagsinitiativ har således hittills icke lett
            till begynnandet av någon verklig utredning, vilken i sinom tid
            skulle kunna föra till sådana för- slag, som riksdagen åsyftat.
            Den beredning frågan hittills fått, för vars huvudlinjer nyss
            i korthet redo- gjorts, synes oss emellertid hava klargjort ett
            par viktiga omständigheter, på vilka riksdagen enligt vår mening
            bör taga fasta genom att i tvenne hänseenden komplettera sitt
            för två år sedan till Kungl. Maj:t givna utredningsdirektiv. Till
            en början synes det oss uppenbart, att, såsom även av befolkningskommis-
            sionen antytts, denna fråga om utomäktenskapliga barns rättsliga
            ställning icke kan »underkastas en verklighetsbetonad och fruktbar
            undersökning, för så vida den icke, förutom på ingående juridiska
            överväganden, jämväl grundas på en sådan kännedom om de utomäktenskapliga
            barnens uppväxtvillkor och miljöförhållanden, som med för närvarande
            till buds stående statistiskt och an- nat material icke är möjlig
            att uppnå». Denna rättsliga fråga måste nämligen även och framförallt
            ses i sitt stora sociala sammanhang. Eljest blir undersök- ningen
            ytlig och sannolikt resultatlös. Vi tillåta oss i detta samband
            erinra, att frågan ju ingalunda är ny, utan att gång efter annan
            vårt lands mest kompe- tenta juridiska utredningsorgan brottats
            med den utan att kunna giva den en tillfredsställande lösning.
            Skall den nya ansats, som riksdagen begärt, komma närmare målet
            än de hittills prövade, är enligt vår mening en förutsättning
            därför, att rättsfrågan icke ses såsom en enkel och isolerad fråga.
            Vi vilja i detta sammanhang påpeka, att — trots att omvårdnaden
            av de utomäktenskapliga barnen efter vad är allmänt erkänt bildar
            ett av våra svå- raste och mest trängande sociala problem — vi
            veta mycket litet om dessa barns levnadsvillkor och uppväxtöden
            (utöver deras väsentligt högre dödlighet i spädbarnsåldern). Detta
            gäller redan och icke minst i hänseenden, som äro av omedelbar
            och väsentlig betydelse för den rättstråga, som genom riksdags-
            skrivelsen ånyo rests. Vi veta således icke, i vad utsträckning
            faderskapet blir fastställt eller icke. Vi veta ej heller i vad
            utsträckning ett fastställande av faderskapet, i fall sådant kommer
            till stånd, sker genom erkännande av mannen jämlikt 20 $ lagen
            om barn utom äktenskap eller genom rättegång samt i senare
          </p>
          <pb facs="riksdagen-motions-pdf/data/1938/mot_1938__fk__92/mot_1938__fk__92-004.pdf"/>
          <fw xml:id="i-FwvJAaTwChFrzX1d35zC7A">
            4 Motioner i Första kammaren, Nr 92.
          </fw>
          <p xml:id="i-Wx4FMHfZ2pgbTPmjuqF27X">
            fallet, huruvida det sker på grund av mannens medgivande inför
            rätta, efter full bevisning om samlag under konceptionstiden,
            efter moderns edgång eller efter det mannen underlåtit att avlägga
            ed, som anförtrotts åt honom. Vi känna icke till huruvida, före
            ett fastställande av faderskapet i visst fall, rättegång om faderskapet
            tidigare anställts mot annan man än den, som sedan förklarades
            för fader, och i så fall orsaken till att den tidigare rättegången
            icke medförde fastställande av faderskapet. I alla de fall, då
            faderskapet icke på det ena eller andra sättet blivit fastställt,
            veta vi icke anledningen; vi känna ej i vad mån för- sök gjorts
            genom rättegång eller på annat sätt, eller om modern vägrat att
            lämna behövliga upplysningar. Vi veta icke ens, i vad mån föräldrarna
            efter barnets födelse ingått äktenskap, än mindre vid vilken ålder
            hos barnet det ägt rum; vi känna icke i vad utsträckning föräldrarna
            ingått trolovning och huruvida detta skett före eller efter barnets
            födelse, ej heller i vad mån föräldrarna sam- manbo stadigvarande.
            Om de utomäktenskapliga barnens föräldrar veta vi heller ingenting.
            Vi känna icke ens i vad utsträckning fäderna äro gifta eller ogifta,
            ett spörsmål av omedelbar relevans för bedömandet av det här upprul-
            lade problemet om arvs- och namnrätt efter fadern. Om modern veta
            vi icke, om hon sedermera gift sig med annan man, och om hon i
            så fall behållit respektive övertagit vårdnaden om barnet. Vi
            känna icke, hur vanligt det är, att ett utom- äktenskapligt barn
            adopteras, och, i så fall, om det sker omedelbart efter bar- nets
            födelse eller vid senare tidpunkt. Ej heller känna vi i vad mån
            adoptionen göres av barnets fader, moder eller av fosterföräldrar.
            Samtliga dessa här exemplifikationsvis angivna frågeställningar
            måste en- ligt vår mening i möjligaste mån klarläggas, innan man
            kan skrida till en på sakkännedom grundad bedömning av det genom
            riksdagens skrivelse ånyo resta problemet om de utomäktenskapliga
            barnens rättsliga ställning. Såsom vi redan framhållit, är ifrågavarande
            rättsliga spörsmål av social ka- raktär. För att realistiskt kunna
            bedöma den ekonomiska och sociala innebörden och verkan liksom
            behovet av den föreslagna rättsändringen, bör man därför vidare
            känna faderns och moderns yrken eller sysselsättningar samt deras
            eko- nomiska förhållanden (förmögenhet, särskilt fast egendom,
            samt inkomster, eventuellt även deras föräldrars, vidare understöd
            i form av fattigvård, hjälp i anledning av arbetslöshet m. m.)
            och allmänt deras sociala ställning. Vidare bör man veta, huruvida
            barnet uppfostras och vårdas hos modern, fadern eller närmare
            släktingar till föräldrarna, i enskilt eller kommunalt barnhem
            eller gsär- skild anstalt, eller i fosterhem. Överhuvud taget
            behöver man en allmän och rätt ingående kunskap om de utomäktenskapliga
            barnens levnadsvillkor och upp- växtöden. Det framstår för oss
            helt uteslutet, att överhuvud taget någon framstående jurist eller
            socialpolitiker skulle — i synnerhet efter de utredningserfarenheter
            i frågan, som föreligga sedan lång tid och nu senast ytterligare
            bekräftats — vilja taga ståndpunkt i denna rättsfråga och gå till
            utformandet av nya regler
          </p>
          <pb facs="riksdagen-motions-pdf/data/1938/mot_1938__fk__92/mot_1938__fk__92-005.pdf"/>
          <fw xml:id="i-MbPZKaojEn5KmFs4Wnrmz">
            Motioner i Första kammaren, Nr 92. 5
          </fw>
          <p xml:id="i-HjnJCHh9VTWNuxKqL6pxUA">
            för utomäktenskapliga barns rättsliga ställning, såvida icke
            en utredning av härovan i sina allmänna drag antydd beskaffenhet
            först gjorts. I anledning härav skola vi tillåta oss att föreslå
            riksdagen beviljandet av ett anslag för sådan ut- redning. Vid
            beloppets angivande stödja vi oss på befolkningskommissionens
            förut berörda kostnadskalkyl. Utgiften 32,000 kronor kan synas
            stor. Vid en jämförelse med de ferfaldigt större utgifter, som
            vår allmänna ekonomiska statistik (t. ex. en företagsräkning)
            eller vår befolkningsstatistik drager, och med beaktande av den
            synnerligen stora betydelsen av att här ifrågavarande rättsfråga
            bringas till en lycklig lösning, tveka vi icke att anse det mycket
            väl motiverat, att en sådan under- sökning göres. Vi tillåta oss
            även påminna om, att undersökningen i fråga är nödvändig såsom
            grundval för ej blott utredningen av nyss berörda rättsfråga utan
            även för den planläggning av samhälleliga åtgärder i syfte att
            bättre skydda och vårda dessa socialt missgynnade barn och deras
            mödrar, varom hemställan av oss göres i en särskild motion, till
            vars motivering vi även i detta samman- hang hänvisa. På grund
            av vad här anförts våga vi hemställa,
          </p>
          <p xml:id="i-6Arp4jPq9VHDNBALqru5Nx">
            att riksdagen måtte bevilja ett anslag av 32,000 kronor för genomförandet
            av en statistisk undersökning, belysande de utomäktenskapliga
            barnens rättsliga ställning, deras vård och uppfostran, föräldrarnas
            ekonomiska och sociala villkor samt vissa andra därmed sammanhängande
            förhållanden samt an- hålla, att Kungl. Maj:t ville uppdraga åt
            socialstyrelsen att verkställa denna utredning.
          </p>
          <p xml:id="i-EbKQJEj4FUH8QK49PFcu6x">
            Stockholm den 22 januari 1938.
          </p>
          <p xml:id="i-Y1jutSocpbtWhw3t6m1pP3">
            J. Sandén. Gunnar Myrdal.
          </p>
        </div>
      </div>
    </body>
  </text>
</TEI>
