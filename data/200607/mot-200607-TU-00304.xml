<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00304">
  <teiHeader>
    <fileDesc>
      <titleStmt>
        <title>Sjöfarten</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöfarten</title>
          <idno type="rdwebb">GU02T304</idno>
          <rs type="number">T304</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T304/text</ref>
          <ref type="dokument_url_html">http://data.riksdagen.se/dokument/GU02T304</ref>
          <ref type="dokumentstatus_url_xml">http://data.riksdagen.se/dokumentstatus/GU02T304</ref>
          <ref type="doc">http://data.riksdagen.se/fil/5B25F2FF-D3D8-41FC-91CF-EAF8E39549CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GiTpwTL2KabXAhe6sgS2uX" type="signed"/>
        <correspContext corresp="i-GiTpwTL2KabXAhe6sgS2uX">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-VbhgF2x9eQm2HHdpyh4J3X" type="referral">
          <date when="2006-11-07"/>
        </correspAction>
        <correspAction xml:id="i-UduoMPWpFtspmKa3f5mHKF" type="dismissal">
          <date when="2006-11-07"/>
        </correspAction>
        <correspAction xml:id="i-2uqjfxidqbNZDwBeQC5qVc" type="numbering">
          <date when="2006-11-01"/>
        </correspAction>
        <correspAction xml:id="i-iTChxaRjxvqHN5udvjDPf" type="submission">
          <date when="2006-10-31"/>
        </correspAction>
        <correspAction xml:id="i-U4eqoUFjsRkPtwfSaqfG6R" type="transfer">
          <date when="2006-10-30"/>
        </correspAction>
        <correspAction xml:id="i-5QkGFXGYiT15m62x8p5hZs" type="assigned"/>
        <correspContext corresp="i-5QkGFXGYiT15m62x8p5hZs">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PwoCGACDQbFZ9hpdR66mtX" type="motBody">
        <div xml:id="i-xYuz6PJBUH3YGhZ4K3h9j" type="TOC">
          <head xml:id="i-Df2nSmxYfpMp3DUTH3ZXt3">
            1 Innehållsförteckning
          </head>
          <list xml:id="i-9gp3dut1pgccvSTsVv2X3k">
            <item xml:id="i-A9PhAtXRAUpUd2fCn72FvG">
              2 Förslag till riksdagsbeslut 2
            </item>
            <item xml:id="i-U8yvrPDYztkYvznN67gbgQ">
              3 Bakgrund 3
            </item>
            <item xml:id="i-87ptWoWTjWvLxvcAjqLyuS">
              4 För över transporter till sjöfarten 3
            </item>
            <item xml:id="i-F9hwThGYmSdRWD8NhyvwFV">
              5 Rena sjöfartens utsläpp 3
            </item>
            <item xml:id="i-MdfkPwQQCeCU3BYeLMsXnj">
              6 Internationell sjöfartspolitik 4
            </item>
            <item xml:id="i-AqADp9JUY1RQ6YUkjM5wc8">
              7 Statligt ansvar för sjöfartsinfrastruktur 5
            </item>
            <item xml:id="i-V4BZysA3WD3QGbfULP6Z6t">
              7.1 Gotland 6
            </item>
            <item xml:id="i-QVvwqb5ykAT8J7tHrZKo36">
              7.2 Södertälje kanal 6
            </item>
            <item xml:id="i-WZMAMz4pzMbsKdc849y5wH">
              8 Bättre arbetsförhållanden på sjön 7
            </item>
            <item xml:id="i-AtTfbAybxYmki5k5QsYMZP">
              9 Fritidsbåtar 7
            </item>
            <item xml:id="i-9T9dGorU8YE89mNFmgK6zU">
              9.1 Båtskatt 7
            </item>
            <item xml:id="i-Y6ZywE8mnZkdpcURTaknzX">
              9.2 Minska riskerna med båtbottenfärger 8
            </item>
            <item xml:id="i-EbSHRC1Lz6EVaBiUsmhiQu">
              9.3 Alkylatbensin 8
            </item>
            <item xml:id="i-F1g4Kx5oKS52VHPKiY8us7">
              10 Regeringens budgetförslag 9
            </item>
            <item xml:id="i-KYkCgceZyGWKfnundddQv9">
              11 En jämställd sjöfart 9
            </item>
          </list>
        </div>
        <div xml:id="i-Lcm7uVpyCj3ukt6bw8fVrB" type="motProposal" subtype="förslag">
          <head xml:id="i-HJ6LPLh5ZKDa1KEw9Urgkj">
            2 Förslag till riksdagsbeslut
          </head>
          <list xml:id="i-VVLriwuNvh4dtPEyqcaKXB" style="ol">
            <item xml:id="i-BD8z42ZLjGrKPFk3eKQSTo">
              Riksdagen begär att regeringen, efter det att utredningarna lämnat
              sina förslag, återkommer med ett samlat förslag för vilka hamnar
              som ska ses som strategiska och även peka ut var det finns behov
              av en förstärkning av kombiterminaler.
            </item>
            <item xml:id="i-TJ2KemGMJfkru3Xk65A1TX">
              Riksdagen tillkännager för regeringen som sin mening vad i motionen
              anförs om att Sverige aktivt bör driva på i internationella forum
              för att minska risken för utsläpp av olja och andra farliga ämnen
              samt för att sanktionerna för oljeutsläpp höjs kraftigt.
            </item>
            <item xml:id="i-EJbP9tVjLyRiLxdrMMZ7T8">
              Riksdagen tillkännager för regeringen som sin mening vad i motionen
              anförs om att bästa bränsle från miljösynpunkt bör vara ett krav
              för att trafikera ett särskilt skyddat område.
            </item>
            <item xml:id="i-2HMwAuXY4bep9QRrDHEMet">
              Riksdagen begär att regeringen återkommer med förslag som baseras
              på att alla hamnavgifter ska vara differentierade efter fartygstrafikens
              miljöpåverkan.
            </item>
            <item xml:id="i-HeyUXfWHnK6MUem8kSRSRn">
              Riksdagen tillkännager för regeringen som sin mening vad i motionen
              anförs om att Sverige bör verka för att bindande miljökrav för
              sjöfarten införs samt att EU:s gemensamma, övergripande och heltäckande
              havs- och sjöfartspolitik tar sin utgångspunkt i ekosystemsperspektivet,
              försiktighetsprincipen och principen om att förorenaren betalar.
            </item>
            <item xml:id="i-78fWM8b542vdFrew4TAF2U">
              Riksdagen tillkännager för regeringen som sin mening vad i motionen
              anförs om att tillsätta en utredning om hur en kilometerskatt
              för sjötrafiken i Östersjön skulle kunna införas. 1
            </item>
            <item xml:id="i-9N5AdMNdJXToh96vgJxpce">
              Riksdagen tillkännager för regeringen som sin mening vad i motionen
              anförs om att regeringen i EU och andra internationella sammanhang
              bör föra fram förslaget om en kilometerskatt för sjötrafiken i
              Östersjön. 1
            </item>
            <item xml:id="i-5fm7arSDSXceeVPzdcB8Ez">
              Riksdagen tillkännager för regeringen som sin mening vad i motionen
              anförs om att tillsätta en utredning om villkoren för att överföra
              finansieringen av Sjöfartsverkets verksamhet till statsbudgeten.
            </item>
            <item xml:id="i-PDduvUoDeTMCvHN7F1zmcY">
              Riksdagen begär att regeringen, efter att utredningen presenterat
              sitt förslag, återkommer med förslag till båtregister och förarbevis
              för vissa större och snabbgående fritidsbåtar.
            </item>
            <item xml:id="i-SeGgLL1w2FtjJuHnZrdwRh">
              Riksdagen tillkännager för regeringen som sin mening vad i motionen
              anförs om att tillsätta en utredning om hur ekonomiska styrmedel
              kan öka användning av alkylatbensin. 1
            </item>
            <item xml:id="i-VCwhPESwbbmaNQPazLJWxY">
              Riksdagen tillkännager för regeringen som sin mening vad i motionen
              anförs om att regeringen i nästa års regleringsbrev till Sjöfartsverket
              kraftigt tydliggör vikten av att jämställdhetsmålet ska ha lika
              stor prioritet som övriga transportpolitiska delmål.
            </item>
          </list>
          <p xml:id="i-QgxFfmNqN6R8ztVJVBM6Ka">
            1 Yrkandena 6, 7 och 10 hänvisade till SkU.
          </p>
        </div>
        <div xml:id="i-DbFMx8ykxwsqigBbVjucnW" type="motContent">
          <head xml:id="i-WsjyFpsV8FtkpkfjayBd5w" type="h1">
            Sjöfarten
          </head>
          <head xml:id="i-3Vt2CNLvU2Y4qNHeuELk57" type="h1">
            3 Bakgrund
          </head>
          <p xml:id="i-9ibasddo2prCNV1vw1RCko">
            Sjöfarten är det mest energieffektiva transportslaget beroende
            på avsaknaden av friktion mot underlaget. Jämfört med vägar och
            järnvägar är behovet av investeringar i vattenvägar väldigt lågt.
            Förutom lite muddring och isbrytning är vattenvägar i princip
            underhållsfria. Även trafiksäkerheten är hög.
          </p>
          <p xml:id="i-HLh23giDJBh1ejaVKXojPW">
            Att rena sjöfartens utsläpp och genomföra en konsekvent satsning
            på att lasta om gods från väg till sjöfart är en nödvändig åtgärd
            i omställningen till ett hållbart transportsystem. De ökande kostnaderna
            för vägunderhåll på grund av allt tyngre lastbilstransporter och
            de igenkorkade vägarna i centrala Europa talar också för en ökad
            omställning till sjötransporter.
          </p>
          <p xml:id="i-XvpzusN3YeepPNBR9tantp">
            Sjöfarten måste bli säker och ekologiskt hållbar för att i framtiden
            kunna ta över de långväga tunga fossila transporterna på land.
            Genom satsningar på kollektivtrafik, järnväg och förnybara bränslen
            minskar vi de fossila utsläppens negativa påverkan på haven.
          </p>
          <head xml:id="i-HycXwg8s8Ewv7KaoXxLBj5" type="h1">
            4 För över transporter till sjöfarten
          </head>
          <p xml:id="i-RsAQx9EP35BVBvwy3yJ5N">
            Sveriges långa kust med alla dess hamnar är en stor fördel från
            kommunikationssynpunkt och möjliggör en utvecklad sjöfart. Dagens
            sjöfart kännetecknas av långa frakter av gods som har lågt varuvärde.
            Den största delen av styckegodshanteringen har sedan 50-och 60-talen
            övergått till lastbil. Men sjötransporter skulle kunna bidra till
            att fler transporter flyttas över från vägtrafiken. Då krävs dock
            en annan inriktning av politiken.
          </p>
          <p xml:id="i-DcYp6rtE5gcfKyd8LN1tos">
            I proposition Moderna transporter enades samarbetspartierna,
            v, mp och s, om att tillsätta en utredning som skulle peka ut
            strategiska hamnar. Enligt samma proposition ska det även göras
            en översyn och lämnas förslag till hur s.k. kombiterminaler kan
            byggas upp runtom i landet. Vi utgår från att den nuvarande regeringen
            inte motsätter sig dessa två utredningar, då de är viktiga för
            att kunna skapa en god sjöfartsinfrastruktur. Regeringen bör,
            efter att utredningarna presenterat sina förslag, återkomma med
            ett samlat förslag på vilka hamnar som ska ses som strategiska
            och även peka ut var det finns behov av en förstärkning av kombiterminaler.
            Detta bör ges regeringen till känna.
          </p>
          <head xml:id="i-QbrrFRx6GAzLj4dJi9xUK3" type="h1">
            5 Rena sjöfartens utsläpp
          </head>
          <p xml:id="i-M66qqm9C8DVKjQ9CjF38Sw">
            Sjöfarten är ett i grunden energisnålt och från miljösynpunkt
            bra transportslag. Hittills har dock svaga miljökrav på sjöfarten
            gjort att den är betydligt sämre miljöanpassad än vad den skulle
            kunna vara. Förekomsten av undermåliga fartyg i kombination med
            otillräckligt underhåll ökar olycksrisken och oljeutsläpp. En
            framgång är beslutet att fartyg med enkelskrov inte får segla
            inom EU efter 2010 och att de internationellt ska vara utfasade
            till år 2015. Sverige bör aktivt driva på i internationella forum
            för att minska risken för utsläpp av olja och andra farliga ämnen
            samt för att sanktionerna mot oljeutsläpp höjs kraftigt. Detta
            bör ges regeringen till känna.
          </p>
          <p xml:id="i-UaCTvVxjFvcDZPh1LSUWHV">
            De internationella konventioner som reglerar sjöfarten förutom
            EU är främst de globala FN-konventionerna havsrättskonventionen
            (Unclos) samt International Maritime Organization (IMO). Vänsterpartiet
            har aktivt bidragit till att Östersjön klassas som ett särskilt
            känsligt havsområde (Particularly Sensitive Sea Area, PSSA). Ett
            sådant område är av ekologisk, socioekonomisk, kulturell eller
            vetenskaplig betydelse. Det behöver därför särskilda skyddsåtgärder
            som kan vidtas inom ramen för FN:s sjöfartsorganisation, IMO.
            I samband med en PSSA-klassning har de ansökande länderna möjlighet
            att föreslå skyddsåtgärder för sjöfarten i det berörda havsområdet.
            Utpekandet av ett PSSA-område och eventuella tillhörande skyddsåtgärder
            begränsas av vad man kommer överens om inom IMO och måste ligga
            i linje med FN:s havsrättskonvention. I juli 2006 trädde PSSA-klassningen
            av Östersjön i kraft.
          </p>
          <p xml:id="i-VXmjknUY4D9Nmwt4RbnE2o">
            Det finns anledning att inom konventionerna utveckla vad som
            är möjligt att reglera inom PSSA-områden. I dag finns det få regler
            som reglerar kväveutsläppen från fartyg. Resultatet av detta är
            att sjöfartens utsläpp av kväve har ökat dramatiskt när man jämför
            med t.ex. kväveutsläppen från vägtrafiken. Endast frivilliga initiativ
            från vissa färjerederier har resulterat i att en del färjor har
            kväverening. Det finns i dag väl beprövad katalysatorteknik som
            tar bort 90 % av kväveutsläppen. Det finns följaktligen inga tekniska
            hinder för kväverening av fartyg. Sverige bör agera för att inom
            dessa regelverk arbeta för att det inom PSSA-klassade områden
            blir möjligt att med bindande regler förhindra sjöfart utan kväverening
            att trafikera området. Därtill bör även krav på användning av
            bästa bränsle från miljösynpunkt vara ett krav för att trafikera
            ett särskilt skyddat område. Detta bör ges regeringen till känna.
          </p>
          <p xml:id="i-2cAZv7EdTTP2vcg9itsMeX">
            Nu när Östersjön är ett skyddat område krävs även att hamnavgifterna
            differentieras så att man ytterligare minskar miljöbelastningen.
            Men även hamnar på västkusten bör ta ut hamnavgifter som är mer
            miljöstyrande. Regeringen bör därför ta fram ett förslag som baseras
            på att alla hamnavgifter ska vara differentierade efter fartygstrafikens
            miljöpåverkan. Detta bör ges regeringen till känna.
          </p>
          <head xml:id="i-3FjC9M6QUs36L7vswdGzi6" type="h1">
            6 Internationell sjöfartspolitik
          </head>
          <p xml:id="i-EDfgKM8Pam64QCzBxA8v22">
            EU-kommissionen kommer under 2006 att lägga fram en grönbok om
            utformningen av en EU-gemensam, övergripande och heltäckande havs-
            och sjöfartspolitik (Maritime policy).
          </p>
          <p xml:id="i-2brfYx3ZKADU9ahGRXSZ5d">
            I beskrivningen av arbetet med den gemensamma politiken framhåller
            kommissionen särskilt att EU behöver kunna bibehålla en konkurrenskraftig
            handelsflotta och en lönsam varvsindustri, vilket kräver en framsynt
            industripolitik som baseras på vetenskap, forskning och innovation
            inom ramen för ett hållbart europeiskt system för förvaltning
            av havet. Stor tyngd läggs också vid att bibehålla och öka transporterna
            till havs en betydelsefull länk i den handelskedja som är Europas
            livsnerv. Därtill kommer insikten att de marina ekosystemens och
            fiskeresursernas svåra situation i europeiska vatten, och de oundvikliga
            ekonomiska och sociala skador som denna leder till inte kan hanteras
            av enskilda medlemsstater. Det står också alltmer klart att man
            måste samarbeta för att komma till rätta med problemen i Europas
            kustområden. Dessutom behövs gemensamma resurser till marin forskning
            och teknikutveckling.
          </p>
          <p xml:id="i-VSWeAYjxYDevV8tLBSZMyG">
            Sverige bör i den politiska processen fram till lagstiftning
            på området verka för att det införs bindande miljökrav för sjöfarten
            samt att EU:s gemensamma, övergripande och heltäckande havs- och
            sjöfartspolitik tar sin utgångspunkt i ekosystemsperspektivet,
            försiktighetsprincipen samt principen om att förorenaren betalar.
            Detta bör ges regeringen till känna.
          </p>
          <p xml:id="i-63813uy7tinkT5kVkChbHF">
            European Federation for Transport and Environment och Naturskyddsföreningen
            har lämnat ett förslag på hur man skulle kunna införa en kilometerskatt
            för sjötrafiken runt Östersjön. Vi ser det som ett intressant
            förslag till hur man kan internalisera sjöfartens kostnader för
            miljöpåverkan. Förslaget behöver analyseras vidare och det är
            väsentligt att det genomförs av alla eller nästan alla länder
            runt Östersjön. Regeringen bör därför utreda hur en kilometerskatt
            för sjötrafiken i Östersjön skulle kunna införas. Detta bör ges
            regeringen till känna.
          </p>
          <p xml:id="i-QrUQVEdUzDG3K1VFrCCE7">
            Regeringen bör även i EU och andra internationella sammanhang
            föra fram förslaget om en kilometerskatt för sjötrafiken i Östersjön.
            Detta bör ges regeringen till känna.
          </p>
          <head xml:id="i-NP9cXMoaNcBDojWwcLUSJP" type="h1">
            7 Statligt ansvar för sjöfartsinfrastruktur
          </head>
          <p xml:id="i-RT2RH1gGgWwbvovLhHaRat">
            Sveriges hamnar ägs antingen av företag eller helt eller delvis
            av en kommun. Investeringar i sjöfartsinfrastruktur bör ingå i
            den strategiska infrastrukturplanering som regering och riksdag
            beslutar om. I dag görs investeringar och planering av Sjöfartsverket
            och hamnarna själva. Denna brist på överblick har bl.a. lett till
            överetablering av hamnar. Sjöfartens infrastrukturinvesteringar
            bör betalas av staten.
          </p>
          <p xml:id="i-8wm6BihPJU4C1PitjiRn1f">
            Sjöfartsverket finansieras inte som Ban- och Vägverket via anslag
            från statsbudgeten utan i huvudsak genom avgifter som verket tar
            ut för farledstrafikering etc. Sjöfartsverket är också av staten
            ålagt vissa avkastningskrav. Finansieringsmodellen är orättvis
            och leder till att sjöfartens utveckling inte går att styra i
            förhållande till trafikpolitiska mål. Den som använder sjöfarten
            får dessutom via farledsavgifterna vara med och betala avkastning
            till staten och en del av de kostnader som Sjöfartsverket har
            för fritidsbåtar, bl.a. sjöräddning. Fritidsbåtarna bör registreras
            och beskattas så att verksamhetens kostnader för sjöräddning och
            annat täcks. Regeringen ska utreda villkoren för att överföra
            finansieringen av Sjöfartsverkets verksamhet till statsbudgeten.
            Detta ska ges regeringen till känna.
          </p>
          <head xml:id="i-8JMN1Tjc4qofsN2fbLUrbc" type="h2">
            7.1 Gotland
          </head>
          <p xml:id="i-LYrRyhE4S9V9xVgL1D7kH7">
            Vår utgångspunkt är att gotlänningarna ska kunna åka till Stockholm
            och åter på samma dag. Det innebär att målet måste vara dagliga
            avgångar året runt och att det finns tillgång till snabbfärjor
            med högt ställda miljökrav. Kostnaderna för person- och godstrafik
            borde jämställas med kostnader för motsvarande sträcka på fastlandet
            enligt det synsätt som redovisas av organisationen Vägpris.nu.
            Den föreslår att en resa till Gotland ska motsvaras av de rörliga
            kostnaderna för att framföra en personbil.
          </p>
          <p xml:id="i-3qo2bvPmd1BwihekXGMbZK">
            Det finns en rad öar i Sverige som har fasta förbindelser eller
            vägfärjor och där staten i dag finansierar underhåll och drift
            för överfart till dessa öar. Vår grundprincip är att det inte
            ska vara av någon avgörande betydelse att Gotland befinner sig
            längre bort från fastlandet än andra svenska öar. Vi gav därför
            i april 2006 riksdagens utredningstjänst ett uppdrag att räkna
            på vad ett förslag till vägpris skulle betyda samhällsekonomiskt
            och statsfinansiellt. Resultatet från riksdagens utredningstjänst
            visar att statens nettokostnader skulle bli ca 220 miljoner kronor
            om man inför ett system som påminner om Vägpris.nu:s förslag.
            Vi vill att Vägverket tar ansvar för trafiken till Gotland. Detta
            bl.a. för att tydliggöra att denna sjöväg är lika betydelsefull
            som andra regioners bilvägar. Vi vill även att regeringen utreder
            och till riksdagen lämnar förslag till en konkret utformning och
            finansiering utifrån principen om ett vägpris till Gotland. Vi
            föreslår detta och utvecklar vår politik när det gäller sjötransporterna
            till Gotland i motion Gotlandstrafiken 2006/07:T330.
          </p>
          <p xml:id="i-8MPrVw4gDts3weodSVExM8">
            För att möjliggöra att ett sådant förslag kan införas redan 2008
            avsätter vi i motion 2006/07:T441 med anledning av proposition
            2006/07:1 Utgiftsområde 22, en summa av 220 miljoner kronor till
            Gotlandstrafiken fr.o.m. år 2008.
          </p>
          <head xml:id="i-NUAaqEnbgGBk3EetSrHdq3" type="h2">
            7.2 Södertälje kanal
          </head>
          <p xml:id="i-524JG1JEbbcVLxNiUZKfwg">
            I Sverige finns vissa behov av nyinvesteringar i bl.a. slussar.
            Sverige har i dag bara två inre vattenvägar av större betydelse,
            Vänersjöfarten och Mälarsjöfarten.
          </p>
          <p xml:id="i-KJeAWP9nu1ffckuH9doxMy">
            Mälarfarleden via Södertälje kanal förbinder Västerås och Köpings
            hamnar med Östersjön. I Södertälje finns en sluss som är 80 år
            gammal. Genom denna sluss passerar årligen 4 000 fartyg med sammanlagt
            5 miljoner ton gods. För att kunna ta in större fartyg i Mälaren
            krävs en utbyggnad av slussen.
          </p>
          <p xml:id="i-NcqAyK2LvWg99bb1HobuKp">
            En utbyggnad av slussen kan innebära att tonnaget skulle kunna
            utökas markant. Nya större båtar i Mälaren skulle öka sjöfartens
            konkurrenskraft gentemot övriga transportslag. Genomförs inte
            investeringarna minskar sannolikt sjöfartens konkurrenskraft gradvis
            och säkerheten påverkas negativt genom att båtarna som trafikerar
            Mälaren blir allt äldre. Alltmer gods skulle dessutom föras över
            till landsvägstransporter.
          </p>
          <p xml:id="i-USVHzT9qTkrPf68Ydeyc1M">
            För Västerås, Köping och hela Bergslagsområdet skulle detta få
            mycket negativa konsekvenser. Mälarhamnarna är viktiga för exporten
            från företagen i hela det omgivande området. Försämrade transportmöjligheter
            gör att företagen förlorar i en konkurrenssituation och tvingas
            flytta bort från området. Till hamnen i Västerås kommer bl.a.
            fartyg med alternativa energibränslen till kraftvärmeverket. Minskade
            sjötransporter innebär naturligtvis ökade landtransporter, vilket
            är tvärs emot intentionen i det miljöpolitiska transportmålet.
          </p>
          <p xml:id="i-LN4eFVqkc71qh8DyTgtSgb">
            Med anledning av det ovan sagda har vi i motion 2006/07:T441
            med anledning av proposition 2006/07:1 Utgiftsområde 22, föreslagit
            att det i ett första steg avsätts 70 miljoner kronor varje år
            för en utbyggnad av Södertälje kanal.
          </p>
          <head xml:id="i-PzkaDpkmWodsPW9PhSgnBL" type="h1">
            8 Bättre arbetsförhållanden på sjön
          </head>
          <p xml:id="i-JQgQ6HipsUR1dgvuaW4Np">
            Den svenska kusten trafikeras fortfarande av bekvämlighetsflaggade
            fartyg som bedriver otillbörlig konkurrens mot svensk sjöfart.
            Den s.k. fiffelflaggen innebär ofta undermåligt tonnage, hög olycksstatistik
            och lågkostnadsbesättningar med dåliga anställningsförhållanden.
            Fiffeltonnaget är ofta de största miljöbovarna med oljeutsläpp
            o.d.
          </p>
          <p xml:id="i-HsvxszhqCh5SfA8zom9yAF">
            Svensk sjöfart ska inte konkurrera genom social dumpning eller
            undermåligt tonnage. I stället ska Sverige satsa på kvalitet med
            moderna, miljöanpassade och effektiva fartyg samt välutbildade
            besättningar.
          </p>
          <p xml:id="i-LtrqXWY87TqiJHbZrs95oW">
            I samband med regeringens proposition 2003/04:106 lämnade vi
            ett antal förslag till ändringar i lagen om sjöfartsskydd. Reglerna
            om sjöfartsskydd syftar till att skydda sjöfartssektorn mot grova
            våldsbrott, bl.a. terrorism. Reglerna är en direkt följd av händelserna
            i USA den 11 september 2001 och innebär att rederier, fartyg och
            hamnanläggningar ska samarbeta i syfte att upptäcka och bedöma
            hot i form av brottsliga handlingar mot sjöfartssektorn.
          </p>
          <p xml:id="i-QYFojYPejGJVGvAu4fE6oG">
            Händelserna den 11 september har förändrat samhället markant.
            I paniken och hysterin som följde har åtgärder vidtagits och nya
            lagar och förordningar snabbt arbetats fram, och dessa har fått
            oväntade och negativa följder för grupper av människor. De begränsar
            också den enskilda människan och gör vårt samhälle mer slutet
            och kontrollerande. Vänsterpartiet menar att en sådan utveckling
            måste hejdas. I jakten på terrorister, eller för att förebygga
            brott, får inte rättssäkerheten för den enskilda människan offras.
          </p>
          <p xml:id="i-29EQXmFeLyGfST5pV1KfzA">
            Vår kritik mot kroppsvisitering, undersökning av sjömännens rum/hem
            och inskränkningarna i rörelsefrihet kvarstår och det vi framförde
            i en motion med anledning av proposition 2003/04:106 är fortfarande
            aktuellt.
          </p>
          <head xml:id="i-QUF7AmJyKKTUBETyEVHCz8" type="h1">
            9 Fritidsbåtar
          </head>
          <head xml:id="i-MqmJDozct3zEhMF3BQ5odz" type="h2">
            9.1 Båtskatt
          </head>
          <p xml:id="i-AUnyViTeuyiWAZFvdp5Mzg">
            Vänsterpartiet anser att fritidsbåtar, precis som vägtrafikfordon,
            bör betala för den kostnad som de medför vad gäller sjöräddning,
            haverier, miljöpåverkan osv.
          </p>
          <p xml:id="i-ViBJsP4YLGRnFmrkyE8hUZ">
            Båtlivet har förändrats under senare år. Alltfler båtar blir
            snabbare och har större motorstyrka. Det är mot bakgrund av detta
            man ska se förslaget om att införa ett förarbevis för vissa större
            och snabbgående fritidsbåtar samt att inrätta ett båtregister.
            Vi anser att det är särskilt angeläget att få till stånd en större
            säkerhet på sjön när det gäller de snabbgående båtarna.
          </p>
          <p xml:id="i-NTaeznkfus7EUFYgW9TVAd">
            I den transportpolitiska propositionen, Moderna transporter,
            framför samarbetspartierna v, mp och s att det ska införas formella
            behörighetskrav för vissa större eller snabbgående fritidsbåtar.
            Hur behörighetskraven ska se ut och vad som kommer att krävas
            för att få ett förarbevis, är dock ännu inte bestämt. Utbildningen
            bör dock innehålla någon form av praktik. För tillfället utreds
            vilka båtar som ska ingå i ett register och vilka behörighetskrav
            som ska gälla. Regeringen bör efter att utredningen presenterat
            sitt förslag återkomma med ett förslag till båtregister och förarbevis
            för vissa större och snabbgående fritidsbåtar. Detta ska ges regeringen
            till känna.
          </p>
          <head xml:id="i-W7FP86sdZ7KQJAGtGwMskY" type="h2">
            9.2 Minska riskerna med båtbottenfärger
          </head>
          <p xml:id="i-XWxrDUrFeZxmdZ9wiVLAtg">
            De flesta av dagens båtbottenfärger är konstruerade så att giftiga
            ämnen sprids i havet. Utveckling av alternativ pågår. Trots förbud
            förekommer det fortfarande användning av produkter med sådana
            ämnen i Östersjön. För att minska de risker som vissa båtbottenfärger
            utgör för miljön bör ytterligare åtgärder vidtas. Sverige ska
            verka pådrivande inom EU för att begränsa användningen av de färger
            som innehåller skadliga antifoulingbiocider. Informationssatsningar
            behöver göras för att främja en regelmässigt korrekt hantering
            av båtbottenfärger och främja övergång till mindre miljöpåverkande
            färger eller andra system för rengöring av båtbottnar. En skärpt
            kontroll av försäljningen av fysikaliskt verksamma färger och
            inspektionsprojekt gentemot företag som saluför fysikaliskt verkande
            beväxningsskydd för båtbottnar pågår. När detta är utvärderat
            ska en bedömning göras av vilka övriga åtgärder som kan vara aktuella.
            Åtgärderna genomförs under åren 20062009. Målet är att de långsiktiga
            riskerna med särskilt giftiga beväxningsskydd för båtbottnar minskar
            samt att spridningen av ämnen med hög risk för hälsa och miljö
            begränsas. Fritidsbåtägarna ska så snart som möjligt kunna övergå
            till väl fungerande produkter som har minimal inverkan på havsmiljön.
            Resursbehovet uppskattas till en till två tjänster under en treårsperiod,
            något som ingår i Kemikalieinspektionens budgetäskande till regeringen
            för perioden 20072009. Detta motsvarar 2 miljoner kronor per år,
            vilket Vänsterpartiet vill tillgodose i enlighet med förslaget
            i motion (2006/07:MJ318) med anledning av proposition 2006/07:1.
          </p>
          <head xml:id="i-FniLU5t9FGZxkwJvag37q" type="h2">
            9.3 Alkylatbensin
          </head>
          <p xml:id="i-WFU14eHNgPMx9Fjk41n2aM">
            Antalet fritidsbåtar har ökat och detta leder till en ökad belastning
            på havsmiljön. De flesta utombordsmotorer är av 2-taktstyp och
            står för en del av den toxiska belastningen på hav och sjöar.
            Alkylatbensin minskar utsläppen av polyaromatiska kolväten (PAH)
            med ca 8090 % och kväveoxider med ca 3060 %. Enligt flera forskare
            kan PAH:er vara en grupp av organiska föroreningar som har stor
            påverkan på livet i haven. Avgaserna från utombordarna stannar
            till ca hälften i vattnet, resten tillförs atmosfären. En övergång
            till alkylatbensin minskar utsläppen av PAH, bensen, kväveoxider
            och andra ämnen till vatten och luft. Samtidigt minskar människans
            exponering av dessa ämnen. Åtgärden bedöms ha betydelse för att
            nå miljökvalitetsmålen Hav i balans, Levande kust och skärgård
            samt Giftfri miljö.
          </p>
          <p xml:id="i-8WtiVDTTBgZuWGke8iX7ZX">
            Alkylatbensin används dock endast i liten utsträckning, vilket
            i princip beror på två orsaker. För det första finns alkylatbensin
            på pump endast lättillgängligt i vissa delar av landet, framför
            allt i Stockholms skärgård. I övriga landet är konsumenterna hänvisade
            till inköp av bränslet i dunkar till ett mycket högre pris. För
            det andra är efterfrågan mycket svag i de områden där den är lättillgänglig.
            De flesta båtägare känner inte till alkylatbensinens stora förtjänster.
          </p>
          <p xml:id="i-K8mp2MwmhChDyesfUYGkzp">
            Det är viktigt att påverka konsumenters attityd och Sjöfartsverket
            arbetar med en informationsstrategi för att åtgärda detta. Vi
            ser att det även finns ett behov av att använda ekonomiska styrmedel
            för att öka användningen av alkylatbensin. Priset är en av anledningarna
            till att bränslet används i en begränsad omfattning. Regeringen
            bör utreda hur ekonomiska styrmedel kan öka användningen av alkylatbensin.
            Detta bör ges regeringen till känna.
          </p>
          <head xml:id="i-MrUqoRbKYybARTbGQdzmbu" type="h1">
            10 Regeringens budgetförslag
          </head>
          <p xml:id="i-EFwXtKzrEPQfCXQCBWARH5">
            Regeringen föreslår en sänkning av investeringsanslaget till
            farleder. Anslaget sänks med 41 miljoner kronor och uppgår i regeringens
            förslag till 114 miljoner kronor. Vi ser ingen anledning till
            att dra ned detta anslag och det finns inte heller någon motivering
            i själva texten. Vi föreslår därför att regeringens förslag till
            investeringsplan ska justeras så att posten Farleder förstärks
            med 41 miljoner kronor. Detta ryms inom den föreslagna låneramen.
          </p>
          <p xml:id="i-NYJtB4wddqMiLL32U2UgAS">
            Regeringen vill även utreda om Sverige kan införa ett system
            med tonnagebeskattning. Det är ett förslag som vi välkomnar, då
            det kan leda till bättre villkor för sjöfarten gentemot fartyg
            med s.k. bekvämlighetsflagg.
          </p>
          <head xml:id="i-CE8DoyvBMibWxSBWbqV1Pc" type="h1">
            11 En jämställd sjöfart
          </head>
          <p xml:id="i-UMfUQZfjg9q9YfbcnNPgbh">
            Det transportpolitiska delmålet för jämställdhet lyder:
          </p>
          <p xml:id="i-YXxVVYqdFmKWrQE25RsSSj">
            Målet skall vara ett jämställt transportsystem, där transportsystemet
            är utformat så att det svarar mot både kvinnors och mäns transportbehov.
            Kvinnor och män skall ges samma möjligheter att påverka transportsystemets
            tillkomst, utformning och förvaltning och deras värderingar skall
            tillmätas samma vikt.
          </p>
          <p xml:id="i-MUw5ENaPJc5tMdBbnaNtth">
            Dessutom har regeringen tidigare i regleringsbreven till trafikverken
            lagt till en mening som lyder: Målet är en jämn fördelning av
            makt och inflytande mellan kvinnor och män inom respektive transportområde.
          </p>
          <p xml:id="i-CoLE16vaAZS4F2rv7YAeNt">
            Sika menar i en utvärdering att bristen på kunskap och data fortfarande
            är stor, vilket gör det svårt att följa upp delmålet om jämställdhet.
            Till exempel redovisar samtliga trafikverk resmönstren hos män
            respektive kvinnor, men inget av verken, inte heller Sjöfartsveket,
            har några analyser om de bakomliggande orsakerna till dessa resmönster.
            Det går därför inte att avgöra om kvinnors och mäns intressen
            tillgodoses i lika stor utsträckning.
          </p>
          <p xml:id="i-SFFBTw4PRKbnCygLuyKJGo">
            Sjöfartsverket är dessutom det enda trafikverk som inte redogör
            för hur fördelningen av dem som medverkat i beslutande arbetsgrupper
            ser ut.
          </p>
          <p xml:id="i-HBVFvZDsxXcuUrbUZaukqQ">
            Könsrepresentationen i styrelser och ledning hos Sjöfartsverket
            är oförändrad, vilket är beklagligt. Sjöfartsverket bekräftar
            att transportsektorn fortfarande är en mansdominerad sektor.
          </p>
          <p xml:id="i-YA1625kaY8FTiKgFbh84Xf">
            Sika skriver:
          </p>
          <p xml:id="i-15em7rxeE6ZAGnJku7B5t5">
            På Sjöfartsverket respektive Luftfartsstyrelsen finns t.ex. endast
            en enda person som arbetar med jämställdhetsfrågor, och då utgör
            jämställdhetsfrågor endast ett av flera arbetsområden som dessa
            personer arbetar med Troligen återspeglar resurstilldelningen
            inte det relativa behovet mellan de olika delmålen, utan är snarare
            ett resultat av att det på beslutande nivå inte tillmäts så stor
            betydelse. Denna inställning försvårar naturligtvis jämställdhetsarbetet
            både på det egna verket och i respektive sektor.
          </p>
          <p xml:id="i-GgndLyeQHcjMRUb9kLzgqe">
            Regeringen bör i nästa års regleringsbrev till Sjöfartsverket
            kraftigt tydliggöra vikten av att jämställdhetsmålet ska ha lika
            stor prioritet som övriga transportpolitiska delmål. Detta ska
            ges regeringen till känna.
          </p>
        </div>
        <div xml:id="i-VK822jYdtKL9HLN7Pjf5JW" type="motSignatures">
          <list xml:id="i-KvPaf3RSuegd96v32d2Y8i">
            <item xml:id="i-37xqeA4AtWuAXDEMruriEr" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-VpkapoADXkX6GuebmJjonW" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-6SUDzdrGYhTK1WdvRDQ7Vw" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-XBJ6mRKzrixA8sMzcmdPDA" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-LvBJ8aeqLJLL3VK9Go7zwa" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-TFZSJe83jnL85EXQ94xEkC" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
