<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00406">
  <teiHeader>
    <fileDesc>
      <titleStmt>
        <title>Ett Stockholm där alla kan bo</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett Stockholm där alla kan bo</title>
          <idno type="rdwebb">GW02C406</idno>
          <rs type="number">C406</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C406/text</ref>
          <ref type="dokument_url_html">http://data.riksdagen.se/dokument/GW02C406</ref>
          <ref type="dokumentstatus_url_xml">http://data.riksdagen.se/dokumentstatus/GW02C406</ref>
          <ref type="doc">http://data.riksdagen.se/fil/3AA5BA3B-85AE-4917-AB7F-90C3EDDE35A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TYfWCEkJe4AH9KiE4xd3Zo" type="signed"/>
        <correspContext corresp="i-TYfWCEkJe4AH9KiE4xd3Zo">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-TcNfrp7fRvP58buMahA7Gi"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-DXYijt8wprzTgm7zCTJYc3"/>
        </correspContext>
        <correspAction xml:id="i-9x5Ux36AZztyXdV6KrVr4h" type="numbering">
          <date when="2008-10-08"/>
        </correspAction>
        <correspAction xml:id="i-PjjX5aArRrbsj66euqAHuT" type="submission">
          <date when="2008-10-07"/>
        </correspAction>
        <correspAction xml:id="i-UHVfWbk1C6jwkBJHxobssA" type="transfer">
          <date when="2008-10-03"/>
        </correspAction>
        <correspAction xml:id="i-DbBkPoakHoYB7tYBgPxYvf" type="assigned"/>
        <correspContext corresp="i-DbBkPoakHoYB7tYBgPxYvf">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4BP4b272g25VYmGkutsmxP" type="motBody">
        <div xml:id="i-QJp2PwbGiiaeDrwfX35diM" type="motProposal" subtype="förslag">
          <head xml:id="i-CmMB84tpDvzuTckTnBy1q8">
            Förslag till riksdagsbeslut
          </head>
          <list xml:id="i-4NvBapYQsF2WQMVyUBhd5c" style="ol">
            <item xml:id="i-BAkpUBFRzV6f1bXUoU9Fsd">
              Riksdagen tillkännager för regeringen som sin mening vad som
              anförs i motionen om upprustning av förorterna.
            </item>
            <item xml:id="i-HHRfTouP3ma4UT3N5nD5zE">
              Riksdagen tillkännager för regeringen som sin mening vad som
              anförs i motionen om åtgärder för att bygga fler hyresrätter.
            </item>
            <item xml:id="i-C8To1jwe8vW1gPDKfgT91c">
              Riksdagen tillkännager för regeringen som sin mening vad som
              anförs i motionen om att se över hur det kommunala bostadsförsörjningsansvaret
              kan förstärkas.
            </item>
            <item xml:id="i-84ZjpNgUFy1BKwehvE4r9C">
              Riksdagen tillkännager för regeringen som sin mening vad som
              anförs i motionen om en översyn av tomträttslagstiftningen.
            </item>
            <item xml:id="i-ExxkwUkyGThL85HggpntHC">
              Riksdagen tillkännager för regeringen som sin mening vad som
              anförs i motionen om en översyn av regelverket för att garantera
              bruksvärdeshyror vid andrahandsuthyrning.
            </item>
          </list>
        </div>
        <div xml:id="i-9K96fJZLPCt5SRtpzNcq4R" type="motContent">
          <head xml:id="i-BqGvWr3QBCTUfdQ5FP8bZG" type="h1">
            Motivering
          </head>
          <p xml:id="i-UHW9G564ayKUUWowc942N1">
            En Stockholmsregion som växer med 20 00030 000 invånare per år
            behöver ett ambitiöst bostadsbyggande för att möta människors
            och företags behov av bostad och arbetskraft. En stor grupp unga
            vuxna söker sin första bostad, ett växande antal människor flyttar
            till Stockholmsregionen för att arbeta eller studera. En stor
            grupp äldre vill sälja sina hus för att istället få ett enklare
            och mer anpassat boende. Fortfarande är tillgången till bostadsrätter
            relativt stor även om vi ser en avmattning i nyproduktionen.
          </p>
          <p xml:id="i-L6FvjGcTHJBh4wuoTtoWAa">
            Utvecklingen i Stockholmsregionen innebär att den riskerar bli
            alltmer segregerad. Stockholmsmoderaternas realisation av hyresrätter,
            höga räntor och höga priser på bostadsrätter och villor gör att
            möjligheterna att skaffa sig en bostad blir allt svårare i Stockholmsregionen.
            Till detta kan läggas att bostadsbyggandet håller på mattas av
            reellt. Under 2007 gick luften ur byggandet av nya hyresrätter,
            nu ser vi även en snabb avmattning när det gäller bostadsrätter
            och egnahem. Enligt SCB har bostadsbyggandet minskat i Stockholm
            med 1 000 lägenheter på 6 månader. Detta till följd av att regeringen
            helt saknar bostadspolitik.
          </p>
          <p xml:id="i-ViptXf5GTkquwn8RMtKunP">
            Den borgerliga regeringens agerande på bostadssektorn har istället
            allvarligt förvärrat situationen för många stockholmare. Ungas
            möjligheter att komma in på bostadsmarknaden försvåras av att
            andelen hyresrätter minskar på grund av utförsäljningspolitik.
          </p>
          <p xml:id="i-4UhQWzLCszWbwf3S8ZVmAh">
            Införandet av en retroaktiv flyttskatt och begränsningarna i
            uppskovsmöjligheterna har medverkat till att många äldre drar
            sig för att sälja sina hus. Det har också lett till att många
            barnfamiljer som gjort en boendekarriär fått högre kostnader för
            sitt boende. Till detta ska det läggas att en barnfamiljs ränte­utgifter
            i stort sett har fördubblats sedan den borgerliga regeringen tillträdde.
            Stockholm börjar gå åt fel håll. Trångboddheten i Stockholmsregionen
            börjar bli ett allt större problem. En stagnerad bostadsmarknad
            med minskad rörlighet och kraftigt ökade ränteutgifter gör att
            barnfamiljer i Stockholm tvingas bo sämre, trängre och dyrare.
          </p>
          <p xml:id="i-9KuU35RNGTua56SGsZLXcx">
            Socialdemokraterna är en garant för en mångfald på bostadsmarknaden,
            där det ska finnas både hyres- och bostadsrätter och egnahem.
            Valmöjligheten på bostadsmarknaden är viktig i bostadspolitiken
            men sedan 2006 har valfriheten på bostadsmarknaden sakta urholkats.
            Utförsäljningen av allmännyttan innebär att hyresrätten i attraktiva
            lägen snart är en bristvara. Frånvaron av bostadspolitik drabbar
            hårdast barnfamiljer och ungdomar i storstäderna. För barnfamiljer
            med låga inkomster och ungdomar är det särskilt bekymmersamt och
            gör valmöjligheterna ännu mer begränsade.
          </p>
          <head xml:id="i-TpqX1kKBxRnMWmUyB23DrA" type="h2">
            Upprustningen av slitna förorter
          </head>
          <p xml:id="i-GtysajhvQGNyBL2j6mznpt">
            Stockholms förorter är hembygden för tusentals människor. En
            stor del av förorternas bebyggelse härrör från miljonprogrammen.
            I miljonprogramsområdena behöver staten medverka för att ekonomiskt
            stödja renoveringar och upprustningar av byggnader, kommunikationer
            och offentlig service. Det är helt orimligt att de boende själva
            ska stå för hela kostnaden, utan det behövs en utvecklad finansieringsform.
            Vår uppfattning är att ansvaret för upprustningen måste delas
            av både stat, landsting och kommuner. Det handlar inte bara om
            att rusta upp fastigheterna utan också om hur vi rustar upp förorterna
            med långsiktiga satsningar för att modernisera förortens bostäder,
            skapa trygghet, bygga bra skolor och se till att det finns jobb.
            Staten behöver ta ett bredare grepp om moderniseringen av förortsområdena.
            Enligt SABO kommer nödvändiga ombyggnader kosta över 70 miljarder
            kronor. För bostadsföretagen i Stockholmsregionen handlar det
            om kostnader på minst 2030 miljarder kronor. Om bostadsbolag och
            kommuner själva tvingas stå för hela kostnaden för ombyggnad och
            renovering kommer detta att drabba hyresgästerna med kraftiga
            hyreshöjningar eller resultera i stora kommunala skattehöjningar.
            Regeringen är kallsinnig för utvecklingen och ser inte vidden
            av problemen inför de stora problemen som kommunerna, de allmännyttiga
            bostadsföretagen och inte minst hyresgästerna står inför.
          </p>
          <head xml:id="i-4ooqUrBgrC6oh1j471EPGc" type="h2">
            Unga de stora förlorarna på bostadsmarknaden
          </head>
          <p xml:id="i-Quz6QompHyVHiujeJCbLTP">
            Boendefrågan håller på att bli en av de stora generationskonflikterna,
            särskilt i storstadsområdena. Unga vuxna tillhör utan tvivel de
            grupper som drabbades hårdast av bostadsbristen. Andelen unga
            som bor kvar i föräldrahemmet har enligt SCB och Ungdomsstyrelsens
            rapport Ung 2007 ökat i åldern 2025 år. I första hand efterfrågas
            billiga hyresrätter, men regeringen och de borgerligt styrda kommunernas
            politik försvårar snarare än underlättar för inträdet. Om fler
            unga ska få chansen till en etablering måste fler och billigare
            hyresrätter byggas, därför behövs ett investeringsstöd, och fler
            hyresrätter vara kvar. Vi värnar hyresrätten och vill därför se
            över det kommunala bostadsförsörjningsansvaret.
          </p>
          <p xml:id="i-AgYSQX6R3DftWvow4UARDk">
            Utförsäljningen är också ett hot mot Stockholms utveckling. Handelskammaren,
            näringslivet och KTH lyfter alla samfällt fram tillgången på hyresrätter
            som en avgörande betydelse för företagens möjligheter till rekrytering
            av personal och därmed för utvecklingen av Stockholmsregionen.
            Den är också av avgörande betydelse för rörligheten på bostadsmarknaden.
          </p>
          <p xml:id="i-RXetbk8YnUkZ41omqwNzpo">
            Minskad andel hyresrätter riskerar därför att skapa inlåsningseffekter
            och på sikt förstärker detta segregationen. Vi vill värna hyresrätten.
            Tillgång till hyresrätter är för oss socialdemokrater en viktig
            del i valfriheten på bostadsmarknaden. Den borgerliga regeringens
            valfrihet gäller bara dem som har en bostad medan de som står
            utanför ska ges sämre förutsättningar att få en bostad. Hyresrätten
            skapar flexibilitet och mångfald som är viktig och möjliggör inträdet
            på bostadsmarknaden för alla, särskilt för dem som inte har ekonomiska
            förutsättningar att köpa in sig.
          </p>
          <p xml:id="i-BqxtNHW6dgfZpPjh6C7bmD">
            Vi socialdemokrater vill värna valfriheten på bostadsmarknaden.
            En mångfald är viktig både för utveckling i regionen och för människors
            möjligheter att kunna få en bostad som passar utifrån var man
            befinner sig i sin livscykel.
          </p>
          <p xml:id="i-UavmgQu6gvh8uZaT82dzHg">
            Vi säger nej till ideologiska utförsäljningar. De medverkar endast
            till ökade skillnader och klyftor. Ombildning utarmar valfriheten
            37 500 lägenheter står under ombildning i Stockholms stad varav
            tre fjärdedelar är hyresrätter i innestaden. Det borgerliga styret
            i Stockholms stad har under två år reat ut allmännyttan. I innerstaden
            har man sålt lägenheter till 60 procent av marknadsvärdet.
          </p>
          <p xml:id="i-7YbMmgWgDQLNeFmzJkhXhe">
            Om de moderatledda kommunerna fortsätter ombildningstakten finns
            den en uppbar risk att allmännyttans bestånd i snar framtid blir
            så kallad social housing. I kommuner som Täby och Danderyd saknas
            hyresrätter nästan helt. I Ekerö har den borgerliga majoriteten
            beslutat att sälja ut allmännyttan, vilket ytterligare begränsar
            tillgången till hyresrätter och försvårar för unga att få en första
            bostad.
          </p>
          <p xml:id="i-Y4jgUBtnTRpbEtxDWx9Mu2">
            Mot denna bakgrund finns det en anledning att se över det kommunala
            bostadsförsörjningsansvaret om hur det kommunala ansvaret kan
            förstärkas för bostadsförsörjning åt den egna befolkningen. Det
            är också viktigt att se hur man också kan stärka regionalt ansvar
            för att det finns bostäder med olika upplåtelseformer i Stockholmsregionen.
          </p>
          <head xml:id="i-K7ypDqfYiKs8Cb7BE4aLmp" type="h2">
            Kraftigt sjunkande bostadsbyggande
          </head>
          <p xml:id="i-9up4CGXCjNVyhqxq4UZyt8">
            Regeringens borttagande av alla stimulanser till byggandet och
            en obefintlig bostadspolitik har lett till att bostadsmarknaden
            i Stockholmsregionen stelnar. Förändringen av fastighetsskatten
            med höjd reavinstskatt betyder att det är billigare att bo kvar
            och dyrare att flytta. Det gör att många istället för att söka
            sig ett mer anpassat boende hellre bor kvar. Det kan vara äldre
            som gärna vill ha ett mer lättskött boende men väljer att stanna
            kvar i sin villa eller barnfamiljen som är trångbodda i en bostadsrätt
            som gärna vill ha ett större boende. Det har medverkat till en
            minskad efterfrågan och därmed påverkar det också bostadsbyggandet
            negativt.
          </p>
          <p xml:id="i-EweLC8DcKmEqbK8k9y2BS9">
            Bostadsbyggandet är en viktig tillväxtmotor för både Sverige
            och Stockholmsregionen. Men sedan 2006 är trenden tydlig. En kraftig
            nedgång av byggandet av hyresrätter är effekterna av att den moderatledda
            regeringen tog bort stödet för byggandet av hyresrätter. Nu ser
            vi också tendenserna av en generell avmattning på bostadsmarknaden.
            Det byggande som trots allt sker planerades i huvudsak tiden före
            den borgerliga regeringens tillträde.
          </p>
          <p xml:id="i-7ybyUrDKBPiFd8HQX1YpAw">
            Regeringens avveckling av stödet gör att marknaden saknar ett
            smörjmedel för bostadsbyggandet. Regeringen bör istället återinföra
            stödet till byggandet av hyresrätter. Att som regeringen sitta
            och vänta på att marknaden ska lösa problemen är en viljelös politik.
          </p>
          <head xml:id="i-FW2xoPoedSsVWyrsfLCX41" type="h2">
            Bostadsbeskattningen skapar inlåsningseffekter
          </head>
          <p xml:id="i-J1e2e82Rxej6ZPfux6Fkij">
            Regeringens förändring av bostadsbeskattningen, med höjd reavinstskatt
            och sänkt fastighetsskatt, gör det också svårare för människor
            att anpassa sitt boende efter sin livssituation. Den unga barnfamiljen
            får det svårare att flytta till huset man kanske drömmer om. Det
            nyblivna pensionärsparet får det svårare att flytta till en mindre
            och anpassad lägenhet. Stigande räntor gör det svårare för dem
            som tvingas ta stora lån att ha råd med sitt boende.
          </p>
          <head xml:id="i-A9ZDzUSnJbdmX5CME9GiBE" type="h2">
            Särskilt drabbade är unga
          </head>
          <p xml:id="i-AufpW8R3B4vZRyYZvcVrMX">
            Regeringens införande av en retroaktiv flyttskatt innebär att
            äldre som gärna vill flytta från sin villa för ett mer bekvämt
            boende blir kvar i sitt hus och medverkar till en stagnation på
            arbetsmarknaden.
          </p>
          <p xml:id="i-A9tchhrBYKTPfsCcRhkGB8">
            Socialdemokraterna vill ha en rättvis bostadsbeskattning. Neutralitet
            mellan boendeformerna är en viktig politisk fråga för människor
            i storstaden. Socialdemokratisk skattepolitik innebär ingen höjd
            fastighetsskatt för stockholmarna, endast för dem som har ett
            taxeringsvärde på över 5 miljoner.
          </p>
          <head xml:id="i-3Lxmj7JEUXdoURte1XhejF" type="h2">
            Se över tomrättslagstiftningen
          </head>
          <p xml:id="i-VCHoCX5M8BnKJTJUW5BNhV">
            Tomträtten som redskap i bostadspolitiken har minskat. Tidigare
            var den till för att människor skulle kunna bygga hus även om
            de inte hade råd att köpa marken. Sedan dess har syftet med tomträtt
            förändrats. Idag är tomträtten mest en boendeform som innebär
            att kommunerna kan tillgodogöra sig värdestegringen på marken
            i form av höjd tomträttsavgäld. För den enskilde har det lett
            till en otrygg upplåtelseform. Problemen hänger framför allt ihop
            med den kraftiga prisutveckling som skett på marken. I NackaDuvnäs
            höjde det borgerliga styret i kommunen tomträttsavgälden med över
            200 procent, vilket medför att många inte har råd att bo kvar
            och tvingas flytta. Det är inte rimlig bostadspolitik. Därför
            är det rimligt att se över tomrättslagstiftningen så att människor
            som idag bor med tomträtt också i framtiden kan bo kvar.
          </p>
          <head xml:id="i-SQYhDmNXNQjZaCafNwVZ8f" type="h2">
            Inga marknadshyror men rimliga andrahandshyror
          </head>
          <p xml:id="i-GBKc3ucCAy1zw6LanueQSh">
            Vi säger nej till utredningen om att införa marknadshyror. I
            de fall det förekommer brister i hyressättningen är vår uppfattning
            att dessa brister skall lösas av parterna på hyresmarknaden och
            inte genom lagstiftning och politiska ställningstaganden.
          </p>
          <p xml:id="i-7bVXZzbL1e6GNxHY2JZ4HF">
            I bostadsbristens tider blir andrahandsuthyrningen en viktig
            del i bostadspolitiken, särskilt i storstaden. För många är andrahandsboende
            den enda möjligheten till eget boende, särskilt gäller detta unga,
            med oskäliga hyror. Lagstiftningen för andrahandsuthyrningen är
            oklar främst när det gäller hyressättningen. Det finns därför
            starka skäl till att se över regelverket för att garantera bruksvärdeshyror
            vid andrahandsuthyrningen. Regeringen vill göra det lättare att
            hyra ut i andra hand men tar inga initiativ till att se över lagstiftningen
            med oskäliga hyror.
          </p>
          <p xml:id="i-3xKm55nNn2fcEV4qbcC8Tu">
            Boendefrågan håller på att bli en av de stora generationskonflikterna,
            särskilt i storstadsområdena. Unga vuxna tillhör utan tvivel de
            grupper som drabbades hårdast av bostadsbristen. Andelen unga
            som bor kvar i föräldrahemmet har enligt SCB och Ungdomsstyrelsens
            rapport Ung 2007 ökat i åldern 2025 år.
          </p>
          <p xml:id="i-YDpj5YjrqqiKA12eYeqkt8">
            I första hand efterfrågas billiga hyresrätter men regeringen
            och de borgerligt styrda kommunernas politik försvårar snarare
            än underlättar för inträdet. Om fler unga ska få chansen till
            en etablering måste fler och billigare hyresrätter byggas och
            fler hyresrätter vara kvar.
          </p>
        </div>
        <div xml:id="i-K1jrUKhuWfB14kDdvsqiEL" type="motSignatures">
          <list xml:id="i-Jevi42EMZCVB5KcA8G9LLg">
            <item xml:id="i-3vCV9NijYMswaxnzEGCovw" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-G3ZfXy4NVg2rwKGajjYz2m" who="i-TcNfrp7fRvP58buMahA7Gi">
              Maryam Yazdanfar (s)
            </item>
            <item xml:id="i-Dhs9x1eW9wV6GSYoa6ismq" who="i-4dHfDoweVJM2iAJu9BCQqo">
              Tommy Waidelich (s)
            </item>
            <item xml:id="i-BhoCp2HWb2FiBPoZWuzgBb" who="i-DXYijt8wprzTgm7zCTJYc3">
              Veronica Palm (s)
            </item>
          </list>
        </div>
      </div>
    </body>
  </text>
</TEI>
