<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-MJU-00525">
  <teiHeader>
    <fileDesc>
      <titleStmt>
        <title>Rennäringen</title>
        <author corresp="i-MoGEQsqJ4CuppQSQXqYv1U">av Anders Sjölund (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rennäringen</title>
          <idno type="rdwebb">GP02MJ525</idno>
          <rs type="number">MJ525</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GP02MJ525/text</ref>
          <ref type="dokument_url_html">http://data.riksdagen.se/dokument/GP02MJ525</ref>
          <ref type="dokumentstatus_url_xml">http://data.riksdagen.se/dokumentstatus/GP02MJ525</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MoGEQsqJ4CuppQSQXqYv1U</idno>
            <name>Anders Sjölund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9MD78PWDFXj4i6Nww4u8Jz" type="signed"/>
        <correspContext corresp="i-9MD78PWDFXj4i6Nww4u8Jz">
          <note type="signatory" corresp="i-MoGEQsqJ4CuppQSQXqYv1U"/>
        </correspContext>
        <correspAction xml:id="i-WHLefdsVeBF1bYW5S3t4iJ" type="referral">
          <date when="2001-10-11"/>
        </correspAction>
        <correspAction xml:id="i-4SxV9HUJofoNPZPncrg5TA" type="dismissal">
          <date when="2001-10-11"/>
        </correspAction>
        <correspAction xml:id="i-45GgVeXZLnUdy7K4AAANqk" type="termination">
          <date when="2001-10-05"/>
        </correspAction>
        <correspAction xml:id="i-KNuG9ESBzbpmzTjrS5XTMu" type="submission">
          <date when="2001-10-05"/>
        </correspAction>
        <correspAction xml:id="i-3hqmYhVwNJDphiwKnkuxBr" type="numbering">
          <date when="2001-10-05"/>
        </correspAction>
        <correspAction xml:id="i-mEm4JjmQKuckF4C7wtuhb" type="proposed_referral">
          <date when="2001-10-05"/>
        </correspAction>
        <correspAction xml:id="i-BM1zVZqMZz1xV3PJx9m6H4" type="committee_proposal">
          <date when="2001-10-05"/>
        </correspAction>
        <correspAction xml:id="i-KLghQdV4CRhfRFTAnfxh7j" type="reviewing">
          <date when="2001-10-05"/>
        </correspAction>
        <correspAction xml:id="i-VyZqNpH28uSfy57yULUDrF" type="registration">
          <date when="2001-10-05"/>
        </correspAction>
        <correspAction xml:id="i-Jk7Tiis8QcuEhnEG2ovZtc" type="assigned"/>
        <correspContext corresp="i-Jk7Tiis8QcuEhnEG2ovZtc">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0525/mot_200102_MJ_0525-0001.pdf"/>
      <div xml:id="i-PfCD1syphrEXeGmQ3eF1sE" type="motHeader">
        <div xml:id="i-2WK95pbnMMM3JpEcsZukRS" type="motTitle"/>
        <div xml:id="i-6pc3A2ApJ3oi2YqaUiro2q" type="motSubmissionInfo"/>
      </div>
      <div xml:id="i-TEE59eZBdjhDh7bhbJVHXx" type="motBody">
        <div xml:id="i-M8a1C5ELvbBMYU2UurAdZa">
          <p xml:id="i-DRTrC1HEbRKZLNgDvWkEtF">
            2001/02 mnr: MJ525 pnr: m1853
          </p>
          <p xml:id="i-UCC6dcTjhoLubdYUZj6cUn">
            Motion till riksdagen 2001/02:MJ525
          </p>
          <p xml:id="i-4y66ud3ykNezx3DvEdP59G">
            av Anders Sjölund (m)
          </p>
          <p xml:id="i-WAWqkFFvbNr1je6uytYefs">
            Rennäringen
          </p>
          <p xml:id="i-HhRCFUVxyFBKrF79nyZmPj">
            Motionen delad mellan flera utskott
          </p>
          <p xml:id="i-BAPthsosyftfd3MH9oQrkn">
            Sammanfattning
          </p>
          <p xml:id="i-PF4bg8r3sAMvfM3B9Dc1u6">
            Rätt hanterat kan förhållandet mellan samebyarna och rennäringens
            intressen väl komma att leva i samklang med övriga intressenter
            i renbeteslandets närhet. Såväl samebyarna, ortsbefolkning och
            jaktintressen samt skogs- och jordbruksnäringarnas representanter
            har alla en uppriktig vilja att lösa problem som ytterst staten
            bär ansvar för. Det går att uppnå frid i fjällen om grundläggande
            frågor om landområden för renskötselrätten slutligen kan fastställas.
            Till dess att de geografiska gränserna dragits upp får inget nytt
            tillföras problematiken.
          </p>
          <p xml:id="i-WsT6t2L9RxvtBQViTsA9Zh">
            Förslag till riksdagsbeslut
          </p>
          <p xml:id="i-KFFmVAimZ77eVGwDWiDAXM">
            1. Riksdagen tillkännager för regeringen som sin mening vad i
            motionen anförs om en gränsdragningskommission. 2. Riksdagen tillkännager
            för regeringen som sin mening vad i motionen anförs om ströängar.'
            3. Riksdagen begär att regeringen lägger fram förslag till ändring
            vad gäller dubbelregistrering av älgjakt. 4. Riksdagen tillkännager
            för regeringen som sin mening vad i motionen anförs om lokal förvaltning.
            5. Riksdagen tillkännager för regeringen som sin mening vad i
            motionen anförs om rättighetsförskjutning.” 6. Riksdagen beslutar
            att avvakta vad gäller förslaget om ny renbeteskonvention i enlighet
            med vad i motionen anförs.
          </p>
          <p xml:id="i-7gAtFrwmkEoGePTfZfx47T">
            " Yrkande 2 hänvisat till BoU. ? Yrkande 5 hänvisat till UU.
          </p>
          <pb facs="riksdagen-motions-pdf/data/200102/mot_200102_MJ_0525/mot_200102_MJ_0525-0002.pdf"/>
          <p xml:id="i-5A8aTU9FoPYZnLLxwmrbWR">
            2001/02:MJ525
          </p>
          <p xml:id="i-Visa8zWL285Gxwd7A6VyCd">
            Bakgrund
          </p>
          <p xml:id="i-SoudaUo65obu9fiNKiZkhv">
            Frågan om samernas ställning i Sverige är under ständig diskussion.
            Framför allt gäller detta de renägande samernas rättigheter som
            regleras av rennärings- lagen. Vilka rättigheter ligger i renskötselrätten?
            Vilka områden kan omfattas av hävdvunnen rätt till bete? Hur skall
            konflikterna mellan ortsbefolkningens anspråk på jakt och fiske
            lösas? Hur löses de konflikter som rör de skador på mark som renskötseln
            medför? I vilken utsträckning skall rennäringens intresse tillgodoses
            när det samtidigt finns andra näringar som har anspråk som kolliderar
            med dessa? Frågorna är många och synpunkterna på lösningar lika
            många. Vad som emellertid står helt klart är att nuvarande situation
            måste brytas samtidigt som illavarslande tecken syns på framtida
            politiska beslut som kan förvärra konflikten. Inte minst i Västerbotten,
            där en stor del av markområden som ingår i renbeteslandet är privat
            mark, syns konflikterna tydligt. Det finns trots allt goda krafter
            som vill samverka och lösa de konflikter som staten ytterst bär
            ansvaret för. Oklara lagar som ibland korsar varandra och outklarade
            marktvister är bara några exempel på frågor där staten försummat
            det ansvar som staten måste ta. I texten nedan går jag igenom
            några av de viktigaste frågorna som måste lösas för att vi skall
            kunna få frid i fjällen. Dessa är i tur och ordning frågorna om
            en gränsdragningskommission, ströängar, dubbelregistrering av
            älgjakt, lokal förvaltning av småviltsjakt, rättighetsförskjutningar
            samt avslutningsvis en renbeteskonvention.
          </p>
          <p xml:id="i-Wu4QSE8QgxWKv7mWEALvQ1">
            Gränsdragningskommission
          </p>
          <p xml:id="i-RdBLrrRQ3dhGDgfHoNjSQL">
            Den kanske viktigaste förutsättningen för ett gott samarbetsklimat
            i fjällen och inom det område som rennäringen gör anspråk på är
            att utröna och fastställa vilket område som skall omfattas av
            renskötselrätten. Först när staten har fastställt vilket det faktiska
            området skall vara, med den erfarenhet och historia som finns
            tillgänglig, kan kartan över markområden fastställas. Jordbruksministern
            har vid ett antal tillfällen uttalat sig positivt i frågan om
            att tillsätta en kommission med detta uppdrag. I oktober 2000
            svarade ministern att en sådan kommission skulle tillsättas under
            våren. I maj året därpå hade ingen kommission tillsatts, men på
            en muntlig fråga under riksdagens frågestund svarade ansvarigt
            statsråd att kommissionen skall tillsättas under tidig höst. I
            oktober 2001 har detta fortfarande inte skett. Detta förhållande
            är såväl anmärkningsvärt som nonchalant. Också i ljuset av att
            en ny renbeteskonvention föreslår en utökning av renbetesrätten
            till att också gälla norska samer blir frågan om att fastställa
            renbeteslandet än viktigare.
          </p>
          <pb facs="riksdagen-motions-pdf/data/200102/mot_200102_MJ_0525/mot_200102_MJ_0525-0003.pdf"/>
          <p xml:id="i-DwQjqp52y3WGTVWVznd8md">
            Ströängar
          </p>
          <p xml:id="i-Fc8yfsCx92Yjkg8eubMEDG">
            Även om förekomsten av s.k. ströängar är begränsat, så är det
            likväl en källa till irritation och konflikt i de områden där
            sådana förekommer. Den markkonflikt som uppenbart finns som ett
            resultat av avvittringens genomförande måste biläggas. Det finns
            därför all anledning att denna fråga också underkastas rättslig
            prövning. Problematiken med ströängar och tillhörande rättigheter
            bör därför lösas i samma takt som gränsdragningskommissionen arbetar
            med frågan om geografisk avgränsning av renbetesområdet.
          </p>
          <p xml:id="i-CVHNypAsLPRrHkdKtvWjYT">
            Dubbelregistrering av älgjakt
          </p>
          <p xml:id="i-P6yifvr44Mq3p9R3infeX4">
            Samebyarna äger rätt att inom ramen för renskötselrätten jaga
            och fiska. Detta gäller också licensjakt på älg, både på statens
            mark och på privat mark. Denna s.k. dubbelregistrering är i lagens
            mening i sin ordning, även om tolkningen inte accepteras av alla.
            Hur som helst innebär dubbelregistreringen en källa till konflikter
            mellan ortsbojaktlag och samebyns jägare. Den dubbla jakträtten
            utgör inte bara farliga inslag i jakten, utan reser också frågan
            om markägares rätt till egen mark. Det finns goda skäl att undanröja
            denna källa till konflikt. Staten har att ta ansvaret även i denna
            fråga och undanröja möjligheten till dubbelregistrering. I de
            fall där anspråk på kompensation framförs har staten att i görligaste
            mån finna lösningar för detta. Dubbelregistreringen måste upphöra,
            och staten måste ta ansvaret för att så sker.
          </p>
          <p xml:id="i-TYyxKAbQccKVDpssmWa9Fq">
            Lokal förvaltning av småviltjakten
          </p>
          <p xml:id="i-BK7AojBUiCV2ZwGnKxquFh">
            Sedan reglerna för småviltsjakt ändrats, har jakten kommit att
            bli tillgänglig för det stora flertalet av våra aktiva jägare.
            Enkelheten kring jakträtten och det förhållandevis låga priset
            för jaktkorten har gjort att svenska jägare frekvent nyttjar våra
            fjäll och fjällnära marker. På samma sätt finner många utländska
            jägare de svenska markerna och reglerna attraktiva. Ett icke oväsentligt
            antal utländska jägare finner de svenska fjällen för sin ripjakt.
            Förutom jägarnas och lokalbefolkningens värn om mångfald i faunan
            finns också nödvändig hänsyn att ta till renägarnas produktionsmöjligheter.
            Renägarnas självklara rätt till bete kan ibland stå i kontrast
            mot jägarnas intresse. Avlysning av stora markområden görs formellt
            av länsstyrelsen och upplevs inte sällan som omständligt och med
            för stor säkerhetsmarginal i tid och till yta. Önskemålet är naturligtvis
            att ett positivt samarbete och ömsesidig respekt kan finnas mellan
            de olika intressegruppernas specifika önskemål och behov.
          </p>
          <p xml:id="i-73ojuMghD3DUbMiAbffFK8">
            Småviltsjakten har sedan nuvarande system «infördes fått en explosionsartad
            utveckling, och jakten innebär därmed ett icke oväsentligt
          </p>
          <p xml:id="i-PLUMYhZ7MGMguETpcrW8U5">
            2000/01:c999
          </p>
          <pb facs="riksdagen-motions-pdf/data/200102/mot_200102_MJ_0525/mot_200102_MJ_0525-0004.pdf"/>
          <p xml:id="i-2JY5bS6s2eEaTWXu98cE82">
            2001/02:MJ525
          </p>
          <p xml:id="i-XaN1Kjyx1x7bBFRDTp2H7C">
            tillskott i turistekonomin för länen. Försäljningen av jaktkort,
            resor, övernattningar, guidningar, matinköp, transporter m.m.
            innebär redan i dag miljontals kronor i intäkter för de aktuella
            byarna och regionerna. Småviltsjakten ovan odlingsgränsen, framförallt
            ripjakten, innehåller således en stark utvecklingsbar ekonomisk
            potential som bör tillvaratas. Jakten innebär på några områden
            en ansträngning i relationerna mellan jägarna och renägarna. På
            några håll kan man också säga att spänningen mellan jägarnas intressen
            och de renägande samernas intressen varit betydande och negativ
            från turistisk synpunkt. I dag fastställs jaktkortens pris centralt
            och avgifterna fördelas enligt centrala direktiv. Länsstyrelsens
            roll som myndighet för avlysning av renbetesland och prissättare
            kan ifrågasättas ur rationalitetssynpunkt. Med utgångspunkt från
            en stor potential i småviltsjakten bör ett system med lokal förvaltning
            kunna prövas i ett försök. En grundförutsättning för ett lokalt
            försök bör vara utformat så att samförstånd mellan lokala turistföretagare
            och rennäringen ligger som en förutsättning för ett försök. Beslut
            om avlysning av renbetesområden, storlek på området och tidpunkter,
            aktuella jaktområden och prissättning av jakten läggs till den
            lokala nivån med lokala företrädare för turistföretagare och renägande
            företag i förening. Med föreslaget försök bör de motsättningar
            som finns mellan intressegrupperna kunna biläggas och jakten som
            turistföreteelse utvecklas positivt och till nytta för inlandet
            i stort. Länsstyrelsens roll reduceras i försöket till att vara
            den initierande och godkännande parten av försökets
          </p>
          <p xml:id="i-VpGvgtub7PQVcxT5MxvKFa">
            uppläggning.
          </p>
          <p xml:id="i-Hz7QSWZjUmi5RC6F9F2hEj">
            Rättighetsförskjutning
          </p>
          <p xml:id="i-6c41ug74CPyjB73hWusKdW">
            Den pågående diskussionen om förändringar vad gäller samebyns
            utvidgning till en större personkrets ger oroande signaler för
            framtiden. Tanken att samebyn kan införliva ytterligare samer
            i sin by är en fråga som samebyn rimligen själv bör avgöra. Däremot
            får utvecklingen av en större sameby inte medföra att de rättigheter
            som förknippas med renskötsellagen också skall komma att omfatta
            denna nya personkrets. Om samebyarna utvidgar sitt medlemsantal
            får detta inte innebära att även jakt och fiske med automatik
            tillförsäkras de nya medlemmarna i samebyn. Om utvecklingen likväl
            blir på detta sätt riskerar detta att utmynna i mycket svåra konflikter,
            i varje fall i Västerbotten. Vidare är det viktigt att ingen rättighetsförskjutning
            till samebyns fördel sker, så att jord-, skogs- och gruvnäringens
            verksamheter ytterligare försvåras. Det finns goda möjligheter
            att komma tillrätta med de konflikter som finns idag på grund
            av otydlig lagstiftning och försummelser från statens sida, varför
            det vore djupt olyckligt att innan dessa klarats ut, göra rättighetsförskjutningar
            som enbart gynnar en part. Av den anledningen finns fog för att
            inte tillmötesgå kravet på att ratificera ILO 169.
          </p>
          <pb facs="riksdagen-motions-pdf/data/200102/mot_200102_MJ_0525/mot_200102_MJ_0525-0005.pdf"/>
          <p xml:id="i-2wxYPYmetKBxvpfR6uZWR4">
            Renbeteskonventionen
          </p>
          <p xml:id="i-QN9AJDHAikvgDbRfKUjL62">
            Den norsk-svenska renbeteskonventionens förslag är nu ute på
            remiss. De förslag som konventionen lägger fram är i många stycken
            anmärkningsvärda, varför förslaget bör dras tillbaka och omarbetas.
            Förslaget förordar att norska renägare skall få nyttja vinterbete
            i Nordmalings kommun och efter Lövångerkusten. Båda områdena ligger
            under rättslig prövning där tvisten gäller om området överhuvudtaget
            kan omfattas av renskötselrätten. Konventionens förslag föregriper
            således inte bara den rättsliga prövningen, utan kränker dessutom
            äganderätten genom att frankt upplåta enskild mark till annan
            nations näringsidkare. 1972 års konvention behöver revideras,
            men till dess att en gränsdragningskommission har utrett renskötselområdet
            i stort i Sverige kan frågan om utvidgat område överhuvudtaget
            inte komma ifråga. Av det skälet finns anledning att dra tillbaka
            liggande förslag och avvakta vad gränsdragningskommisionen kommer
            fram till.
          </p>
          <p xml:id="i-JSdCFApbK8tPaoopzjtqVn" type="date">
            Stockholm den 5 oktober 2001
          </p>
          <p xml:id="i-8oHRm5JzfdqZUhpbjBa7oi" type="signatureBlock">
            Anders Sjölund (m)
          </p>
          <p xml:id="i-XVd5Nmp7frnDt33W9ySLBt">
            2000/01:c999
          </p>
        </div>
      </div>
    </body>
  </text>
</TEI>
