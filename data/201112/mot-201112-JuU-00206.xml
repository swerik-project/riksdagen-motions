<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00206">
  <teiHeader>
    <fileDesc>
      <titleStmt>
        <title>Ett tryggare Stockholm</title>
        <author corresp="i-MVzhVeKwRGmjHjHoSrReg9">av Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett tryggare Stockholm</title>
          <idno type="rdwebb">GZ02Ju206</idno>
          <rs type="number">Ju206</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju206/text</ref>
          <ref type="dokument_url_html">http://data.riksdagen.se/dokument/GZ02Ju206</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju206</ref>
          <ref type="doc">http://data.riksdagen.se/fil/C52D204A-3B31-49BF-8CD6-BF1B693833C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JEEJLaC1BVoEmMnXQPYW25" type="signed"/>
        <correspContext corresp="i-JEEJLaC1BVoEmMnXQPYW25">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-BtDU71XoTFt9BwM7V4EBUD" type="numbering">
          <date when="2011-09-29"/>
        </correspAction>
        <correspAction xml:id="i-47zaomQGPGev29oRmQHowF" type="submission">
          <date when="2011-09-26"/>
        </correspAction>
        <correspAction xml:id="i-67T7uRdTgXU38XuVmk1mfC" type="transfer">
          <date when="2011-09-23"/>
        </correspAction>
        <correspAction xml:id="i-F38CKfVXipPuVmKmxkCmoG" type="assigned"/>
        <correspContext corresp="i-F38CKfVXipPuVmKmxkCmoG">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BTiLV8URFEFVDh2dck4Xi4" type="motBody">
        <div xml:id="i-3vB2mhfSJuF2HYX5f6uVmz" type="motProposal" subtype="förslag">
          <head xml:id="i-EMGDf3L8CPCpfNeJnkBMfP">
            Förslag till riksdagsbeslut
          </head>
          <list xml:id="i-7BiNwmEZuRqeAvCNgnUuhK" style="ol">
            <item xml:id="i-7VtM9G8vQsefXTMDPwWi8V">
              Riksdagen tillkännager för regeringen som sin mening vad som
              anförs i motionen om fler synliga poliser och lokala poliskontor.
            </item>
            <item xml:id="i-QwMBE21mUuvFEoyAhLmqX5">
              Riksdagen tillkännager för regeringen som sin mening vad som
              anförs i motionen om insatser mot ungdomsbrottsligheten.
            </item>
            <item xml:id="i-BFezgtur87EJmb3emaqtvm">
              Riksdagen tillkännager för regeringen som sin mening vad som
              anförs i motionen om att stimulera kommuners och föreningars engagemang
              för att öka tryggheten i lokalsamhället.
            </item>
            <item xml:id="i-QeNnjrtu79D3Wgxxr3u4sF">
              Riksdagen tillkännager för regeringen som sin mening vad som
              anförs i motionen om behovet av att investera i miljonprogramsområdena.
              1
            </item>
          </list>
          <p xml:id="i-541MUKvoYxKqdkarkeqAfz">
            1 Yrkande 4 hänvisat till CU.
          </p>
        </div>
        <div xml:id="i-Gw6UYR2A9KScp8Ekkiv6vd" type="motContent">
          <head xml:id="i-8cYBQHDnmDPfujNxBGVLo" type="h1">
            Motivering
          </head>
          <p xml:id="i-Q1XG3DVHK9Dg6DwiSUVEcM">
            För att vara en attraktiv storstad och en av världens bästa platser
            att växa upp i måste Stockholm vara en trygg storstad. Att man
            som äldre, förälder och ung ska kunna känna sig trygg där man
            bor eller på vägen hem efter en rolig kväll på stan är en rättighet.
            För de flesta är detta också en gemensam bild av Stockholm, men
            för många är oron för brott stor.
          </p>
          <p xml:id="i-XpjVyD5f7p3Jw3167Aafqe">
            Närmare 20 procent av befolkningen upplever en oro för att utsättas
            för brott. Ungefär lika stor andel uppger att de oroar sig i bostadsområdet
            efter mörkrets inbrott och över att någon annan närstående ska
            utsättas för brott. Det är också stora skillnader mellan olika
            grupper och var man bor. Bland dem som bor i hyresrätt var det
            hela 24 procent som inte ansåg att man kunde lita på människorna
            i det egna bostadsområdet, vilket gällde för endast 3 procent
            boende i villa.
          </p>
          <p xml:id="i-9mD2yN2TKNpcWZ1QGBFBYk">
            Bland äldre människor är det vanligt att känna otrygghet och
            på grund av det välja att inte gå ut. Men också i det avseendet
            är det stor skillnad mellan olika grupper. Nästan hälften av kvinnorna
            som är 65 år eller äldre känner sådan otrygghet medan bara var
            femte man i samma ålder har motsvarande rädsla. Av kvinnor som
            bor i hyresrätt är det mer än hälften som avstår från att gå ut
            till följd av otrygghet. Att också unga ofta upplever en otrygghet
            på kvällar och helger är inte acceptabelt.
          </p>
          <p xml:id="i-J8Z3MbYi4Xe7MqCRecozUs">
            Vi socialdemokrater vill ha ett tryggt och säkert Stockholm.
            Oroligheter i förorterna är ett tecken på att samhällets stöd
            och polisens prioriteringar och organisation inte fungerar tillfredsställande.
            Att förhindra brottslighet, oavsett hur den ser ut, vilket ursprung
            den har eller vilka former den tar är en angelägenhet.
          </p>
          <p xml:id="i-Xiv1Y3RzV3rKxbSQHGv16T">
            Polisen och rättsväsendet måste kunna leva upp till att snabbt
            göra insatser där människor känner otrygghet. Målet är tydligt
            färre brott ska begås och fler brott klaras upp. Fler och synliga
            poliser är en central del för att skapa trygghet. Därför är det
            viktigt att resurserna prioriteras dit behoven är störst. Det
            behövs fler lokala poliskontor för att göra polisen mer synlig
            i lokalsamhällena.
          </p>
          <p xml:id="i-MRFeaL1S9aCkLhWAhs4nY9">
            Kampen mot ungdomsbrottslighet borde stå högre på den politiska
            dagordningen. Nyrekryteringen till ungdomsgäng måste vara en prioriterad
            fråga. Unga lagöverträdare ska mötas av tidiga och tydliga reaktioner
            från vuxenvärlden samtidigt som tidiga stödinsatser måste till.
            För att minska ungdomsbrottsligheten är det avgörande att samhället
            kan erbjuda tydliga alternativa livsvägar, och i detta arbete
            har skolan, föreningsliv och idrottsrörelsen en central roll.
          </p>
          <p xml:id="i-JdxYr5GP93wwbXPZsvVCfN">
            För att öka tryggheten i bostadsområden och förortskommuner behövs
            det fler aktiva föräldrar och föreningar som deltar i nattvandringar.
            Många bostadsområden sover och det finns ganska lite att göra
            för ungdomarna under kvällar och helger. Kommunerna behöver öka
            sitt ansvar för att skapa mötesplatser och rikt varierad fritidsverksamhet
            i form av traditionella fritidsgårdar och ett bra föreningsliv
            som riktar sig till ungdomar inom olika områden, till exempel
            idrott. Det behövs verksamheter som är tillgängliga när ungdomarna
            mest behöver dem. Jag anser också att det borde vara obligatoriskt
            för föräldrar att delta i nattvandringar. Det behövs också insatser
            från kommunerna i form av fältassistenter som rör sig bland ungdomar,
            som på ett tidigt stadium kan upptäcka exempelvis gängbildningar.
            Tillsammans med fler trygghetsvärdar i city och på de mest trafikerade
            tunnelbane- och pendeltågsstationerna på kvällar och helger skulle
            detta bidra till ökad trygghet. Erfarenheterna från Fryshuset
            och från andra kommuner visar tydligt att en hög vuxennärvaro
            på bussar, tunnelbanor och pendeltåg på kvällar och helger ökar
            tryggheten. Samhället behöver därför stimulera kommuner och föreningar
            att delta och göra mer för att öka tryggheten i lokalsamhället.
          </p>
          <p xml:id="i-87NFGeqHU5UjzN3kfG5mNz">
            För att känna trygghet i sitt närområde krävs även insatser i
            den fysiska miljön. Många bostadsområden brister i trygghetsskapande
            planering, inte minst bostäder som uppfördes genom det så kallade
            miljonprogrammet. Mörka parker och gångtunnlar är exempel på platser
            som gör att människor känner rädsla och upplever otrygghet. Det
            behövs investeringar i miljonprogrammen för att göra vardagen
            tryggare genom att bland annat bygga bort otrygga platser, vidta
            åtgärder mot skadegörelse och skapa bättre belysning av gator
            och gångvägar, joggingspår och grönområden.
          </p>
        </div>
        <div xml:id="i-5YzQD8RNbJkLCq6fCQ7zg8" type="motSignatures">
          <list xml:id="i-Ve3KQVESJC3Aj6s144mbCn">
            <item xml:id="i-PedJSEGjVPVy8CMoJp68yU" who="i-MVzhVeKwRGmjHjHoSrReg9">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
