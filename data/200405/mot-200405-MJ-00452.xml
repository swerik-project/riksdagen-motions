<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_452/mot_200405_MJ_452-0001.pdf"/>
      <pb facs="riksdagen-motions-pdf/data/200405/mot_200405_MJ_452/mot_200405_MJ_452-0001.pdf"/>
      <div type="motHeader" xml:id="i-KUartYEPP1R48LCPpNZWyk">
        <div type="motTitle" xml:id="i-LCVKujA3a8V8o2cJZmBadr"/>
        <div type="motSubmissionInfo" xml:id="i-QYERmhCWMdoM7rXhtUNSjQ"/>
      </div>
      <div type="motBody" xml:id="i-PNbSLiGUERwz3sPj5Qrggt">
        <div xml:id="i-CQ52ZvkkoCoUsBJJrcQJRB">
          <p xml:id="i-D7MxWFdDNAV6EuNNnrLQWy">
            2004/05 mnr: MJ452 pnr: s18430
          </p>
          <p xml:id="i-75uRk4zgLcPCzkfALAuTJo">
            Motion till riksdagen 2004/05:MJ452
          </p>
          <p xml:id="i-Sjs2bLiKS92wFHKvurveof">
            av Karl Gustav Abramsson och Sören Wibe (s)
          </p>
          <p xml:id="i-GAUsNyyM5x3AgW1DyqM87E">
            Viltvårdsområden
          </p>
          <p xml:id="i-9LWnUP6edk668wS3XMJe9k">
            Förslag till riksdagsbeslut
          </p>
          <p xml:id="i-XuWVuG9ZRn21cvYocDLba1">
            Riksdagen begär att regeringen lägger fram förslag till ändring
            av viltvårdslagen i enlighet med motionen.
          </p>
          <p xml:id="i-Vdkvvm93nnBiF8hFy2N8A8">
            Motivering
          </p>
          <p xml:id="i-M5iJAMvqLwPh3oggZsdUge">
            Av lag (2000:592) om viltvårdsområden 27 8 första stycket framgår
            att en viltvårds-områdesförening i sina stadgar får uppställa
            krav på föreningens tillstånd för upplåtelse och överlåtelse av
            jakträtt inom ett viltvårdsområde och i paragrafens andra stycke
            anges under vilka förutsättningar sådant tillstånd kan vägras.
            Enligt 21 $$ samma lag gäller att en viltvårdsområdesförenings
            beslut i sådant fall skall fattas på en förenings- stämma och
            av 20 8 1 framgår att rösträtt i fråga som avses i 27 8 endast
            tillkommer föreningsmedlem som är markägare. Den övervägande delen
            av landets viltvårdsområden har i sina stadgar beslutat att föra
            in bestämmelser beträffande föreningens godkännande av avtal om
            upplåtelse av jakträtt. Jakträttsavtal skall därmed för att medge
            rätt att utfå jakträttsbevis och bedriva jakt inom området godkännas
            av jaktstämma (årsstämma) och denna ordning har visat sig medföra
            betydande problem för både nyttjanderättshavare och markägare.
            I samband med antagande av stadgar har en viltvårdsområdesförening
            att fastställa sitt verksamhets- och räkenskapsår och regelmässigt
            tillämpas antingen kalenderår eller jaktår (1 juli-30 juni). Föreningar
            som tillämpar kalenderår avhåller normalt ordinarie jaktstämma
            under tiden mars-maj och de som tillämpar jaktår, under tiden
            juli-augusti. Jakträttsavtal avser i stort sett alltid ett eller
            flera jaktår och de tecknas ofta relativt kort tid innan det nya
            jaktårets början. Detta försvårar eller omöjliggör prövning på
            jaktstämma i synnerhet då föreningens verksamhetsår utgör kalenderår.
            Eftersom avtal för att kunna behandlas på årsstämma måste vara
            styrelsen tillhanda viss tid före
          </p>
          <pb facs="riksdagen-motions-pdf/data/200405/mot_200405_MJ_452/mot_200405_MJ_452-0002.pdf"/>
          <p xml:id="i-J5DdJ2nN44e1rSzSQkgMaz">
            2004/05:MJ452
          </p>
          <p xml:id="i-VjfZ8gov8h14e6gKAgAHPy">
            jaktstämma kan dock motsvarande problem uppkomma även i de fall
            jaktåret utgör verksamhetsår. Helt oberoende av om föreningen
            tillämpar kalenderår eller jaktår som verksamhetsår kan orimliga
            situationer uppstå i samband med fastighetsöverlåtelser. En sådan
            överlåtelse är inte bunden till viss tidpunkt på året, och en
            ny ägare till en fastighet kan mycket väl ha intentionen att snarast
            möjligt upplåta jakträtten till någon annan. Om fastighetsöverlåtelsen
            sker i nära anslutning till eller efter områdets jaktstämma bortfaller
            möjligheten att pröva ett nyupprättat jakträttsavtal, vilket i
            sin tur kan medföra ekonomisk förlust för markägaren. Varken lagen
            om viltvårdsområden eller stadgarna för ifrågavarande viltvårds-områdesföreningar
            ställer krav på att beslut om godkännande av jakträttsavtal skall
            fattas av ordinarie årsstämma (jaktstämma). Fråga om godkännande
            kan således även behandlas av extra jaktstämma. Behov av prövning
            kan emellertid, som framgår ovan, uppkomma vid ett flertal tillfällen
            under samma verksamhetsår och att i varje enskilt fall lösa problemen
            genom hjälp av extra årsstämma är inget realistiskt alternativ.
            Verksamheten inom ett viltvårdsområde måste kunna bedrivas rationellt
            och på ett sådant sätt att varken nyttjanderättshavare eller fastighetsägare
            missgynnas. Lagen om viltvårdsområden bör därför ändras i så måtto
            att det skapas möjlighet för en årsstämma att delegera beslutsrätten
            vad gäller föreningens tillstånd för upplåtelse och överlåtelse
            av jakträtt. Det bör av lagen klart framgå att årsstämma = (jaktstämma)
            kan uppdra åt viltvårdsområdesföreningens styrelse att behandla
            och inom ramen för av stämman fastlagda grundprinciper besluta
            i sådana frågor.
          </p>
          <p xml:id="i-VSySa6ifqS1Ty7VR65vq9R">
            Stockholm den 30 september 2004
          </p>
          <p xml:id="i-3eXaCYiJfL9er7KcWBvDUX">
            Karl Gustav Abramsson (s) Sören Wibe (s)
          </p>
        </div>
      </div>
    </body>
  </text>
</TEI>
