<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00490">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__490/mot_1957__fk__490-001.pdf"/>
      <fw xml:id="i-tT6rVYt72Aunsivb9yAnp">
        6 Motioner i Första kammaren, nr 490 år 1957
      </fw>
      <div xml:id="i-NjxxrX1PvFV1UBFE3d8dZj" type="motHeader">
        <div xml:id="i-GV6sqH7WAiakhjexN2t7Hi" type="motTitle"/>
        <div xml:id="i-UBM6VSm1iK32ERvWT1Kuof" type="motSubmissionInfo"/>
      </div>
      <div xml:id="i-W2eF92tUL4GTYixCQYU5yb" type="motBody">
        <div xml:id="i-4r5vZkr53SrLUkDkZLiebP">
          <p xml:id="i-HQWp3nNsdmzoaUGKuSEugQ">
            Nr 490
          </p>
          <p xml:id="i-8c4p33gW9n8nurtFpxSm7y">
            Av herr Persson, Helmer, m. fl., i onledning av Kungl. Maj:ts
            pro- position angående teckning av ytterligare aktier i Aktie-
            bolaget Statens skogsindustrier m. m.
          </p>
          <p xml:id="i-XViaFwpZ22XUKFPZRDVxdN">
            I Kungl. Maj:ts proposition nr 117 föreslås dels att Aktiebolaget
            Statens skogsindustrier skall skiljas från domänverket och direkt
            underställas handelsdepartementet, dels att bolaget under nästa
            budgetår tillföres ett belopp av 35 miljoner kronor genom ökning
            av aktiekapitalet. Den 28 november 1956 hemställde Aktiebolaget
            Statens skogsindustrier om dels ett anslag å 60 miljoner kronor
            för ökning av bolagets aktiekapital, dels ett bemyndigande för
            riksgäldskontoret att tillhandahålla domänver- ket kredit med
            ytterligare 50 miljoner kronor att ställas till bolagets för-
            fogande. I anledning av departementschefens uttalande till proposition
            nr 139 till 1956 års riksdag har Aktiebolaget Statens skogsindustrier
            uppdragit åt bankdirektören E. Rosander och auktoriserade revisorn
            P. O. Öhrling att avgiva utlåtande över den kapitalförstärkning,
            som kan anses vara behöv- lig för bolaget. Deras utlåtande angående
            ASSI:s kapitalbehov samman- faller i stort med den hemställan
            bolaget har riktat till regeringen den 28 november 1956.
          </p>
          <p xml:id="i-JGBLsjMPfgAjUgn62ECutd">
            Aktiebolaget Statens skogsindustrier fyller en utomordentligt
            stor samhällelig uppgift
          </p>
          <p xml:id="i-4hfAnmjqb4T8qdcGkYMiLe">
            I nära 30 år har staten bedrivit skogsindustriell verksamhet.
            Intill år 1942 skedde detta i domänverkets regi. Från och med
            år 1942 har Aktie- bolaget Statens skogsindustrier haft hand om
            nämnda industriella verk- samhet. För närvarande omfattar bolagets
            anläggningar 11 sågverk, en trähusfabrik, en snickerifabrik, en
            sulfatfabrik med pappersbruk, två wallboardfabriker, en mineralullsfabrik
            och ett stålsandsverk. Dessa an- läggningar är belägna dels i
            Norrland och dels i mellersta Sverige. Från den relativt blygsamma
            starten vid Karlsborgsverken år 1928 har sålunda den skogsindustriella
            verksamheten i statlig regi på ett utomordentligt sätt utvecklats.
            Denna utveckling blir så mycket betydelsefullare, när man betänker,
            att det i stor utsträckning gällt att övertaga industrier, som
            det privata kapi- talet misskött och övergivit. Industrierna har
            fått byggas om från grunden,
          </p>
          <pb facs="riksdagen-motions-pdf/data/1957/mot_1957__fk__490/mot_1957__fk__490-002.pdf"/>
          <fw xml:id="i-CTBHPa9XUqccaKRweHtSZ">
            Motioner i Första kammaren, nr 490 år 1957 7
          </fw>
          <p xml:id="i-HqQotkU9W4vY6hrhsDXLMP">
            och detsamma är förhållandet med bostadsbeståndet. Cirka 90 miljoner
            kronor har investerats i bostäder och sociala anläggningar. Om
            man undantar Törefors och legosågverket i Holmsund kan det fast-
            ställas, att ASSI byggt upp moderna industrier och goda bostäder
            för sina anställda. Detta har skett under en relativt kort tidsperiod
            och under be- tydligt sämre ekonomiska betingelser än vad som
            varit förhållandet för de privatkapitalistiska koncernerna inom
            skogsindustrien. Framför allt inom Norrbottens län har Statens
            skogsindustriers verk- samhet kommit att få avgörande betydelse
            för folkförsörjningen. Kalix- bygden, Seskarö och i viss utsträckning
            Pitebygden har främst genom ASSI:s industriella verksamhet undgått
            ekonomisk katastrof. Verkningar- na av ASSI:s expansion har givetvis
            sträckt sig även till andra delar av länet. Sålunda har skogsarbetarna
            i större utsträckning erhållit jämnare sysselsättning, och domänverkets
            avverkningar har kunnat ske mera eko- nomiskt och med större planmässighet.
            ASSI:s verksamhet har påtagligt medverkat till att exporten och
            till- förseln av utländsk valuta ökat. De anläggningar bolaget
            nu förfogar över är en nationell tillgång av icke föraktliga mått.
            De medel staten ursprung- ligen ställt till förfogande har visat
            sig vara mycket goda investeringar.
          </p>
          <p xml:id="i-EybMEXU2CLksSKqgoWzpPT">
            ASSI har tvingats verka under sämre ekonomiska betingelser än
            de privatkapitalistiska koncernerna
          </p>
          <p xml:id="i-L2kmfBLVYjiq8pux5q5qCE">
            Den borgerliga vulgärpropagandan gör gällande, att ASSI kunnat
            ut- vecklas främst genom statliga subventioner. Därtill har det
            inte saknats ansatser från samma håll att söka inbilla allmänheten
            att bolaget skulle missköta sina affärer. Föreliggande fakta bevisar
            emellertid, att den bor- gerliga kampanjen mot ASSI från början
            till slut varit lögnaktig. När ASSI bildades år 1942 var det egna
            kapitalets andel av balansomslut- ningen 56,4 procent och har
            nu sjunkit till 17,5 procent. Som jämförelse påvisar ASSI:s ledning
            med rätta, att nio av de största enskilda skogs- industribolagen
            i eget kapital har 48,6 procent av anläggnings- och om- sättningstillgångarna.
            Enbart detta exempel visar hur styvmoderligt ASSI blivit behandlat
            i fråga om utrustning med kapital. Lägger man härtill, vad vi
            tidigare nämnt, att ASSI tvingats övertaga nedkörda industrier,
            bygga om dessa och nästan helt bygga upp ett nytt och modernt
            bostads- bestånd, framstår den nu redovisade kapitalbristen inte
            som ett resultat av dålig skötsel av bolagets industrier, utan
            som en naturlig företeelse. Aktiebolaget Statens skogsindustrier
            har inga egna skogar. Detta förhål- lande inverkar givetvis menligt,
            när det gäller möjligheterna att själv- finansiera investeringarna.
            De stora privatägda skogsindustrierna har egna
          </p>
          <pb facs="riksdagen-motions-pdf/data/1957/mot_1957__fk__490/mot_1957__fk__490-003.pdf"/>
          <fw xml:id="i-41RcbnD4QYsFUCDfWLJuFa">
            8 Motioner i Första kammaren, nr 490 år 1957
          </fw>
          <p xml:id="i-BqvNAEM7WvS2zsRBQJcNgS">
            skogar och kan givetvis utnyttja vinsterna från dem till att
            vidare utbygga sina industrianläggningar. Domänverket har under
            femårsperioden 1951— 1955 inlevererat till statsverket ett överskott
            på 335 miljoner kr. I såväl den borgerliga propagandan mot ASSI
            som i regeringens proposition fin- ner man det inte vara opportunt
            att fästa uppmärksamheten vid detta vik- tiga faktum. Om ASSI
            haft egna skogar och erhållit vinsten från dessa skulle förmodligen
            bolaget kunnat investera ännu mera och ändå inte be- hövt vända
            sig till regering och riksdag med hemställan om kapitalför- stärkning.
            Det finns därför alla skäl att fästa uppmärksamheten vid denna
            avgöran- de fråga, när riksdagen skall ta ställning till ASSI:s
            kapitalbehov. Statens skogsindustrier måste erhålla samma ekonomiska
            betingelser för sin verk- samhet som de privatägda skogsindustrierna.
            Om så blir fallet kommer framtiden att ovedersägligt bevisa, att
            Statens skogsindustrier är de privat- ägda överlägsna.
          </p>
          <p xml:id="i-TV5xjEb4pZPg7e4qMFdrKA">
            Dåliga motiveringar för att skilja ASSI och domänverket
          </p>
          <p xml:id="i-2GFbKknfWzHLHcXvpiHxsx">
            Samarbetet mellan ASSI och domänverket har varit av utomordentlig
            betydelse. Detta faktum bestrides inte heller i Kungl. Maj:ts
            proposition. Men trots detta föreslås att skilja ASSI från domänverket.
            Huvudmotive- ringen härför anges vara behovet av att bättre kunna
            kontrollera, att ASSI inte utan regeringens och riksdagens hörande
            gör andra investeringar än dem som kan täckas genom självfinansiering.
            Den av regeringen tillsatta utredningsmannen uttalar, att ”för
            alternativet att bolaget direkt under- ställes Kungl. Maj:t talar
            också att därigenom lättare kan tillses, att bo- laget icke utvidgar
            sin verksamhet till nya områden”. Vi kan inte inse, att det ur
            vare sig produktions- eller andra synpunkter kan vara riktigt
            att medvetet bryta ned det, som varit en avgörande styrke- faktor
            för Statens skogsindustrier, nämligen samarbetet med domänverket.
            Det är inte obekant att de privatkapitalistiska koncernerna inom
            skogs- industrien från början insett det avgörande värdet i en
            intim samhörighet mellan industri- och skogsbolag. Varför skall
            det då vara annorlunda när det gäller de statligt ägda skogsindustrierna?
            I Kungl. Maj:ts proposition uttalas förhoppningen att samarbetet
            mellan ASSI och domänverket skall kunna försiggå lika bra efter
            att man skilt de båda åt. Kvar står emellertid, att i händelse
            ASSI skiljes från domänverket, bortfaller därmed också de förpliktelser
            sistnämnda verk ansett sig ha gentemot ASSI. Vi befarar att skilsmässan
            mellan domänverket och Sta- tens skogsindustrier kommer att betyda
            svårigheter för bolagets råvaru- försörjning och fortsatta expansion.
          </p>
          <pb facs="riksdagen-motions-pdf/data/1957/mot_1957__fk__490/mot_1957__fk__490-004.pdf"/>
          <fw xml:id="i-VGdmkSQ2oudJjDYApFw1Fs">
            Motioner i Första kammaren, nr 490 år 1957 9
          </fw>
          <p xml:id="i-XMWyzmpadgvnsfdXxVnidQ">
            AB Statens skogsindustrier måste erhålla nödvändigt kapital
          </p>
          <p xml:id="i-F8x72MTCTTXhueCiKbtm2M">
            Såväl styrelsen för ASSI som domänverket har starkt motiverat,
            varför det är nödvändigt att öka aktiekapitalet och bolagets rörliga
            krediter. Här handlar det inte alls om att med skattepengar subventionera
            ett statligt bolag. Verkliga förhållandet är att ASSI genom sin
            verksamhet kraftigt bidragit till de stora nettoredovisningar
            domänverket lämnat under senare år. Från skilda håll har framhållits
            nödvändigheten av att ASSI ges möj- ligheter att utveckla sina
            anläggningar. Men förslagen i Kungl. Maj:ts pro- position gör
            inte detta möjligt. ASSI har planer på att bygga en ny skogs-
            industri utanför Lycksele, av stor betydelse för näringsförhållandena
            i Västerbottens inland, och att i Otterbäcken uppföra en massafabrik
            med en årsproduktion av 60 000 ton. Det är angeläget, att ASSI
            erhåller medel för att reindustrialisera Töreforsverken, bygga
            en lövmassefabrik i Torne- dalen och förbereda åtgärder för en
            ny skogsindustri i Norrbottens inland. Det gäller att tillvarataga
            de skogliga råvaruresurserna. Detta kan inte ske på ett tillfredsställande
            sätt utan att Statens skogsindustrier ges möj- lighet att kraftigt
            utvidga sin verksamhet inom praktiskt taget alla delar av vårt
            land. Endast storfinansiella grupper kan ha intresse av att hindra
            en utveckling av ASSI:s verksamhet. För majoriteten av vårt folk
            och framför allt arbetarklassen är det angeläget att riksdagen
            ger ASSI möj- lighet att ohämmat fortsätta sin expansion till
            fromma för näringslivets utveckling. På grund av det angelägna
            behovet för Aktiebolaget Statens skogsindu- strier att få tillgång
            till större rörelsekapital, liksom domänverkets behov för egen
            del av ökad rörlig kredit, anser vi att domänverkets rörliga kredit
            hos riksgäldskontoret bör utökas till mazimalt 150 miljoner kronor,
            varav 80 miljoner kronor må disponeras för Aktiebolaget Statens
            skogsindustri- ers räkning. Samtidigt bör en väsentlig utökning
            av detta bolags aktie- kapital äga rum. Vi anser likväl, att denna
            tills vidare kan begränsas till 50 miljoner kronor eller samma
            summa som domänverket beräknas inleve- rera till statsverket under
            nästkommande budgetår. Med hänvisning till vad som i det föregående
            anförts hemställer vi, att riksdagen i anledning av Kungl. Maj:ts
            proposition nr 117 måtte besluta att 1. avslå Kungl. Maj:ts förslag
            om att skilja Aktiebo- laget Statens skogsindustrier från domänverket
            och att överföra bolagets aktier från domänverkets fond till fon-
            den för statens aktier; 2. bemyndiga riksgäldskontoret tillhandahålla
            domän-
          </p>
          <pb facs="riksdagen-motions-pdf/data/1957/mot_1957__fk__490/mot_1957__fk__490-005.pdf"/>
          <p xml:id="i-Dx18zjdXQFBKs3yc13GUYE">
            10
          </p>
          <fw xml:id="i-MDByqmtC8oZLk9fZUrYAiC">
            Motioner i Första kammaren, nr 490 år 1957
          </fw>
          <p xml:id="i-61BDthgzE3dwUApfF27pLT">
            verket en rörlig kredit av maximalt 160 miljoner kronor, varav
            80 miljoner kronor må disponeras för Aktiebolaget Statens skogsindustriers
            räkning; 3. till aktieteckning i Aktiebolaget Statens skogsindu-
            strier å kapitalbudgeten, domänverkets fond, för budget- året
            1957/58 anvisa ett investeringsanslag av 50 000 000 kronor.
          </p>
          <p xml:id="i-LgBc3bnEMss6B5SKcRJoe3" type="date">
            Stockholm den 9 april 1957
          </p>
          <p xml:id="i-BgbR7W7iw2VgoWTBNxxWrx">
            Helmer Persson Anton Norling Gunnar Öhman
          </p>
        </div>
      </div>
    </body>
  </text>
</TEI>
