<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00340">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__340/mot_1956__ak__340-001.pdf"/>
      <fw xml:id="i-UxXcwnu6NA2xbvkyPf29M8">
        Motioner i Andra kammaren, nr 340 år 1956 9
      </fw>
      <div xml:id="i-T2Vv1d8UZrZf5BcAJeDxyS" type="motHeader">
        <div xml:id="i-9jCyDk3c2fPiLNjSpcpb8a" type="motTitle"/>
        <div xml:id="i-WYWc7AxELivT2MweqEf4zc" type="motSubmissionInfo"/>
      </div>
      <div xml:id="i-GbFda9tSXozxjhvr3pEMEz" type="motBody">
        <div xml:id="i-XDEugKyxkMQYrohyXi4pzA">
          <p xml:id="i-PgUMkX3y18Acw7AAqXk55S">
            Nr 340
          </p>
          <p xml:id="i-eWgrMdMaCHGw6ronsy8Rk">
            Av herr Hagberg m. fl., om vissa direktiv för den s. k. parlamen-
            tariska försvarsutredningen.
          </p>
          <p xml:id="i-DkL4Brid68iFD6jkNG9Yqj">
            Försvarsministern framhåller i årets statsverksproposition att
            det inte är möjligt att nu ta ställning till överbefälhavarens
            förslag till en ny försvars- ordning. Trots detta förordar han
            beslut som går i ÖB-planens riktning och föregriper avgöranden
            som han förklarar måste grundligt övervägas. Sär- skilt de väldiga
            bemyndigandena för flygvapnet och förslaget om en ut- byggnad
            av bombflyget (attackflyget) med 25 Yo går i denna riktning. Ett
            bifall till förslaget betyder att redan halva ÖB-planens linje
            när det gäller bombflygets utveckling förverkligas åtskilliga
            år före den beräknade tiden. Med hänsyn härtill kan det vara anledning
            att erinra om några väsentliga drag i ÖB-planen. Enligt densamma
            skulle de samlade försvarsutgifterna budgetåret 1964/65 betydligt
            överskrida tre miljarder kronor. I detta be- lopp är utgifterna
            på kapitalbudgeten samt civilförsvaret inräknade, men däremot
            inte automatiska lönehöjningar, prisstegringar, civila utgifter
            som har samband med försvaret, den militära pensionsstaten, skyddsrumsbyggen
            för befolkningen, försvaret och industrien. Det kan nämnas att
            de svenska försvarsutgifterna 1947 utgjorde 729 mil- joner kronor.
            Sedan dess visar några årsstater: 1954/55 soseseerer er rer rr
            2205 mkr. 1955/56 sossseesserr rer ter rt 2270 &gt;
          </p>
          <p xml:id="i-VwjGP2Mypr9EXdqMYvDjns">
            För nästa budgetår föreslås även 2270 mkr. Därest inte det kommande
            årets repetitionsövningar skulle inställas måste summan höjas
            med 67,7 mkr., d. v. s. till 2 337,7 mkr. Detta innebär att de
            samlade utgifterna för försvaret trots besparingen tangerar siffran
            2,5 miljarder kronor. Detta väldiga belopp motsvarar minst 150
            000 nya bostadslägenheter. Det representerar utgifterna för hela
            kulturbudgeten och en betydande del av socialbudgeten sammantagna.
            Det gör 450 kronor per medborgare och år och betyder att för varje
            krona en medborgare lägger i direkt statsskatt slukar försvaret
            femtio öre. Gör man en jämförelse med en rad med Sverige jämförliga
            stater finner man att redan 1953 var de svenska försvarsutgifterna
            58 dollar per invånare medan motsvarande utgifter var i Belgien-Luxemburg
            56, i Norge 48, Holland 45, Danmark 39, Jugoslavien 36, Schweiz
            36, Italien 20 och Turkiet 15 dollar. Nästan alla jämförda länder
            fick efter kriget börja bygga upp en ny försvarsmakt från början
            medan Sverige aldrig nedrustade utan ganska snart efter krigsslutet
            började rusta upp försvarsmakten ytterligare.
          </p>
          <pb facs="riksdagen-motions-pdf/data/1956/mot_1956__ak__340/mot_1956__ak__340-002.pdf"/>
          <fw xml:id="i-Kc1bQS6oE3LXW7jhwuPKgk">
            10 Motioner i Andra kammaren, nr 340 år 1956
          </fw>
          <p xml:id="i-YSNYYir86iFXv1yxVPrVD">
            En av huvudorsakerna till den ihärdiga, ehuru språngvisa efterkrigs-
            inflationen är att söka i den militära upprustningen. Det säger
            sig självt att ett litet land som Sverige inte år efter år kan
            offra omkring trettio mil- joner dagsverken för improduktiva ändamål
            utan att detta undergräver penningvärde och finanser. Dessa stora
            rustningsutgifter har samtidigt fram- tvingat en långvarig begränsning
            av bostadsbyggandet som vållar stora li- danden för hundratusentals
            människor. De brutala begränsningarna av skol- husbyggen, lärarutbildning,
            mot åtgärder för folkhälsan och trivseln, mot kultur och forskning
            liksom försämringarna av sociala reformer har sin grund i miljardrullningen
            för militära ändamål. I stället för att skära ner militäranslagen
            vidtas åtgärder som ändå snab- bare än vad ÖB-planen förutsåg
            kommer att driva upp dessa till planens maximala nivå. Sannolikheten
            talar för att därest inte en verklig vändning framtvingas kommer
            de samlade försvarsutgifterna att redan 1960 uppnå siffran tre
            miljarder kronor. Föregående år gav försvarsministern en kort
            resumé över ÖB-planens inne- håll. Det framgick därav att planen
            i väsentliga delar var hemligstämplad, att en del av riksdagens
            medlemmar i strid mot grundlagen skulle undantas från närmare
            redogörelser för planens innehåll, att alltså den fortsatta upp-
            rustningens motståndare skulle berövas inflytande på planens reella
            behand- ling och att följaktligen den fortsatta behandlingen skulle
            avvika från tidigare praxis. Stockholms-Tidningen skrev efter
            en sluten informations- konferens den 2 november 1954 följande:
            Det blir nu närmast försvarsministerns sak att efter bebådade
            informa- tioner och överläggningar med de demokratiska (!) partierna
            och deras ledare överväga, om och i vilka delar ÖB-planen behöver
            bli föremål för några principbeslut i riksdagen. Själva den formella
            behandlingen av frågan har närmast bekräftat Stock- holms-Tidningens
            påstående. Den nu föreslagna utbyggnaden av bombflyget ansluter
            sig till den nya praxis som införts med tidsbundna materialplaner.
            Vi har sålunda numera fastställda sjuårsplaner för flygets och
            marinens materialförnyelser samt tioårsplan för arméns motsvarande
            materialförnyelser. Dessa är mycket generöst tilltagna och går
            med undantag för marinen långt utanför tidigare gränser. När det
            gäller flyget höjes därjämte nästan varje år den i samband med
            planen fastställda kvoten. Dessa höjningar har motiverats antingen
            med utvidgning av flygvapnet eller med tekniska förändringar som
            alltid blir mycket kostnadskrävande. Denna form för planering
            har inte representerat någon verklig plan eller kunnat ge en bestämd
            uppfattning om ens de närmaste årens militärutgifter. Den har
            däremot gett impulser till den fortsatta upprustningen och ständigt
            animerat den militära sakkunskapen till nya framstötar för respektive
            vapen- slag liksom för krigsorganisationen som helhet. ÖB-planen
            förutser en utveckling av de tekniska vapnen på den levande värnkraftens
            bekostnad. Hittills har beräknats att ungefär hälften av för-
          </p>
          <pb facs="riksdagen-motions-pdf/data/1956/mot_1956__ak__340/mot_1956__ak__340-003.pdf"/>
          <fw xml:id="i-FaidhYw77YRJR7jbNRouoA">
            Motioner i Andra kammaren, nr 340 år 1956 11
          </fw>
          <p xml:id="i-Bkjsv1vTSrpUgWNd3e3R3V">
            svarskostnaderna kommit på materielen. ÖB-planen beräknar att
            materielen skall erhålla 75 9. För att förverkliga densamma skulle
            armén reduceras med 12 bataljoner och 14 större lokalförsvarsförband,
            kryssarna så små- ningom jämte en del av jagarna försvinna ur
            flottan. Däremot skulle bomb- flyget utbyggas femtio procent och
            jaktflyget med 18 procent, varvid ytter- ligare två flottiljer
            skulle ombildas till nattjakt. Denna inriktning på tekniska vapenslag
            och prisgivning av den levande värnkraften i försvarsorganisationen
            har inget stöd i de senaste årens er- farenheter. Både det andra
            världskriget liksom krigen i Korea och Vietnam bevisade tvärtom
            att flyget spelade en relativt underordnad roll och att dess betydelse
            begränsades till att vara ett hjälpmedel åt övriga vapenslag,
            särskilt åt armén. Inriktningen på att utbygga bombflyget svarade
            inte heller mot de slut- satser som vid andra världskrigets slut
            drogs av den militära expertisen i vårt land. Dessa gick i stället
            ut på en begränsning av bombflyget, helst en avveckling av detsamma,
            till förmån för jaktflyget. Detta svarar också bättre till de
            defensiva uppgifter som ett neutralitetsförsvar borde ha. Det
            svenska flygvapnet var vid krigsutbrottet väsentligen ett bombflyg.
            Krigserfarenheterna bestyrkte att detta var en felspekulation
            av den svenska sakkunskapen. Om vårt land indragits i kriget skulle
            vi i realiteten ha varit utan ett verkligt flygförsvar på grund
            av förkrigstidens militära feldisposi- iioner. ÖB-planen pekar
            hän mot en upprepning av samma ödesdigra felberäk- ning. ÖB-planen
            uppställer som betingelse för att den tänkta försvarsorganisa-
            tionen skall kunna fungera i krig att den tillförsäkras leveranser
            utifrån. Planen prisger alltså segheten och uthålligheten till
            förmån för en kortvarig men intensiv kraftutveckling. Några sannolikhetsskäl
            anges inte för att Sverige under det tänkta krigsfallet skulle
            kunna vinna den förnyelse och komplettering av krigsmaskinen förutan
            vilken den efter mycket kort tid måste stanna av sig själv. De
            historiska erfarenheterna från två världskrig talar inte heller
            för att planens grundläggande betingelse skall kunna upp- fyllas.
            Lika ogenomtänkt är den uppställda betingelsen att Sverige om
            några år skall förfoga över atomvapen liksom kemiska och biologiska
            vapen. De sist- nämnda vapnen är som bekant folkrättsligt kriminaliserade,
            och Sverige har förbundit sig att inte använda sådana. Atomvapen
            kan Sverige inte självt framställa, åtminstone inte under det
            närmaste årtiondet. De kan inte köpas för pengar. Priset för dem
            är enligt dessa vapens anhängare att Sverige ger upp sin handlingsfrihet,
            alliansfriheten och neutraliteten. Detta pris vill det svenska
            folket inte betala. Men ändå är detta en viktig del av planen!
            ÖB-planen utgår från en rad illusioner, till vilka idén med periferiförsvaret
            hör. Försvar av landet utanför dess gränser motiverar alltså den
            föreslagna inriktningen på tekniska vapen. Men eftersom inte ens
            världens starkaste land kunde utforma ett sådant försvar under
            det andra världskriget utan
          </p>
          <pb facs="riksdagen-motions-pdf/data/1956/mot_1956__ak__340/mot_1956__ak__340-004.pdf"/>
          <fw xml:id="i-GJhMcB5eCn9PAQS1214D7Y">
            12 Motioner i Andra kammaren, nr 340 år 1956
          </fw>
          <p xml:id="i-79u9w4icPbqjWQcYqahXCH">
            fick under åratal uppge väldiga områden åt angriparen måste periferiför-
            svaret för ett litet land framstå som rena illusionsmakeriet.
            Ett försvar som skall stänga gränserna för en angripare — som
            ändå aldrig kan stängas i flygets århundrade — blir ytterst sårbart.
            Detta gäller i sär- skilt hög grad om dess kärna skall vara ett
            krigsflyg, som enligt alla krigs- erfarenheter behöver nio timmar
            på marken för att vara en timme i luften, som på flygfältet är
            nästan hjälplöst utlämnat åt angriparen, som är be- roende av
            väder och vind och av en väldig organisation för att kunna fun-
            gera. ÖB-planens rekommendationer till förmån för ett starkt stridsvagnsvapen
            visar samma kapitulation för tekniken. Detta vapen har delvis
            flygvapnets svagheter. Det är beroende av tillförsel utifrån,
            det är synnerligen dyrbart och sårbart, och dess användning är
            begränsad till en mindre del av den svenska terrängen. Vi har
            tidigare berört den autoritära andan och inriktningen inom för-
            svarets ledande instanser. Detta skapar en klyfta mellan folket
            och för- svaret och utgör ett allvarligt hinder för att utveckla
            folkets väldiga kamp- förmåga och försvarskraft mot en framtida
            angripare. Utan en verklig demo- kratisering av försvaret kan
            det inte bli tal om ett starkt folkförsvar. Och ändå skulle en
            förändring på detta område och ett gevär hos varie svensk till
            ett billigt pris ge en helt annan styrka och uthållighet än de
            nuvarande paradvapnen som uppnår sin högsta styrka under fred.
            Detta är några viktiga invändningar som kan resas mot ÖB-planen.
            Men just på dessa områden har de partiella reformerna och de upprättade
            mate- rielplanerna gått på ÖB-planens linje och motverkar strävandena
            till en allvarlig prövning om vägar, medel och metoder för att
            skapa ett ekonomiskt försvar med den levande värnkraften som kärna,
            vilket motsvarar anspråken på seghet, uthållighet, elasticitet
            och slagkraft. ÖB-planen liksom de olika materielplanerna och
            statsmakternas hittills- varande dispositioner har skapat en förvirrande
            situation, men detta för- svagar inte kravet på en verklig omprövning
            av den svenska försvarspoli- likens problem liksom av försvarskrafternas
            storlek och sammansättning. Tvärtom framstår just med tanke på
            förvirringen, planlösheten och den allt märkligare inriktningen
            av statsmakternas dispositioner och motiveringar ännu starkare
            kravet på en verklig kartläggning och framtidsplan för det svenska
            försvaret. Föregående sommar tillsatte regeringen en s. k. parlamentarisk
            utredning för att bearbeta ÖB-planen och andra försvarsproblem.
            Enligt försvarsmi- nistern skall detta arbete genomföras förutsättningslöst
            utan några bestämda direktiv från statsmakternas sida. Detta är
            inte bara ett fattigdomsbevis. Det måste väsentligt försvåra den
            parlamentariska kommissionens arbete och möjlighet att uppnå några
            resultat vid sidan av den s. k. sakkunskapens uppfattningar och
            önskemål. Detta borde riksdagen så mycket mindre finna riktigt,
            som det var denna som framställde kravet om en parlamentarisk
            utredning och därvid sär-
          </p>
          <pb facs="riksdagen-motions-pdf/data/1956/mot_1956__ak__340/mot_1956__ak__340-005.pdf"/>
          <fw xml:id="i-JmYw5RTxkTvdVSKnv5dxgU">
            Motioner i Andra kammaren, nr 340 år 1956 13
          </fw>
          <p xml:id="i-EvqwoavwdQJLz2zeEh2FyS">
            skilt underströk vikten av att motverka den oavbrutna ökningen
            av försvars-
          </p>
          <p xml:id="i-KBVGsPQH2c87JqETPouWAE">
            utgifterna.
          </p>
          <p xml:id="i-7XQnKaef3ECreremm5QM5b">
            Vi föreslår därför,
          </p>
          <p xml:id="i-DsaacFLJDiVgjppH6TGu6A">
            att riksdagen i skrivelse till Kungl. Maj:t begär att sådana
            direktiv utformas för den tillsatta parlamentariska försvars-
            utredningen att den kommande försvarsorganisationen skall fylla
            uppgifterna att : 1) vara ett neutralitetsförsvar i stället för
            en efterapning av stormakternas krigsorganisation; 2) att huvudvikten
            skall läggas vid den levande värnkraf- ten, som skall ges en god
            utrustning och bli oberoende av tillförsel utifrån för att under
            längre tid kunna fungera och även under en eventuell ockupations
            förhållanden kan fort- sätta försvarskampen; 3) att alla planer
            på anskaffning av atomvapen avskrives; 4) att motsvarande hållning
            intas till planerna på att skaf- fa kemiska och biologiska vapen;
            5) att sådana besparingar åstadkommes genom minskning av tekniska
            vapen som reducerar de samlade försvarsutgif- terna till den nivå
            som riksdagen fann rimlig 1948 — alltså minus en miljard kronor;
            samt 6) att en verklig demokratisering av försvaret uppnås.
          </p>
          <p xml:id="i-BHLUY28XkeLGi3MpwcLZFA">
            Stockholm i januari 1956
          </p>
          <p xml:id="i-DBHcS5fwGNj8ACoY1cz8zR">
            H. Hagberg
          </p>
          <p xml:id="i-NBCd6avJcUpspLcmE59zsx">
            Helmer Holmberg Gerda Nilsson
          </p>
        </div>
      </div>
    </body>
  </text>
</TEI>
