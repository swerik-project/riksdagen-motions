<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00013">
  <teiHeader>
    <fileDesc>
      <titleStmt>
        <title>med anledning av prop. 2011/12:138 Skydd av djur som används för vetenskapliga ändamål</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:138 Skydd av djur som används för vetenskapliga ändamål</title>
          <idno type="rdwebb">GZ02MJ13</idno>
          <rs type="number">MJ13</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ13/text</ref>
          <ref type="dokument_url_html">http://data.riksdagen.se/dokument/GZ02MJ13</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ13</ref>
          <ref type="doc">http://data.riksdagen.se/fil/FC325323-C00C-4C50-8852-16481BFDABB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Christina Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-GsaJ9PaDNMcKseJrwFEaB6"/>
        <correspContext corresp="i-GsaJ9PaDNMcKseJrwFEaB6">
          <ref>Proposition 2011/12:138</ref>
        </correspContext>
        <correspAction xml:id="i-6dfNfvaVoq5Mk7q1DLiC1g" type="signed"/>
        <correspContext corresp="i-6dfNfvaVoq5Mk7q1DLiC1g">
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
          <note type="signatory" corresp="i-PMx51X9QbaLUMtQNq6sVfz"/>
        </correspContext>
        <correspAction type="referral" xml:id="i-TR8CEQ8kfiBVXExJhBvx7F">
          <date when="2012-04-27"/>
        </correspAction>
        <correspAction type="referral" xml:id="i-FK1yKG8J8vXFLw8wQ4937h">
          <date when="2012-04-27"/>
        </correspAction>
        <correspAction type="dismissal" xml:id="i-QeYVZootvRAPh8pQAhPVFw">
          <date when="2012-04-26"/>
        </correspAction>
        <correspAction type="dismissal" xml:id="i-PSf6BXjzWxWnvLUPgHAjZv">
          <date when="2012-04-26"/>
        </correspAction>
        <correspAction type="submission" xml:id="i-5gCx8BQKJ8QLTjc7WT8Ar8">
          <date when="2012-04-25"/>
        </correspAction>
        <correspAction type="transfer" xml:id="i-2pW7BW8qEZBKdg82rLUize">
          <date when="2012-04-25"/>
        </correspAction>
        <correspAction type="assigned" xml:id="i-W35KfZsx4DUTjphrwP3rJm"/>
        <correspContext corresp="i-W35KfZsx4DUTjphrwP3rJm">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RjuvVdAhH7T65uQtUWjvyj">
            Förslag till riksdagsbeslut
          </head>
          <list style="ol">
            <item xml:id="i-WFjzHeo4UGRjs6czgENAXc">
              Riksdagen tillkännager för regeringen som sin mening vad som
              anförs i motionen om ett 3R-center i Sverige.
            </item>
            <item xml:id="i-5Fe6Une3ahJgJdBEUyEQAq">
              Riksdagen tillkännager för regeringen som sin mening vad som
              anförs i motionen om att regeringen bör agera kraftfullt i EU
              för att se till att förbudet mot att sälja djurtestade kosmetikaprodukter
              inte skjuts upp ytterligare.
            </item>
            <item xml:id="i-JyejBGbbHpTnRgUz5ABuuQ">
              Riksdagen tillkännager för regeringen som sin mening vad som
              anförs i motionen om att regeringen bör verka för ett EU-förbud
              mot djurtestade hushållsprodukter, liknande det som har införts
              för djurtestade kosmetikaprodukter.
            </item>
            <item xml:id="i-RM6HX8rQTW7uvi6JJiMFne">
              Riksdagen beslutar att 21 c § första stycket djurskyddslagen
              i stället för propositionens förslag får följande lydelse: Den
              centrala djurförsöksetiska nämnden ska bestå av en ordförande
              och sju övriga ledamöter. Av de övriga ledamöterna ska fyra ha
              vetenskaplig kompetens och tre vara lekmän. En av lekmännen ska
              företräda djurskyddsintressen. Ersättare för ledamöterna får utses.
              och att 21 d § andra stycket i stället för propositionens förslag
              får följande lydelse: Ledamöterna med vetenskaplig kompetens ska
              alltid vara i flertal när ett ärende avgörs. Vid lika röstetal
              har ordförande utslagsröst.
            </item>
          </list>
        </div>
        <div type="motContent">
          <head type="h1" xml:id="i-SGctcYhBQxgBQZUhaMnp6R">
            Motivering
          </head>
          <p xml:id="i-TeWJLM11yGrydcgyXy3ZZU">
            Det är viktigt att säkerställa skyddet för försöksdjuren. Därmed
            skapas legitimitet för den viktiga forskning som bedrivs i dag
            och som måste kunna bedrivas i framtiden. Antalet djurförsök måste
            minimeras och ingreppen på djuren vara så små och lindriga som
            möjligt. För att detta ska bli verklighet är det viktigt att de
            regler som finns är tydliga.
          </p>
          <p xml:id="i-Fr6cFA8kJh5mfvBVwTrtgX">
            Djur ska skyddas mot onödigt lidande i alla situationer, även
            när det gäller vetenskapliga djurförsök. Samtidigt måste det finnas
            en balans mellan forskningens intressen och kraven på gott djurskydd.
            Att djurförsöken alltid ska godkännas av en djurförsöksetisk nämnd,
            som har särskild kompetens att väga samman djuretiska perspektiv
            och skapandet av framsteg inom forskningen, är grunden till detta.
          </p>
          <p xml:id="i-UEM4d6ZUQaNG2jjjRZL3JD">
            Den 11 mars 2009 trädde ett EU-förbud mot att sälja djurtestade
            kosmetikaprodukter i kraft, dock med vissa undantag som ska omfattas
            först 2013. Men nu finns krafter som verkar för att förbudet ska
            skjutas upp ytterligare. Vi menar att regeringen bör agera kraftfullt
            i EU för att se till att förbudet inte skjuts upp ytterligare.
            Regeringen bör också verka för att ett liknande förbud införs
            gällande hushållsprodukter inom EU.
          </p>
          <p xml:id="i-9cuc1s5cCYVNyWTGdMGsMo">
            2010 antog EU ett nytt direktiv om djurförsök för vetenskapliga
            ändamål, som nu i och med regeringens proposition ska implementeras
            i Sverige. Vi ser positivt på de förslag som regeringen har på
            hur den svenska lagstiftningen ska anpassas. Sverige har en lagstiftning
            som går längre i skyddet av djuren i djurförsök än EU och den
            behålls i och med regeringens förslag. Den balans och konstruktion
            i lagstiftningen som både säkrar djurens välbefinnande och möjligheten
            att bedriva vetenskapligt arbete för att hitta bot mot humana
            sjukdomar upprätthålls.
          </p>
          <head type="h2" xml:id="i-MgwKcqfZm17FmWRP39g8o8">
            3R-center
          </head>
          <p xml:id="i-CEcvAfnoch9ypcd6CN8MNQ">
            Direktivet slår också fast att det nu är den s.k. 3R-metoden
            som ska gälla i hela unionen. 1 I Sverige gäller denna redan i
            och med den förändring som den socialdemokratiska regeringen införde
            2005. 19 § djurskyddslagen slår fast att djurförsöken endast ska
            tillåtas om de inte kan uppnås med någon annan tillfredsställande
            metod utan användning av djur, att så få djur som möjligt används,
            att verksamheten utformas så att djuren inte utsätts för större
            lidande än vad som är absolut nödvändigt och att det vid verksamheten
            inte används andra djur än sådana som fötts upp för ändamålet.
          </p>
          <p xml:id="i-NWkdJ4rtros5kS1BXDcLrh">
            Direktivet kräver också att forskning uppmuntras inom 3R-området.
            Dessutom ska medlemsländerna verka för att underlätta validering
            av alternativa metoder, vilket det finns ett stort behov av och
            som kräver hög expertis (art. 46 i direktivet). Regeringen har
            lämnat ett uppdrag till Jordbruksverket, Nationellt centrum för
            djurvälfärd och Vetenskapsrådet att utarbeta ett förslag till
            hur det framtida nationella arbetet inom 3R-området ska bedrivas
            i Sverige. Vi menar att en möjlighet att uppfylla direktivet är
            att samordna befintlig svensk forskning och metodutveckling på
            detta område i ett 3R-center. Ett sådant center skulle kunna bistå
            med hjälp och kunskap till de jurister, forskare och lekmän som
            arbetar i de djurförsöksetiska nämnderna. Andra länder som Storbritannien
            och Finland har redan gått före. Regeringen föreslår en ändring
            i djurskyddslagen som innebär att den djurförsöksetiska nämnden
            kan besluta om en utvärdering av djurförsök i efterhand. Ett 3R-center
            skulle kunna vara ett expertstöd vid sådana utvärderingar. Vi
            menar att det är dags för Sverige att trappa upp arbetet med dessa
            frågor, vilket också kommer att gynna Life Science-forskningen
            i Sverige.
          </p>
          <head type="h2" xml:id="i-8Yy71EmhJE9dgpxRauGxAE">
            Central djurförsöksetisk nämnd
          </head>
          <p xml:id="i-5sQHK1dKb5xfryhFXpwSuc">
            Vi står bakom regeringens förslag att inrätta en central djurförsöksetisk
            nämnd. Vi är dock kritiska till att lagförslaget har beretts så
            länge i Regeringskansliet. Utredningen presenterade ju förslaget
            redan 2007. 2
          </p>
          <p xml:id="i-KUWNaYZJyrkpNfCizWRndP">
            Vad det gäller nämndens sammansättning delar vi regeringens och
            utredarens tankar att nämnden inte ska vara för stor och att de
            vetenskapliga representanterna ska vara i majoritet. Däremot har
            vi synpunkter på utredarens skrivningar om skälen till valet av
            antalet lekmän i nämnden.
          </p>
          <p xml:id="i-DWJ5Npcyig2Tj7H5VhdEFo">
            Bakgrunden är att lekmännen i de nuvarande djurförsöksetiska
            nämnderna, vilka i regeringens förslag ska heta regionala djurförsöksetiska
            nämnder, utses av kommunerna och består av politiker. Men utredaren
            skriver:
          </p>
          <p xml:id="i-SX5yeHMATfuEMuSkMbrdLN">
            En sådan ordning är dock mindre lämplig i en central djurförsöksetisk
            nämnd eftersom partibeteckningen skulle kunna tas till intäkt
            för att ifrågasätta ledamotens oberoende. En annan omständighet
            som talar emot en ledamot som representerar ett politiskt parti
            är att medlemsantalet i sådana partier har sjunkit under senare
            år och att partierna inte speglar befolkningens sammansättning
            vad gäller ålder, kön och social bakgrund.
          </p>
          <p xml:id="i-7xNByLNNfvpvXMvM2nQHeN">
            Vi vänder oss starkt emot denna beskrivning. Politiska representanter
            är demokratiskt utsedda att representera medborgarna. Vi menar
            att det i den centrala djurskyddsetiska nämnden kan finnas skäl,
            när lagens krav är uppfyllda, att göra avvägningar som innefattar
            ett brett samhällspolitiskt ansvar. I propositionen föreslås som
            tredje stycke i 21 §:
          </p>
          <p xml:id="i-M791E3xtafN2iLJANcgEPQ">
            En ansökan om djurförsök får bifallas endast om en sådan användning
            kan anses angelägen från allmän synpunkt och förutsättningarna
            i 19 § 13 är uppfyllda.
          </p>
          <p xml:id="i-2786XCxzGNAUQ2sud2S2o1">
            Detta är just en sådan avvägning som vi menar är politiskt betingad
            och därför är också deltagandet av politiker i både de regionala
            och den centrala nämnden befogad. Vi delar regeringens uppfattning
            i förslaget att en av lekmannaposterna i nämnden ska tillfalla
            djurrättsorganisationerna. Men för att underlätta för regeringen
            vid utseendet av ledamöter i nämnden föreslår vi att ytterligare
            en lekman ska ta plats i nämnden för att göra det möjligt för
            regeringen att utse en representant från regeringspartierna och
            från oppositionen. Det innebär att nämnden inklusive ordförande
            då får åtta ledamöter vilket gör att ordförande bör ges en utslagsröst
            vid lika röstetal.
          </p>
          <p xml:id="i-3X5AeNyJwVA4SVxmeDQqp1">
            Vi föreslår att första stycket i propositionens förslag på 21
            c § i stället får följande lydelse:
          </p>
          <p xml:id="i-TCWeiE98Up6z272oVJVsuo">
            Den centrala djurförsöksetiska nämnden ska bestå av en ordförande
            och sju övriga ledamöter. Av de övriga ledamöterna ska fyra ha
            vetenskaplig kompetens och tre vara lekmän. En av lekmännen ska
            företräda djurskyddsintressen. Ersättare för ledamöterna får utses.
          </p>
          <p xml:id="i-WkLBYSuYqCxsNubPX2HyL">
            Vi föreslår att andra stycket i propositionens förslag på 21
            d § istället får följande lydelse:
          </p>
          <p xml:id="i-SKZkhAN52rKmnvh1PmVten">
            Ledamöterna med vetenskaplig kompetens ska alltid vara i flertal
            när ett ärende avgörs. Vid lika röstetal har ordförande utslagsröst.
          </p>
        </div>
        <div type="motSignatures">
          <list>
            <item xml:id="i-XZ6p8iYj9NLDnZ77dXciyn" who="i-PMx51X9QbaLUMtQNq6sVfz">
              Matilda Ernkrans (S)
            </item>
            <item xml:id="i-33UUWSAharr1VJhhV7LQj2" who="i-GDFdKPNRdaGpkLXrouuiC1">
              Johan Löfstrand (S)
            </item>
            <item xml:id="i-ik2xYUj2ayGvLdpQW4MDP" who="i-B34sv9ytsiioT1XaQtyXUo">
              Helén Pettersson i Umeå (S)
            </item>
            <item xml:id="i-83RQ8y5Akr7rvHtRztDSrP" who="i-FrC3WwfjWAuoWu4BnbedDa">
              Jan-Olof Larsson (S)
            </item>
            <item xml:id="i-KgPuCKJYdiDsbtnobdtKpi" who="i-TifWqzmRuorK3zFDqAUZk8">
              Sara Karlsson (S)
            </item>
            <item xml:id="i-JQzPwEAvh7kCYeWU7Gz9TM" who="i-NHxJzkDKoaBrxfLh9qrfnH">
              Pyry Niemi (S)
            </item>
            <item xml:id="i-7o59NVgS7Y76x39uEARnwi" who="i-GKFwXi5QctA2TJDtsbF47E">
              Christina Karlsson (S)
            </item>
          </list>
        </div>
      </div>
    </body>
  </text>
</TEI>
