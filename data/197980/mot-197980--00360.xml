<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00360">
  <teiHeader>
    <fileDesc>
      <titleStmt>
        <title>om vidgade svenska ekonomiska sanktioner mot Sydafrika</title>
        <author>av Olle Wästberg i Stockholm m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vidgade svenska ekonomiska sanktioner mot Sydafrika</title>
          <idno type="rdwebb">G302360</idno>
          <rs type="number">360</rs>
          <ref type="dokument_url_text">http://data.riksdagen.se/dokument/G302360/text</ref>
          <ref type="dokument_url_html">http://data.riksdagen.se/dokument/G302360</ref>
          <ref type="dokumentstatus_url_xml">http://data.riksdagen.se/dokumentstatus/G302360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Nc7Pi4CxrPaJswNC5hQu6</idno>
            <name>OLLE WÄSTBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-F1RwJxotHWwBitEw9rLdhZ</idno>
            <name>TORKEL LINDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bhm8VvGCcjvTZhZCyrD6PT" type="signed"/>
        <correspContext corresp="i-Bhm8VvGCcjvTZhZCyrD6PT">
          <note type="signatory" corresp="i-8Nc7Pi4CxrPaJswNC5hQu6"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-95F4sSt2W2tyXAwECzMBoc"/>
          <note type="signatory" corresp="i-F1RwJxotHWwBitEw9rLdhZ"/>
          <note type="signatory" corresp="i-NWjcGTLPrVzhsv5pBHnJbA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__360/mot_197980__360-001.pdf"/>
      <fw xml:id="i-LwhbAH8BD51hesvaMNGrWm">
        Mot. 1979/80:360 10
      </fw>
      <div xml:id="i-9b6xuqtGpm3HYatSgDx2EH" type="motHeader">
        <div xml:id="i-9wpjTBEj4nMttqQ4gNF6o8" type="motTitle"/>
        <div xml:id="i-NpCcppiJ6Tu685LdDXCXL1" type="motSubmissionInfo"/>
      </div>
      <div xml:id="i-A6YSmMNNwVWc9GEYayLwwp" type="motBody">
        <div xml:id="i-CZ16Zeo7PJMQGjWJb8wxbb">
          <p xml:id="i-EQodtH8A25Hc6FBdy18gzk">
            Motion
          </p>
          <p xml:id="i-Ue1nk2gc5CBHzeQWsPH2LB">
            1979/80:360
          </p>
          <p xml:id="i-3scSHQE8scwvAxLd95Vnan">
            av Olle Wästberg i Stockholm m. fl. om vidgade svenska ekonomiska
            sanktioner mot Sydafrika
          </p>
          <p xml:id="i-GP99n8Tz37xaeghB8Ez6qK">
            I Sydafrika har en liten minoritet i en fanatisk tro på den egna
            hudfärgens överlägsenhet skaffat sig all makt — politisk och ekonomisk.
            Arbetslivet i Sydafrika präglas av rasismen. Svarta får — enligt
            lag — inte arbeta skuldra vid skuldra med vita, inte ha samma
            matsal, inte samma omklädningsrum. Också svenska företag tvingas
            att i Sydafrika — vare sig de vill det eller inte — i stort följa
            apartheids regler. De svenska företagen i Sydafrika tillämpar
            hård rasdiskriminering som ständigt förnedrar de svarta. Den 1
            juli 1979 började det svenska förbudet mot nyinvesteringar i Sydafrika
            och Namibia gälla. Lagen är på flera sätt unik: Sverige har inte
            tidigare beslutat om en sanktionsåtgärd av detta slag riktad mot
            ett enskilt land. Sverige genomför också en sanktionsåtgärd som
            inte grundar sig på beslut av FN:s säkerhetsråd. Dessa åtgärder
            mot Sydafrika har knappast heller någon motsvarighet i andra länder.
            Bakgrunden till lagstiftningen är att förtrycket i Sydafrika är
            unikt. Sydafrika är det enda land i världen där rätten att välja
            eller bli vald till landets beslutande organ är exklusivt förbehållen
            en enda ras. Apartheid- ideologin bygger på en noggrant i lag
            reglerad ordning som separerar raserna. Den s.k. hemlandspolitiken
            innebär att de vita egenmäktigt undantränger folkmajoriteten till
            en del av Sydafrika som arealmässigt är långt mindre än den del
            som de vita förbehåller sig själva. Hemlandspolitiken har medfört
            massvält bland svarta.
          </p>
          <p xml:id="i-81tK1oLx6HQdQVWnuiZjfm">
            Kränkningar av mänskliga rättigheter förekommer också på många
            andra ställen än i Sydafrika. Hårdhänta diktaturer finns på närmare
            håll. I Sydafrika har emellertid rasdiskrimineringen klätts i
            en laglig form som gör att situtionen saknar motstycke. Det är
            därför naturligt att både den statliga Sydafrikautredningen och
            senare riksdagen haft som uppfattning att situationen i Sydafrika
            är unik. Detsamma kan sägas om omvärldens fördömande hållning
            gentemot Sydafrika. Läget i Sydafrika med de djupt förnedrande
            regler som den vita minoriteten utformat, vilka i detalj reglerar
            de svartas tillvaro livet igenom, har av en överväldigande majoritet
            av världens länder i FN ansetts utgöra ett hot mot internationell
            fred och säkerhet. I ingen annan fråga har en sådan FN-majoritet
            under så många år krävt att en regim bör isoleras genom ekonomiska
            och andra sanktioner. Isoleringsstrategin har i allt högre grad
            vunnit fotfäste i FN. Det genomgående kravet har varit en total
            isolering av den sydafrikanska regimen.
          </p>
          <pb facs="riksdagen-motions-pdf/data/197980/mot_197980__360/mot_197980__360-002.pdf"/>
          <p xml:id="i-WypmF6aWUvZEHXACTPMXLj">
            En normal liberal uppfattning är att freden och friheten i världen
            gynnas genom fritt utbyte mellan nationerna. Regimen i ett land
            med öppna gränser, handel och kulturellt utbyte med omvärlden
            har svårt att i längden hålla befolkningen i okunnighet. Demokratins
            möjligheter gynnas genom öppna kontakter. Det är också skälet
            till att oppositionsgrupper i öst som regel motsätter sig sanktioner
            mot de kommunistiska staterna. Det är också orsaken till att kravet
            på varaktiga sanktioner inte från liberalt håll rests annat än
            gentemot Sydafrika. I Sydafrika kräver majoritetsbefolkningens
            organisationer (ANC och PAC) sedan många år en isoleringspolitik
            — trots att de är medvetna om att denna också kommer att drabba
            många svarta. I Sydafrika kan också en sanktionspolitik bli effektiv
            därför att den vita minoriteten är så starkt beroende av kontakter
            och samarbete med de västliga demokratierna. Också i Sverige har
            isoleringsstrategin vunnit allt bredare stöd. Folkpartiet tog
            redan 1975 ett enhälligt uttalande om ”att svenska ekonomiska
            förbindelser med Sydafrika utgör ett stöd till det orättfärdiga
            sydafrikanska systemet”, och folkpartiet uppmanade därför de svenska
            företagen ”att avveckla sina intressen i och förbindelser med
            Sydafrika”. Också etiska skäl talar för sanktioner mot Sydafrika.
            Riksdagens utrikesutskott anförde i maj 1977: ”Moraliska argument
            bör tillmätas en avsevärd vikt i den situation som nu råder i
            Sydafrika. Frågan om en begränsning av de svenska intressena i
            Sydafrika är inte bara en politisk fråga om vad som kan tänkas
            utgöra effektiva påtryckningar på den sydafrikanska regeringen.
            Det är också en fråga om huruvida svenska företag skall medverka
            i ett politiskt system som bygger på rasdiskriminering och förtryck
            av svart arbetskraft.” Inte minst mot bakgrund av det klara moraliska
            ställningstagande som ligger i botten för riksdagens uttalande
            om ett investeringsstopp i Sydafrika kan den form för sanktioner
            som valdes diskuteras. Den lag som nu gäller tillåter ersättningsinvesteringar
            men inte nyinvesteringar som innebär att kapaciteten hos svenska
            företag i Sydafrika vidgas. Syftet har varit att svenska företag
            skall kunna leva kvar på samma nivå som i dag. Den svenska lagstiftningen
            är därför inte anpassad till FN:s generalförsamlings uppma- ningar
            — som kräver ett nyinvesteringsstopp i syfte att de utländska
            investeringarna i Sydafrika skall strypas. Också med bibehållen
            verksamhet medverkar ”svenska företag —-—-- i ett politiskt system
            som bygger på rasdiskriminering och förtryck av svart arbetskraft”
            — för att välja utrikes- utskottets formulering. Vid den första
            tillämpningen av lagen fick ett svenskt företag dispens för installation
            av ett nytt mätinstrument. Denna tillämpning torde vara i enlighet
            med lagen. Flera dispensärenden kommer att behandlas av regeringen
            under våren. Det finns anledning att noga följa tillämpningen
            av förbudet mot investeringar i Sydafrika och Namibia samt att
            öka beredskapen för förslag
          </p>
          <pb facs="riksdagen-motions-pdf/data/197980/mot_197980__360/mot_197980__360-003.pdf"/>
          <fw xml:id="i-K8UcdqPDQkf8UVeLRefawA">
            Mot. 1979/80:360 1
          </fw>
          <p xml:id="i-3zdK5bZK3zA7DB2ebyZBJv">
            om utvidgade sanktioner mot Sydafrika. Flera gånger i riksdagen
            har hävdats att ett svenskt beslut att bryta de ekonomiska förbindelserna
            med Sydafrika skulle strida mot svenska internationella åtaganden.
            T. ex. skulle GATT-stadgan och medlemskapet i Internationella
            valutafonden hindra svenska sanktionsbeslut. Det är därför angeläget
            att göra en kartläggning av vilka möjligheter som finns för Sverige
            att vidga sanktionerna mot Sydafrika samt att — trots den korta
            tid som gått sedan lagen trätt i kraft — följa den praxis som
            utbildas i de dispensärenden som regeringen tar ställning till
            om svenska företags investeringar i Sydafrika. Med anledning av
            det anförda hemställs att riksdagen hos regeringen begär en utredning
            med uppgift 1. att följa och bedöma tillämpningen av investeringsförbudet
            i Sydafrika, 2. att kartlägga möjligheterna till en vidgning av
            de ekonomiska sanktionerna mot Sydafrika.
          </p>
          <p xml:id="i-BtYvuBvgs4zMM6tk2hUitY" type="date">
            Stockholm den 17 januari 1980
          </p>
          <div xml:id="i-S7Yv2fQ546SvrohHA5Xpo3" type="signatureBlock">
            <p xml:id="i-N2MA5JPHg6Pij6CVcdnZgg" who="i-8Nc7Pi4CxrPaJswNC5hQu6" type="signature">
              OLLE WÄSTBERG (fp)
            </p>
          </div>
          <p xml:id="i-Eaotk54Vr8PLxXz5RtZesw">
            i Stockholm KARIN AHRLAND (fp) BONNIE BERNSTRÖM (fp) KERSTIN
            EKMAN (fp) TORKEL LINDAHL (fp)
          </p>
          <p xml:id="i-J4MLQJUG4M5oGW3DZep5WK">
            HANS LINDBLAD (fp) JÖRGEN ULLENHAG (fp)
          </p>
        </div>
      </div>
    </body>
  </text>
</TEI>
