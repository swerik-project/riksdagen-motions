<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01686">
  <teiHeader>
    <fileDesc>
      <titleStmt>
        <title>om formerna för regeringsbildning</title>
        <author>av Bertil Lidgård</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om formerna för regeringsbildning</title>
          <idno type="rdwebb">G2021686</idno>
          <rs type="number">1686</rs>
          <ref type="dokument_url_text">http://data.riksdagen.se/dokument/G2021686/text</ref>
          <ref type="dokument_url_html">http://data.riksdagen.se/dokument/G2021686</ref>
          <ref type="dokumentstatus_url_xml">http://data.riksdagen.se/dokumentstatus/G2021686</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>H. BERTIL LIDGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7ChQ7ox4ncVJPLw31CYkoQ" type="signed"/>
        <correspContext corresp="i-7ChQ7ox4ncVJPLw31CYkoQ">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1686/mot_197879__1686-001.pdf"/>
      <fw xml:id="i-M1U5AgSfjAWKeBy9RpvLqA">
        Motion 1978/79:1686
      </fw>
      <div xml:id="i-EJ14bRnZqDyTbzP7epQQyv" type="motHeader">
        <div xml:id="i-UqQmbZRp43L4X5NVrZs7JZ" type="motTitle"/>
        <div xml:id="i-6dSxVaYkaSGkTL7YRNmyKU" type="motSubmissionInfo"/>
      </div>
      <div xml:id="i-zEKEZu8sCnSNCWtxzxjvd" type="motBody">
        <div xml:id="i-5zGaUpRnhybKU8WKHai4xF">
          <p xml:id="i-VZzj5ejVnL3kEKTNE7efzr">
            av Bertil Lidgard om formerna för regeringsbildning
          </p>
          <p xml:id="i-37s1RvnqRXkgeeF4UXSudP">
            Författningsutredningen föreslog i sitt betänkande i fråga om
            regerings- bildningen att man byggde vidare på det tidigare rådande
            systemet, att statschefen utpekar regeringsbildaren. Parlamentarismens
            principer avsågs av författningsutredningen få genomslag dels
            genom en skyldighet för statschefen att rådgöra med talmannen,
            dels genom riksdagens möjligheter att besluta om misstroendeförklaring.
            I grundlagberedningens direktiv sades uttryckligen att i första
            hand möjligheterna skulle undersökas, att låta organ eller person
            med mer eller mindre direkt mandat från folket handha uppgiften
            att utse ministärledare. Grundlagberedningen föreslog med denna
            utgångspunkt att regeringsbild- ningen skulle förankras hos riksdagen,
            samtidigt som talmannen skulle tilldelas en central roll i förhandlingar
            mellan partierna och därefter också föreslå regeringsbildare.
            Enligt direktiven till grundlagberedningen skulle utredningen
            undersöka om det var möjligt att i grundlagen eller dess motiv
            fastlägga ett handlings- mönster för hur den som utser regeringsbildare
            borde gå till väga i olika typsituationer. Grundlagberedningen
            konstaterade emellertid att endera var regeringsbildningen tämligen
            självklar, till följd av egen majoritet för ett parti eller en
            uttalad koalition, eller också så oklar att vägledande uttalanden
            inte kunde göras på förhand. Oavsett vilken situation som inträffade
            saknades anledning att försöka formulera principer för valet av
            regeringsbildare. Grundlagberedningen begränsade sig följaktligen
            till att föreslå föreskrifter om proceduren för valet. Grundlagberedningen
            var enig om sitt förslag. Denna enighet torde dock få ses mot
            den speciella bakgrund som grundlagberedningens arbetssätt gav.
            På mycket kort tid pressades ett förslag fram till helt ny regeringsform.
            Stora förändringar föreslogs, samtidigt som hela arbetet bars
            upp av en strävan att nå enighet i frågor rörande de demokratiska
            spelreglerna. Utrymmet för inträngande belysning av frågeställningar
            begränsades såväl av tidspressen som av strävan efter enighet.
            Den enighet som rått inom grundlagberedningen bröts i någon mån
            vid riksdagsbehandlingen av det förslag som den dåvarande regeringen
            lade fram på grundval av beredningens betänkande. Motionsledes
            väcktes förslag om ett i vissa avseenden annorlunda system för
            att utse regeringsbildare. De invändningar mot propositionsförslaget
            som motiverade motionens invändningar var följande. Propositionens
            förslag skulle ge såväl talmannen som olika grupperingar i riksdagen
            möjligheter att framtvinga ett nyval av
          </p>
          <pb facs="riksdagen-motions-pdf/data/197879/mot_197879__1686/mot_197879__1686-002.pdf"/>
          <fw xml:id="i-3LW6Q9ACF72daJuuGhCCvM">
            Mot. 1978/79:1686 6
          </fw>
          <p xml:id="i-WqDnBUX4YUf2gQYzCvYgaG">
            taktiska skäl. Vidare ansågs det i sig vara ett skäl mot förslaget
            att det aldrig över huvud taget ställdes krav på absolut majoritet
            under proceduren. Slutligen ansågs det vara en svaghet att regeringsbildningsproceduren
            inte kunde komma i gång förrän den nyvalda riksdagen hade samlats.
            Viss erfarenhet har nu vunnits av de regler som beslutades 1974.
            Dessa erfarenheter kan inte utan vidare leda till några slutsatser
            i fråga om förändringar av formerna för utseende av regeringsbildare.
            Erfarenheterna motiverar emellertid en utvärdering, i syfte att
            undersöka om det finns skäl att förändra regeringsbildningsproceduren.
            Det är sålunda uppenbart att skillnaden mellan ett krav på majoritetsstöd
            och ett krav enbart på tolerans från majoritetens sida har haft
            mycket stor betydelse vid den senaste regeringsbildningen. Därmed
            är inte sagt att erfarenheterna av denna talar för att nu ställa
            krav på majoritetsstöd. Det finns emellertid nu underlag för att
            överväga ett sådant krav utifrån direkt erfarenhet av regeringsbildning,
            utan krav på att riksdagsmajoriteten behöver stödja den föreslagna
            statsministerkandidaten. Det är vidare uppenbart att talmannen
            givits en mycket central position, som är förenad med ett vittgående
            potentiellt, eget politiskt inflytande. Vid regeringsbildningen
            hösten 1978 skötte talmannen sin grannlaga uppgift med oväld och
            skicklighet. Det framstår i klar dager vilka risker talmannens
            ställning öppnar om inte oväld och skicklighet präglar hans arbete.
            Det kan framstå som en skör tråd att hänga upp folkviljans genomslag
            på att det krävs av en person — den riksdagen utser att vara talman
            — att han trots partitillhörighet och långvarig partilojalitet
            skall ställa sig över intressena att främja det egna partiets
            strävanden. Trots strävan att låta parlamentarismen få genomslag
            även i regeringsbild- ningen kom 1974 års regeringsform att innebära
            att den nyvalda riksdagen inte automatiskt får ta ställning till
            regeringsbildningen. I stället fortsätter, oberoende av valutslaget,
            den regering som grundar sitt maktinnehav på föregående riksdags
            sammansättning sin maktutövning. Finner denna regering inte självmant
            för gott att inlämna sin avskedsansökan, måste riksdagen besluta
            om misstroendeförklaring för att den nya riksdagen skall kunna
            ta ställning till vem som skall vara regeringsbildare. Inte minst
            visade händelserna efter 1973 års val vilken avgörande betydelse
            för den politiska utvecklingen just detta förhållande kan ha.
            De nu angivna förhållandena utgör naturligtvis en brist i regeringsformen,
            som med det snaraste bör undanröjas. Grundlagberedningen belyste
            själv invändningar som kan anföras mot denna ordning, när man
            argumenterade mot att enbart förlita sig på misstroendeförklaring
            som medel för riksdagen att utöva inflytande på vem som skall
            vara regeringschef. Man sade: ”Den som har utsetts till statsminister
            får redan därigenom sin maktställning stärkt. Vid valet av medarbetare
            och vid förhandlingar med andra partigrupper har han tack vare
            sin ställning som regeringschef goda förhandlingsmöjligheter.
            Det kan tänkas att de grupper som inte stödjer regeringen dröjer
            med att väcka yrkande om
          </p>
          <pb facs="riksdagen-motions-pdf/data/197879/mot_197879__1686/mot_197879__1686-003.pdf"/>
          <fw xml:id="i-R4B8XvwdejEHNQ5bKgr7rK">
            Mot. 1978/79:1686 7
          </fw>
          <p xml:id="i-7nmnvTZWJCkaq51VtujrYH">
            misstroendeförklaring, och till följd därav kan även ett från
            parlamentarisk synpunkt ”oriktigt” val av statsminister komma
            att stå sig.” Dessa invänd- ningar kan jämväl riktas mot det förhållandet
            att regeringen inte automatiskt entledigas i och med att den nyvalda
            riksdagen sammanträder. En rad ytterligare invändningar kan riktas
            mot den nu rådande ordningen. Det är svårt att tänka sig, att
            en regeringsbildningsprocess som avses leda till att en regering
            med majoritetsstöd bildas, inleds på bästa tänkbara sätt genom
            att en majoritet i riksdagen ger den sittande regeringen sitt
            uttryckliga misstroende. Man förväntar sig nämligen då att delar
            av den majoritet som uttalat misstroende för den sittande regeringen
            endast några dagar skall bedriva framgångsrika förhandlingar med
            samma regering, eller snarare regeringsparti, om samverkan i koalitionsregering.
            Om man, i enlighet med de direktiv som en gång gavs till grundlagberedningen,
            önskar att organ eller person med direkt mandat från folket skall
            handha uppgiften att utse ministärledare, bör detta rimligen motivera
            anknytning till den nyvalda riksdagen. Det är svårt att motivera
            att regeringssammansättningen efter ett nyligen avhållet val skall
            bestämmas av det historiska arvet efter det föregående valet.
            Med hänvisning till vad som anförts hemställs 1. att riksdagen
            hos regeringen anhåller att genom parlamentarisk utredning de
            erfarenheter som nu vunnits av formerna för regeringsbildning
            utvärderas, 2. att riksdagen hos regeringen anhåller om förslag
            till ändring av regeringsformen, så att den nyvalda riksdagen
            automatiskt får ta ställning till vem som skall bilda regering.
          </p>
          <p xml:id="i-VXf14y6VHs9Sw7u51SDyZD">
            Stockholm den 25 januari 1979
          </p>
          <p xml:id="i-LRnAYAqqx58u55oKGLQqKT">
            H. BERTIL LIDGARD (m)
          </p>
        </div>
      </div>
    </body>
  </text>
</TEI>
