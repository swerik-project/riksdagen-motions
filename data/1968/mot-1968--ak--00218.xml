<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00218">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__218/mot_1968__ak__218-001.pdf"/>
      <fw xml:id="i-BJLSXrt5nw2uhs2JneCZZP">
        Motioner i Andra kammaren, nr 218 år 1968 9
      </fw>
      <div xml:id="i-3RBtycQbq8J65ruTE3i2B6" type="motHeader">
        <div xml:id="i-FpSPajJD8Yz2M2FACN5vnL" type="motTitle"/>
        <div xml:id="i-3NVunspg71YFUDbGsCFDnt" type="motSubmissionInfo"/>
      </div>
      <div xml:id="i-WuKtfgb4mNFjLVx2GXVGLe" type="motBody">
        <div xml:id="i-APegJky1YrEz9aLxDxKnCC">
          <p xml:id="i-K2meewxTjMUn38vUBBLSqQ">
            Nr 218
          </p>
          <p xml:id="i-WwQ3WdDqRNA1S2Phfrefx" type="titleString">
            Av herr Karlsson i Huddinge m. fl., om statlig totalfinansiering
            av bostadsbyggandet.
          </p>
          <p xml:id="i-Djk3PrSp8H3H826qNscLTN">
            (Lika lydande med motion nr 164 i Första kammaren)
          </p>
          <p xml:id="i-R6nWiJnKii64H3nTmwAxM3">
            I motion till innevarande års riksdag med hemställan om vissa
            närmare angivna åtgärder för att effektivisera och förbilliga
            bostadsbyggandet noteras med stöd av statistiska uppgifter att
            bostadsproduktionens kostnader fortsätter att kraftigt stiga,
            Dessa fördyringar jämte det successiva upphävandet av de statliga
            räntegarantierna utgör huvudanledningen till att boendekostnaderna
            nu blivit så höga att en socialt nedbrytande effekt uppstått.
            Bostadshyrorna har sedan länge ökat väsentligt mer än allmänt
            konsumtionsindex. Åren 1963—1965 förekom en hyresökning med genomsnittligt
            9 procent om året mot 5 procent för konsumtionsprisindex totalt.
            Utvecklingen har varit likartad även sedermera. Den indexmässiga
            bostadskostna- den, vilken år 1965 uttrycktes i talet 195 hade
            i december 1967 stegrats till 230, alltså en höjning med 35 enheter.
            För totalindex var respektive tal 190 och 211, en stegring med
            22 enheter. Bland orsakerna till denna utveckling bör nämnas de
            höga räntesatserna samt ryckigheten och osäkerheten beträffande
            bostadsbyggandets kapitalförsörjning. Sist nämnda förhållande
            är till hinders för maximalt utnyttjande av de resurser som ställts
            till disposition för att förbättra bostadsförsörjningen samt medverkar
            till byggnadskostnadernas och bostadshyrornas stegring. Inte så
            få avskräckande exempel har getts på vådan av »kvartalspolitik»
            i fråga om bostadsbyggandets finansiering. Uppsplittringen av
            kreditformerna samt för- senade avgöranden till följd av affärsbankernas
            politik har i betydande utsträckning orsakat igångsättning vid
            fel (försenad) tidpunkt. Detta har medfört onödig arbets- löshet,
            svårigheter att förverkliga bostadsbyggnadsprogrammet samt kostnadshöjan-
            de komplikationer för arbetet. Verkningarna av sistnämnda omständighet
            illustre- rade förbundsordförande Knut Johansson i en artikel
            i skriften »Byggnadsindu- strin&gt; december 1966: Vid ett 16—17-miljonersbygge
            beräknas kostnaden för 6 må- naders uppehåll till 3 procent av
            den ovan angivna summan.
          </p>
          <p xml:id="i-7YbfhzZHt7KmELZH1X2Mif">
            Kreditsystemet hindrar planmässighet
          </p>
          <p xml:id="i-Coza1aLTRogPAsowokJMwq">
            Tungroddheten och osäkerheten samt kostnadsvariationerna vid
            nuvarande kre- ditsystem för bostadsbyggandet har samband med
            affärsbankernas politik och för-
          </p>
          <pb facs="riksdagen-motions-pdf/data/1968/mot_1968__ak__218/mot_1968__ak__218-002.pdf"/>
          <fw xml:id="i-S5mB5YscTn6UMj1aSPxEL9">
            10 Motioner i Andra kammaren, nr 218 år 1968
          </fw>
          <p xml:id="i-DnTEJ5GZPkKdER6yj81oZe">
            knippas med att lånen delas upp i bottenlån, sekundärlån och
            statliga lån samt i förekommande fall enskilt upptagna krediter
            i olika banker till skiljaktiga ränte- satser. Härtill kommer
            det fördyrande systemet med särskilda avgifter på de s.k. byggnadskreditiven,
            tillämpat av affärsbankerna. I sistnämnda avseende begränsas inte
            systemets negativa verkningar till ogynnsam påverkan av kostnadsfrågan
            under själva byggandet. Ofta inträffar att kreditiven inte blir
            avlyftade när byggnaden står färdig. Genom överräntorna pressas
            då byggnadskostnaden och hyresnivån ytterligare uppåt. Då kapitalkostnaden
            vid en nyuppförd bostadsfastighet tar 65 procent eller mera av
            den totala förvaltningskostnaden är det lätt att inse vilken betydelse
            räntesatserna och formerna för kreditgivningen har i fråga om
            hyres- sättningen. Vi hävdar att ett kontinuerligt, planmässigt
            och utan onödiga kostnader bedrivet bostadsbyggande inte kan säkras
            med nuvarande kreditsystem. Detta har också bestyrkts av att under
            de senare åren vid inte få tillfällen hänt, att de politiska besluten
            om bostadsbyggandets omfattning och lokalisering rubbats av maktbud
            i kreditfrågorna från affärsbankerna. Särskilt för de stora städernas
            bostadsförsörj- ning är detta ömtåliga frågor. Eftersom bostadsbyggnadsprojekten
            i dessa fall ofta är stora och omslutande flera år rör det sig
            om flermiljonkrediter. Det är helt orimligt att låta affärsbankerna
            utnyttja sin maktställning till att inverka på frågan i vilken
            utsträckning och vid vilken tidpunkt dylika angelägna storprojekt
            skall få starta eller kunna fortsättas. Så som framhölls under
            andra kammarens bostads- politiska debatt i fjol (av herr Bergman)
            hade man »vid varje kollning som skett i de stora städerna funnit
            att de enskilda små projekten är klara (i kreditavseende), medan
            de allmännyttiga och kooperativa bostadsföretagens stora projekt
            har svå- righeter och ligger efter». Inget har efter denna tidpunkt
            inträffat som skulle kunna motivera en modifi- kation av vår tidigare
            tillkännagivna uppfattning att kretditsystemet bör omläggas så,
            att enhetslån genom statlig försorg ombesörjes för det statsbelånade
            bostads- byggandet utformat på basis av successiv låneutbetalning
            till det godkända bostads- projektet under hela byggnadstidens
            gång alltifrån påbörjandet till avslutandet. Totalfinansiering
            utgör enligt vår bestämda uppfattning fundamentet för att säkra
            bostadsbyggandet i den omfattning som riksdagen fastställt och
            inom den tidsram och med den geografiska fördelning som beslutet
            förutsatt.
          </p>
          <p xml:id="i-JN8UaUpsuEtnxfXfUV5XJ7">
            Totallångivningens företräden
          </p>
          <p xml:id="i-PSTxj1XXGePhHUGWZm2NL6">
            Frågan om ett i grundläggande avseenden förändrat system för
            bostadsbyggan- dets kreditförsörjning har sedan flera år diskuterats.
            Kravet på systemomläggning har även föranlett framställningar
            i riksdagen, senast i fjol genom de likalydande motionerna nr
            I: 65 och II: 81. Häri yrkades inrättande av en statlig bostads-
            bank eller annan form för statlig totalfinansiering av bostadsbyggandet.
            I bostadspolitiska kommitténs betänkande förespråkades statlig
            totallångivning, ehuru direktiven för utredningen ansågs hindra
            framläggande av förslag till beslut.
          </p>
          <pb facs="riksdagen-motions-pdf/data/1968/mot_1968__ak__218/mot_1968__ak__218-003.pdf"/>
          <fw xml:id="i-JpaGsoFraemcfeFCEacLwD">
            Motioner i Andra kammaren, nr 218 år 1968 11
          </fw>
          <p xml:id="i-8bX6tMYbhs6Mvtoyfr37mT">
            Att kommittén emellertid önskade övergång till statlig totalfinansiering
            kunde man inte ta miste på. Bland de anförda motiven för denna
            inställning kan följande lämpligen citeras: »Jämfört med nuvarande
            förhållanden skulle besvär och kostnader för att er- hålla lånen
            minska för låntagarna totalt sett. I viss utsträckning måste låntagarna
            nu förhandla med både det kommunala förmedlingsorganet och ett
            eller flera kreditinstitut. Vid enhetslån skulle förmedlingsorganet
            generellt bli enda instansen. Låntagarnas kostnader för uttagandet
            av inteckningar skulle minska, likaså deras kostnader för ritningar
            och tekniska beskrivningar. Med mindre antal inteckningar skulle
            också inskrivningsdomarnas befattning med ärenden av detta slag
            minska. Förvaltningen av lånen under deras löptid skulle likaså
            bli enklare och billigare.» I Kungl. Maj:ts proposition nr 100
            år 1967 om bostadspolitiska frågor förklarade departementschefen:
            »För egen del kan jag ansluta mig till bostadspolitiska kom- mitténs
            bedömning att en statlig totalfinansiering är rent tekniskt en
            enkel väg att uppnå en rationell kredittillförsel till bostadsbyggandet.
            En sådan finansierings- ordning skulle bl. a. medföra fördelar
            för låntagarna och förenklingar i låneadmi- nistrationen.» Starka
            sympatier för en omläggning av kreditsystemet kom till uttryck
            också i statsutskottet. I dess majoritetsyttrande i anledning
            av nyssnämnda motionspar om statlig totalfinansiering (utlåtande
            nr 100) hette det bl. a.: » Utskottet är liksom departementschefen
            av den meningen att problemet att finna rationella former för
            bostadsbyggandets kreditförsörjning skulle få sin bästa lösning
            om staten helt tog ansvaret för finansieringen genom att tillhandahålla
            hela den för bostadsbyggandet erforderliga krediten. De fördelar
            som från bostads- sektorns synpunkt är förenade med en sådan finansieringsordning
            synes utskottet så påtagliga att de bör avstås endast av mycket
            tungt vägande skäl.» I andra kammarens bostadspolitiska debatt
            yttrade den socialdemokratiska grup- pens huvudtalare i denna
            fråga, herr Bergman, bl. a.: » Vi har nog den värderingen att
            det bör finnas mycket starka skäl som talar emot, för att samhället
            inte skall gå in för en totalfinansiering. Ty vill vi verkligen
            trygga en jämn produktion, måste staten ta över utlåningen från
            de enskilda bankerna varigenom utlåningen kan starta när, var
            och hur samhället vill. Man måste se till att försörjningen med
            pengar är klar. På den punkten är jag helt medveten om vad som
            krävs.» I samband med denna exemplifiering av uttalanden till
            förmån för statlig total- långivning tar vi oss friheten att även
            återge följande ur ovan nämnda motion: »Om staten ginge över till
            en utsträckt kreditgivning ända ned till ”botten', i form av ett
            enda bostadslån med en räntesats och en amorteringsplan, skulle
            detta självfallet varken öka eller minska de kreditresurser som
            tas i anspråk för bostads- byggandet. Fördelarna skulle emellertid
            ur bostadsbyggandets synpunkt vara väsent- liga. Det nuvarande
            byggnadskreditivsystemet kunde helt avskaffas och ersättas med
            förskott på ett redan beviljat lån. Den kontroll som nu utövas
            av de kommunala och statliga organen för bostadsbyggande, bland
            annat med hänsyn till de statliga
          </p>
          <pb facs="riksdagen-motions-pdf/data/1968/mot_1968__ak__218/mot_1968__ak__218-004.pdf"/>
          <fw xml:id="i-HpqzzLZXsX7yNfURzM6TUu">
            12 Motioner i Andra kammaren, nr 218 år 1968
          </fw>
          <p xml:id="i-CzwZxzi9kYA5JUPAPR5hcp">
            lånen, borde självfallet vara till fyllest även om statslånet
            förvandlades till ett totallån. Allt krångel med ”avlyft” och
            placering i olika slags kreditinstitutioner vore med en sådan
            ordning ur världen. Statsmakternas beslut om bostadsbyggandet
            kunde följas i praktiken.»
          </p>
          <p xml:id="i-F4SebPTbeURcH9qNhAYoHK">
            Varför genomförs ej det erkänt bästa?
          </p>
          <p xml:id="i-JXx9wjMLi8BuVXBdTjpQ19">
            I nu citerade utlåtanden och yttranden liksom i många här ej
            återgivna uttalan- den framhålles således ett system med statlig
            totallångivning som det riktigaste och bästa, ägnat att förverkliga
            samhällets intentioner beträffande effektivitet, kost- nadsbemästring
            och lokalisering. Återstår så frågan: varför förverkligas ej det
            som i så många auktoritativa uttalanden angetts som det för samhället,
            för byggarna och för bostadskonsumenterna riktigaste och bästa?
            Som bekant uppkom särskilt under åren 1965 och 1966 stora svårigheter
            be- träffande kapitalförsörjningen för bostadsbyggandet. I synnerhet
            för storstock- holmsområdet ledde detta till en påtagligt ogynnsam
            utveckling i fråga om igång- sättningen. I och med att nackdelarna
            med kreditsystemet tog sig dessa flagranta uttryck, innebärande
            att riksdagens beslut beträffande bostadsbyggandet överkor- sades
            på väsentliga punkter, upptogs mellan affärsbankerna och en arbetsgrupp
            inom kanslihuset förhandlingar om kreditförsörjningens ordnande.
            Det var under hänvisning till att resultaten av den vid detta
            tillfälle träffade överenskommelsen borde avvaktas som statsutskottet
            i utlåtandet över den ovan nämnda motionen ansåg att den statliga
            långivningen borde tills vidare få behålla sin dåvarande karak-
            tär. Utskottet ansåg vidare att det fortsatta utredningsarbetet
            av arbetsgruppen inom kanslihuset borde inväntas. Även om de privata
            kreditinstituten inför hotet om ett annat finansieringssystem
            för bostadsbyggandet finner opportunt — i vart fall så länge man
            anser detta poli- tiskt och psykologiskt nödvändigt — att i större
            utsträckning och vid aktuell tid- punkt tillgodose kreditanspråken,
            kan detta inte försvara underlåtenhet att till- gripa det system
            som äger alla förutsättningar att fungera bättre och i linje med
            de politiska besluten beträffande bostadsbyggandet. Några garantier
            för kreditfrågor- nas rationella lösning vid varje given tidpunkt
            kan nuvarande system för det första inte ge. För det andra kvarstår
            hela den krångliga tågordningen och de kostnads- höjande faktorerna
            även om det nuvarande systemet hanteras så att kontinuiteten i
            långivningen förbättras. Också vikten av att främja industriellt
            storbyggande bör uppmärksammas i detta sammanhang. De s. k. engångsbyggena,
            vilka jämförelsevis är mycket kost- nadskrävande, omfattar alltjämt
            bortåt 90 procent av samtliga byggnadsföretag. Den negativa effekten
            på produktionsresultatet av denna uppsplittring åskådlig- gjordes
            av Byggfackens Produktions AB (BPA) i ett uttalande år 1966: »25
            000 fler nya lägenheter per år skulle kunna produceras utan ökad
            arbetskraftsinsats om allt bostadsbyggande i landet skedde enligt
            det system för industriellt byggande som BPA har utarbetat.» De
            generalanbud för systembyggande som antagits för
          </p>
          <pb facs="riksdagen-motions-pdf/data/1968/mot_1968__ak__218/mot_1968__ak__218-005.pdf"/>
          <fw xml:id="i-PHZatnk6sjVCjdWXRysWvk">
            Motioner i Andra kammaren, nr 218 år 1968 13
          </fw>
          <p xml:id="i-GaHPwMH2R2V1ZyyR9pkaRM">
            Vivallastaden vid Örebro samt för området Ryd i Linköping bestyrker
            vidare att den kostnadsminskande effekten av detta industriella
            byggande blir betydande. Ett s. k. systembyggande är således behövligt
            för att trygga produktionsökning och begränsa kostnadsökningarna,
            och detta byggande behöver trygghet för obruten kreditförsörjning.
            Sedan år 1966 har ju staten ett särskilt instrument för att i
            viss utsträckning främja storbyggeri, vilket sker genom att på
            vissa villkor och i den omfattning som det av riksdagen fastställda
            anslaget medger lämna låneut- fästelser, förhandsbesked, för vissa
            större projekt. Kreditproblemen elimineras emel- lertid inte för
            företaget i fråga genom att sådant lånebesked ges. Ett system
            med total statlig lånefinansiering skulle däremot skapa fullständiga
            garantier för kredit- frågans rationella lösning och därmed befrämja
            en utveckling av det industriella bostadsbyggandet. Självfallet
            anmäler sig också räntefrågan i samband med kreditförsörjningen
            och boendekostnaderna. Vi ingår emellertid inte närmare på detta
            spörsmål i före- varande sammanhang. Att högräntepolitiken snarast
            bör överges önskar vi likväl framhålla. Vidare anser vi som givet
            att i ett system med statlig totalfinansiering av bostadslånen
            staten via obligationslån kan disponera kapital till väsentligt
            lägre räntor än vad enskilda bostadsföretag kan göra. Med hänvisning
            till det anförda föreslås, att riksdagen måtte besluta att i skrivelse
            till Kungl. Maj:t hemställa om förslag till statlig totalfinansiering
            av bostadsbyg- gandet, exempelvis genom inrättandet av en statlig
            bostadsbank.
          </p>
          <p xml:id="i-Efi2bE4DFSnM6Bw7oCaWQx">
            Stockholm i januari 1968
          </p>
          <p xml:id="i-KBQmoCqfxJsYfmbQFKzEgV">
            Erik Karlsson (vpk) Axel Jansson (vpk) C.-H. Hermansson (vpk)
            Gunvor Ryding (vpk) Eivor Marklund (vpk) Gustav Lorentzon (vpk)
            Henning Nilsson (vpk) Sven Hector (vpk)
          </p>
        </div>
      </div>
    </body>
  </text>
</TEI>
