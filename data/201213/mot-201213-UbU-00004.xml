<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00004">
  <teiHeader>
    <fileDesc>
      <titleStmt>
        <title>med anledning av prop. 2012/13:30 Forskning och innovation</title>
        <author corresp="i-9aV6a5JgMMU7racuNkrEgj">av Richard Jomshof m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:30 Forskning och innovation</title>
          <idno type="rdwebb">H002Ub4</idno>
          <rs type="number">Ub4</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub4/text</ref>
          <ref type="dokument_url_html">http://data.riksdagen.se/dokument/H002Ub4</ref>
          <ref type="dokumentstatus_url_xml">http://data.riksdagen.se/dokumentstatus/H002Ub4</ref>
          <ref type="doc">http://data.riksdagen.se/fil/852959E3-99B9-4F0B-9201-505182F0B60B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Qp2niWCpNoBB3vkdyrUBC7</idno>
            <name>Lars Isovaara</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q3VTpEUDJoQY7GRdM5HuZs" type="basedOn"/>
        <correspContext corresp="i-Q3VTpEUDJoQY7GRdM5HuZs">
          <ref>Proposition 2012/13:30</ref>
        </correspContext>
        <correspAction xml:id="i-Ti5nnZCqpXcaVYoMfFfuGj" type="signed"/>
        <correspContext corresp="i-Ti5nnZCqpXcaVYoMfFfuGj">
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-Qp2niWCpNoBB3vkdyrUBC7"/>
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction xml:id="i-VoU1hWt3qNNy7TD2xE7pj7" type="referral">
          <date when="2012-11-27"/>
        </correspAction>
        <correspAction xml:id="i-EDgFbaTU3mLznWYx9LF1tZ" type="referral">
          <date when="2012-11-27"/>
        </correspAction>
        <correspAction xml:id="i-GeyDF8ZC3jq4JLeo3xezbs" type="dismissal">
          <date when="2012-11-23"/>
        </correspAction>
        <correspAction xml:id="i-NsoT4LyYmjQ9Uf5x3dDpuD" type="dismissal">
          <date when="2012-11-23"/>
        </correspAction>
        <correspAction xml:id="i-LyjYP7jadRrZjuCeKzhGrB" type="submission">
          <date when="2012-11-07"/>
        </correspAction>
        <correspAction xml:id="i-B9HgyuCT6kdcpzPYb5XrqH" type="transfer">
          <date when="2012-11-07"/>
        </correspAction>
        <correspAction xml:id="i-4YE3fYiHVNgyJHBMJQynj8" type="assigned"/>
        <correspContext corresp="i-4YE3fYiHVNgyJHBMJQynj8">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CJFhxKnShhRD7h5if4uYHR" type="motHeader"/>
      <div xml:id="i-J2MLynoqSAEUcGis1NhbbV" type="motBody">
        <div xml:id="i-WQV1i44qyEgqQ2er6JfaL9" type="motProposal" subtype="förslag">
          <head xml:id="i-21Mknc1dPZVg55th8b1jzp">
            Förslag till riksdagsbeslut
          </head>
          <list xml:id="i-35xu98kti9k1TUyiX7E3zB" style="ol">
            <item xml:id="i-SVxTkbWT3VorZLHpmqdLuR">
              Riksdagen tillkännager för regeringen som sin mening vad som
              anförs i motionen om att fr.o.m. 2014 anslå de extra medel på
              800 miljoner kronor per år till geovetenskap, mineralogi och andra
              liknande forskningsinitiativ som Sverigedemokraterna föreslår
              inom utgiftsområde 16 anslag 6:1.
            </item>
            <item xml:id="i-RBbsnqvqzrx4maCYR4HXtb">
              Riksdagen tillkännager för regeringen som sin mening vad som
              anförs i motionen om att fr.o.m. 2014 anslå de extra medel på
              200 miljoner kronor per år till rymdforskning som Sverigedemokraterna
              föreslår inom utgiftsområde 16 anslag 3:4.
            </item>
            <item xml:id="i-6j7NjEx1VNf6eocEw4EZYm">
              Riksdagen tillkännager för regeringen som sin mening vad som
              anförs i motionen om att inrätta en riskkapitalfond med uppgift
              att kommersialisera svenska innovationer, där en del av finansieringen
              sker genom vinstuttag från Vattenfall.
            </item>
            <item xml:id="i-TCESFH7JJERshaHP8k63ke">
              Riksdagen tillkännager för regeringen som sin mening vad som
              anförs i motionen om kulturarvsforskning.
            </item>
            <item xml:id="i-pJQyo1o5EHNePhQJokemf">
              Riksdagen tillkännager för regeringen som sin mening vad som
              anförs i motionen om betydligt ökade anslag till energiforskning
              och energieffektivisering enligt det förslag Sverigedemokraterna
              lagt fram för 2014 fram till 2016 inom utgiftsområde 21 anslag
              1:5 och anslag 1:11.
            </item>
            <item xml:id="i-XjLUKwkc3APk1WFtE7UtNs">
              Riksdagen tillkännager för regeringen som sin mening vad som
              anförs i motionen om att begreppet konstnärlig forskning måste
              definieras vetenskapligt och utvärderas likt andra discipliner.
            </item>
            <item xml:id="i-6nfokAkioFX7eowNBMFv19">
              Riksdagen tillkännager för regeringen som sin mening vad som
              anförs i motionen om att genusforskning och jämställdhetsforskning
              måste vila på vetenskaplig grund och ha sin utgångspunkt i verkliga
              förhållanden.
            </item>
            <item xml:id="i-UYAnhneLegE4Vskp4mWh7Q">
              Riksdagen avslår regeringens förslag till lag om ändring i högskolelagen.
            </item>
          </list>
        </div>
        <div xml:id="i-J1sDfaYP4YWxZXTUe4XxzB" type="motContent">
          <head xml:id="i-N1GofxfHr3tcM8TAhhFA2m" type="h1">
            Allmänt om forskningspolitiken i Sverige
          </head>
          <p xml:id="i-EWaj3ezRZ9x34s6xAwhZdc">
            Sverige är ett land vars välstånd i hög grad är byggt på vår
            goda innovationsförmåga, inte minst inom industrisektorn. Fortsatta
            satsningar på forskning och utveckling, tillsammans med en väl
            fungerande utbildningspolitik, är av central vikt för att vi tillsammans
            ska kunna återupprätta Sverige som ett land vars stora konkurrensfördelar
            är innovativa och kunskapsbaserade sektorer snarare än låglönesektorer.
            Den forskningsverksamhet som bedrivs på svenska universitet och
            högskolor är oerhört viktig för att Sverige ska kunna underhålla
            och återskapa den spetskompetens som är nödvändig för att skapa
            nya innovationer och ny kunskap.
          </p>
          <p xml:id="i-TYfDz7XAgk3JJBXjywnWnF">
            Dock måste vi beakta att forskning och innovation inte enbart
            ska vara inriktad på att uppfylla de strategiska mål som för tillfället
            är aktuella, även om detta naturligtvis också är av mycket stor
            vikt. Det måste finnas en balans så att vi även finansierar forskning
            och innovation där den omedelbara nyttan kanske inte alltid är
            självklar.
          </p>
          <p xml:id="i-YBRTfKBcg6fkZ7hNR9y5t7">
            Sverige satsar relativt mycket offentliga resurser avseende andel
            av BNP på forskning och utveckling och ligger numera på vad som
            kan anses vara en rimlig nivå. Men om Sverige ska vara en framträdande
            kunskapsnation är dagens resurser inte tillräckliga. Därför väljer
            Sverigedemokraterna att utöka forskningsanslagen inom högskolorna
            och universiteten med totalt 4 miljarder kronor under budgetperioden.
            Samtidigt anser vi det vara oroväckande att det svenska näringslivets
            avsättningar för forskning och utveckling i Sverige som andel
            av BNP har minskat sedan 2001.
          </p>
          <p xml:id="i-PsbVEiYo4b6sKnhFyF6cNq">
            Sverigedemokraterna anser att regeringens satsningar på synkrotronen
            Max IV och Europeiska spallationskällan är goda initiativ. Vi
            tror att dessa projekt långsiktigt kan ge stor utdelning vad gäller
            forskningsresultat och framåtskridande. Vi stödjer även regeringens
            strävan att rekrytera de forskare som har störst potential för
            framtiden, samtidigt som vi vill påpeka vikten av att premiera
            kvalitet framför kvantitet.
          </p>
          <p xml:id="i-D2AL5jrB6YBdVk3iPiMMhi">
            Vi har inget att invända mot regeringens avisering att öka anslaget
            från 10 till 20 procent för fördelning av forskningsanslag efter
            vissa kvalitetsindikatorer (publiceringar och citeringar). Vi
            anser däremot att denna modell för fördelning av forskningsanslag
            bör utvärderas noga i framtiden för att se vilka effekter detta
            har för forskningen och dess kvalitet.
          </p>
          <head xml:id="i-MaV9eBdR3ntcP2gJpABkAp" type="h1">
            Forskning allmänt anslag
          </head>
          <p xml:id="i-Rt8X8wydresjhkYGR5iQzL">
            Sverigedemokraterna satsar totalt 4 miljarder kronor mer än regeringen
            för olika forskningsinitiativ under budgetperioden. Vi vill särskilt
            satsa på disciplinerna informationsteknik, kärnfysik, genteknik,
            nanoteknik, rymdteknik, mineralogi och geovetenskap.
          </p>
          <head xml:id="i-NFaJP886VeDMbv2HYmvmKt" type="h2">
            Informationsteknik
          </head>
          <p xml:id="i-4oNvQiSf8DqpaABVFsz8wE">
            Sverige har sedan nittiotalet varit bland de främsta länderna
            i världen när det gäller utveckling, kommersialisering och användning
            av it-baserade system. Detta är en position som gett Sverige konkurrensfördelar
            och som vi på intet vis bör överge eller ringakta. Snarare bör
            vi med varsamhet förvalta och vidareutveckla denna gynnsamma ställning.
          </p>
          <p xml:id="i-XGCXjwfKjsCLhejyYR6yug">
            Den svenska it-ekonomin omsätter redan i dagsläget runt 7 procent
            av BNP och den andel som har it-lösningar som en fundamental del
            av sin verksamhet är betydligt större än så. Behovet av it-kompetens
            i samhället kommer att öka markant de kommande åren, och med tanke
            på de starka ekonomiska incitament som finns i branschen så kommer
            detta till största delen att tillgodoses av näringslivet.
          </p>
          <head xml:id="i-5mTaHshNEVmXmRypnsdXZM" type="h2">
            Kärnfysik
          </head>
          <p xml:id="i-YcBeheWNPDLnQoNDD6Vc6i">
            Kärnfysik är i dag en essentiell del av de många vetenskapliga
            framgångar som mänskligheten har fått skörda under 1900-talet.
            Många av de saker vi i dag tar för givet har uppkommit tack vare
            de insikter som forskare har skaffat sig på fältet under årens
            gång. Samtidigt har det gett människan möjligheten att utnyttja
            en av naturens starkaste krafter, vilket innebär stora möjligheter
            såväl som risker och utmaningar.
          </p>
          <p xml:id="i-2o3r4MXbds9gLidafJRhwp">
            Kärnenergi är i dagsläget en ofrånkomlig del av vår verklighet
            ur såväl negativa som positiva aspekter. Den skänker oss framför
            allt en klimatvänlig och prisvärd energiform. Djupare kunskap
            och insikter ger dock en större förmåga att hantera och kontrollera
            de risker som följer med brukandet av fissionskraft.
          </p>
          <p xml:id="i-CyCr1tek1657xaY1W3p8CR">
            Med stigande oljepriser och diskussionerna kring hur människans
            förbrukning av fossila kolväten förändrar klimatet, har efterfrågan
            på alternativa energiformer gjort kärnkraften mer aktuell än någonsin.
            Forskning i riktning mot säkrare såväl som mångdubbel energieffektivare
            reaktorer är ett område som Sverige bör satsa på. Om Sverige ska
            ha möjlighet att vara en del i utvecklingen av nästa generation
            kärnkraft behöver vi bredda kunskaps- och kompetensbasen inom
            detta område.
          </p>
          <head xml:id="i-KMLk5Z3UxTAWQWDWRYwZc7" type="h2">
            Genteknik
          </head>
          <p xml:id="i-2XLA8kGFHBgysSHAz4Y56k">
            Gentekniken har under de senaste årtiondena gett häpnadsväckande
            insikter i hur organismers DNA och genetik fungerar. Dessa framsteg
            innebär stora möjligheter för framför allt medicinska ändamål,
            men kommer även att ha en stor inverkan på framtidens industri,
            exempelvis genom framställning av kemiska och biologiska produkter.
            I dag kan många av de ärftliga sjukdomar som för bara några år
            sedan ansågs obotliga med framgång behandlas med hjälp av genterapi.
          </p>
          <p xml:id="i-4mvQWv3bXQcCNp3yrfEBw1">
            De medicinska implikationerna som nämnts kommer att innebära
            stora positiva förändringar för sjukvården. Med hjälp av en större
            insikt i hur DNA:s byggstenar interagerar kan läkare och forskare
            redan i dagsläget finna kunskap om hur man kan bota och undvika
            ett flertal av de svåraste sjukdomar och tillstånd vi kan drabbas
            av.
          </p>
          <p xml:id="i-LqZEtcyVFaDmNznjuGUzuy">
            Gentekniken är också en viktig pusselbit för att minska människans
            påverkan på miljön och för att uppnå ett hållbart jordbruk. Med
            genteknikens hjälp kan man få fram nya miljöfrämjande grödor med
            en lång rad viktiga egenskaper. I dag finns både forskning och
            tillämpning av nya egenskaper hos växter som kommer att revolutionera
            vår värld, såsom bättre näringsutnyttjande. Detta gör att man
            kan gödsla mer effektivt och minska näringsläckage som annars
            leder till övergödning av sjöar och innanhav.
          </p>
          <p xml:id="i-HwKbee1oLCdfveiz7xVuCK">
            Vidare finns projekt för att få fram grödor som innehåller högre
            halter av viktiga näringsämnen samt nya näringsämnen som man annars
            bara kan få via till exempel fisk. I våra ambitioner att minska
            vårt beroende av fossil olja tror sig forskarna kunna skapa växter
            som kan producera produkter för kemikalieindustrin. Vidare kan
            man skräddarsy egenskaper som gör dem tåliga för ofördelaktiga
            förhållanden genom att de är bättre rustade mot torka, kyla och
            salt.
          </p>
          <p xml:id="i-D8ikpLnVYUARtp8ADMvqcA">
            Sverige är redan i dag världsledande på många av de områden som
            innefattas av gentekniken. Detta är en position vi bör sträva
            efter att behålla och utveckla både för att kunna utnyttja de
            omisskännliga fördelar detta kommer innebära för vårt samhälle
            i stort, såväl som för att studera och förebygga de faror som
            denna teknik kan medföra.
          </p>
          <head xml:id="i-EbXVsZedeY5UwmJ3ps1Haj" type="h2">
            Nanoteknologi
          </head>
          <p xml:id="i-Un5yEph4dZgQmVrwcmvgGy">
            Nanoteknologi är en av världens snabbast växande teknikformer
            vars vetenskapliga betydelse och kommersiella applikationer under
            de senaste åren varit så signifikanta att de i Sverige, som i
            nuläget är ett av teknikens mest framträdande utvecklingscentra,
            redan attraherat särskilt statligt stöd och engagemang. Dess framtida
            potential blir större och tydligare för varje år, men kommer samtidigt
            att innebära nya krav på kunskap och förståelse i ämnet.
          </p>
          <p xml:id="i-CgKn56G6iYdqe3bpVNd8aH">
            Forskare menar att nanoteknologi de kommande decennierna kommer
            att innebära en större förändring för mänskligheten än den industriella
            revolutionen, med potential att grundligt förbättra samtliga teknikformer
            som vi i dagsläget använder oss av. De sociala och ekonomiska
            möjligheterna i att ligga i framkanten av denna utveckling är
            enorma.
          </p>
          <p xml:id="i-JXh5eHWKh7Nkgkt95QfWCe">
            Den djupgående förändring som nanoteknologin kommer att innebära
            de kommande decennierna kommer sedermera att medföra stora utmaningar
            för vårt sociala, industriella och ekonomiska system, vilket kräver
            omfattande förberedelse såväl utbildningsmässigt som utvecklingsmässigt.
          </p>
          <p xml:id="i-KYdxyLnfPvFHs9aVEBWkFB">
            Detta kommer att kräva särskilda åtgärder från stat, såväl som
            de organisationer och företag som är involverade i den nanoteknologiska
            sektorn. Därför är det viktigt att redan nu påbörja främjande
            investeringar, arbeten och diskussioner för att kunna stå på en
            stabil grund när världen går in i denna omvälvande fas.
          </p>
          <head xml:id="i-NFNzaJe5hB4kCF2hwgoy6e" type="h2">
            Rymdforskning och rymdverksamhet
          </head>
          <p xml:id="i-FvupmEtZz2xydKKSxWpRre">
            Regeringen har minskat anslagen till rymdforskningen, till nackdel
            för ett område med så många framtidsperspektiv och spin-off-effekter.
            Sverigedemokraterna vill återställa regeringens sparbeting på
            rymdforskningen genom att öka anslagen successivt med målet att
            svensk rymdforskning ska ligga i framkant.
          </p>
          <p xml:id="i-MyXK7aXyoTjw6cFcxyH99b">
            Under flera tillfällen på senare tid har av Sverige utskickad
            räddningspersonal haft problem med säker kommunikation inom krisberedskap
            som exempelvis vid katastrofhjälp, demokratistöd och försvarsinsatser.
            Vid internationella operationer med många deltagarländer och där
            framför allt stora länder sätter in stora resurser uppstår ofta
            begränsningar i tillgången till befintliga satellitkommunikationssystem.
            Tydliga exempel på detta var kommunikationssvårigheterna vid tsunami-
            och Haitikatastroferna.
          </p>
          <p xml:id="i-6im5DMkqeKW13uJw1895YJ">
            Även i Sverige har myndigheterna svårt med robust kommunikation
            vid katastrofer. Sverige har en lång tradition av avancerad rymdteknik
            och rymdsystem. Stora länder har systematiskt de senaste åren
            efterfrågat samarbete med svensk rymdindustri för kostnads- och
            riskdelning av små satellitsystem som snabbt kan komplettera de
            behov som krisberedskapsmyndigheter ofta har. Inte minst är säkra
            och oberoende kommunikationslösningar vid katastrofsituationer
            hett efterfrågat. Behovet av nationella och internationella kritiska
            kommunikationslösningar är tydligt för att Sverige ska stå bättre
            rustade i vår krisberedskap.
          </p>
          <p xml:id="i-BykAicMdnPZuBRdTZZeLKs">
            Med den bakgrunden och med tanke på den höga teknologi- och systemkunskap
            som svensk industri besitter i kombination med möjligheten till
            samarbete med andra länder och senare export av produkter inom
            området så föreslår Sverigedemokraterna en stor satsning på rymdteknik
            och rymdsystem med ett säkerhetsperspektiv.
          </p>
          <head xml:id="i-JnZuBpUKmc85pmRBp7Zspb" type="h2">
            Mineralogi och geovetenskap
          </head>
          <p xml:id="i-KkdfFScFohdh6kmYpH54pU">
            Sverige har av sin tradition som gruvnation en stark kompetens
            inom gruvnäringen. Denna kompetens är dock inte given för alltid
            utan vi måste kontinuerligt hävda vår position. Regeringen lämnar
            i detta avseende mycket i övrigt att önska. Forskningen inom prospekteringsrelaterade
            ämnen har de senaste decennierna varit svårt eftersatt med följd
            att vår tidigare starka kompetens inom malmgeologi kraftigt försvagats.
            Vi har tillika enbart en professur inom området.
          </p>
          <p xml:id="i-BaQLdtQ3Qa6bv8K2JURLJP">
            Sverigedemokraterna önskar anslå medel till ett nytt forskningscentrum
            för att flytta fram våra positioner inom mineralogi och geovetenskap.
            Då samtliga nordiska länder (Danmark huvudsakligen genom Grönland)
            är starka gruvnationer och de nordiska länderna har mycket gemensamt
            i de flesta avseenden, är vår ambition att ett nytt forskningscentrum
            ska etableras inom ramen för ett gemensamt, nordiskt initiativ.
          </p>
          <p xml:id="i-PYUXht6ftPQyfPFEbyFHxG">
            Vi ser stor vikt av att allokera resurser till bland annat Luleå
            Tekniska Universitet med syftet att öka antalet utbildningsplatser
            med inriktning mot gruv- och mineralverksamhet. Sveriges Geologiska
            Undersökning (SGU) spelar en nyckelfunktion inom en aktiv gruvpolitik.
            Utöver att vara expertmyndighet för berg, jord och grundvatten
            vill Sverigedemokraterna ge SGU en mer proaktiv roll i själva
            prospekteringsarbetet.
          </p>
          <p xml:id="i-Rmk9uyNTUgPSzoNuBu8rva">
            Miljoner kronor
          </p>
          <table xml:id="i-AAgm3KqLFApPJ6e7rDyosh">
            <row xml:id="i-8LcnthWanzdDXXLwJAKNdH">
              <cell>
                Utgiftsområde 16 Utbildning
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
              <cell>
                Totalt
              </cell>
            </row>
            <row xml:id="i-D6NhXAsofQYghaNukmq2bB">
              <cell>
                6:1
              </cell>
              <cell>
                Forskningsinitiativ
              </cell>
              <cell>
                +800
              </cell>
              <cell>
                +800
              </cell>
              <cell>
                +800
              </cell>
              <cell>
                +3 200
              </cell>
            </row>
            <row xml:id="i-7eh2d5FQYc94gXKomMPLrq">
              <cell>
                3:4
              </cell>
              <cell>
                Rymdforskning, rymdverksamhet
              </cell>
              <cell>
                +200
              </cell>
              <cell>
                +200
              </cell>
              <cell>
                +200
              </cell>
              <cell>
                +800
              </cell>
            </row>
          </table>
          <head xml:id="i-PPxy6ADX8tKbvKXgU6zCG9" type="h1">
            Riskkapitalfond för forskning och innovation
          </head>
          <p xml:id="i-MGWiaq2AQ2d7rxZSPZ7mkg">
            Svenska företag saknar sällan idéer eller visioner men lider
            ofta brist på kapital för att förverkliga dessa. Detta leder i
            sin tur till att många potentiella arbetstillfällen aldrig skapas.
          </p>
          <p xml:id="i-PDuGpsV7pvYi3vZvjjrv13">
            Eftersom det främst är hos mindre svenska företag, eller enskilda
            individer, som grunden till morgondagens stora innovationer finns,
            måste det strukturella problemet med brist på riskkapital brytas.
            Sverigedemokraterna ser ett behov av en marknadskompletterande
            riskkapitalfond, där fonden prioriterar företag och innovatörer
            som har små möjligheter att söka kapital på den ordinarie riskkapitalmarknaden,
            för att på det sättet främja innovationsutvecklingen och stärka
            landets konkurrenskraft.
          </p>
          <p xml:id="i-ATD4A9mfUFuLJYntwTQEgt">
            Vi föreslår en extra vinstutdelning från Vattenfall på upp till
            5 miljarder kronor om året under förutsättning att vinstutrymmet
            finns. Pengarna går till den marknadskompletterande riskkapitalfonden.
            Det handlar inte om att staten ska agera riskkapitalister efter
            eget tycke och smak med svenska skattepengar. Det handlar snarare
            om att, där vi ser goda möjligheter till avkastning, också kunna
            bistå svenska småföretag med kapital som de behöver för att förverkliga
            idéer som vi bedömer har en god chans att växa till något betydligt
            större än just en idé. Fokus ska ligga på kunskapsintensiva branscher,
            vilket gör att vi stärker den svenska internationella konkurrenskraften
            på området.
          </p>
          <head xml:id="i-QCRZKgu89iaqRW9H3ChJUy" type="h1">
            Forskning inom kultur och kulturarvsområdet
          </head>
          <p xml:id="i-JTbuKKn2So1kcBP8wpB2Ku">
            Regeringen satsar 25 miljoner kronor per år inom kultur och kulturarvsområdet.
            Detta är inte tillräckligt. Vi anser att kulturarvsforskning måste
            få ett större anslag och satsar ytterligare 30 miljoner kronor
            per år till förfogande för Riksantikvarieämbetet. Vi satsar ytterligare
            100 miljoner kronor per år under budgetperioden till en kulturarvsfond.
            Detta som ett led i Sverigedemokraternas långsiktiga strävan att
            stärka kärnan i den svenska kulturen och återupprätta en gemensam
            nationell identitet.
          </p>
          <p xml:id="i-NzPvP5vSpJMGfnpi7PjBfB">
            Med inspiration från bl.a. Norge vill vi därför inrätta en särskild
            fond dit privatpersoner, organisationer, föreningar och i särskilda
            fall även kommuner ska kunna vända sig för att äska medel till
            verksamheter som bevarar och levandegör det traditionella svenska
            kulturarvet. Utöver att bidra med rena ekonomiska medel skulle
            en särskild kulturarvsfond också skicka en tydlig signal om att
            staten värdesätter den svenska nationens historia och kulturarv.
          </p>
          <p xml:id="i-QU8Q5uf6d7tdt3qKbahqxV">
            Miljoner kronor
          </p>
          <table xml:id="i-P5o3BxyY9Qt2ZZBLfuyNzW">
            <row xml:id="i-5thNTNG6ukk6MKFqJupxbv">
              <cell>
                Utgiftsområde 17 Kultur
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
              <cell>
                Totalt
              </cell>
            </row>
            <row xml:id="i-THxezKZaRs5DTB2KQUGc7N">
              <cell>
                16:2
              </cell>
              <cell>
                Kulturarvsfond
              </cell>
              <cell>
                +100
              </cell>
              <cell>
                +100
              </cell>
              <cell>
                +100
              </cell>
              <cell>
                +400
              </cell>
            </row>
            <row xml:id="i-EXpjXpYQJNcxsp5CpDaRUL">
              <cell>
                7:1
              </cell>
              <cell>
                Riksantikvarieämbetet
              </cell>
              <cell>
                +30
              </cell>
              <cell>
                +30
              </cell>
              <cell>
                +30
              </cell>
              <cell>
                +120
              </cell>
            </row>
          </table>
          <head xml:id="i-FkUEzshfikeDBC2wm2RCJw" type="h1">
            Energiforskning och energieffektivisering
          </head>
          <p xml:id="i-HuRWZ1RA72As5s5CVHLxun">
            Sverigedemokraterna satsar under innevarande budgetår 20 miljoner
            kronor mer på energiforskning och 10 miljoner kronor mer på energieffektivisering
            än regeringen. Under budgetperioden satsar vi totalt 400 miljoner
            kronor mer än regeringen. Detta för att påskynda framtagandet
            av långsiktiga hållbara energilösningar, för att långsiktigt säkra
            vårt lands energiförsörjning samt som ett led i vår övergripande
            och långsiktiga målsättning om ett Sverige fritt från oljeberoende
            och andra fossila bränslen.
          </p>
          <p xml:id="i-QCtyRdRp7X8w2yNxVzgNW9">
            Energieffektivisering är ett av flera områden som har en betydande
            potential och som måste utnyttjas. Den offentliga sektorn ska
            sträva efter en energieffektiv verksamhet, detta genom upphandling
            av ny och innovativ energieffektiv teknik inom alla led, från
            produktion till slutanvändning.
          </p>
          <p xml:id="i-HLQXKnWsgQMBas2tLMFhBg">
            Miljoner kronor
          </p>
          <table xml:id="i-Ajz4RZu2q7b5BZcQMTWdiE">
            <row xml:id="i-QSiXesk2GsFKn4xCD6TRLg">
              <cell>
                Utgiftsområde 21 Energi
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
              <cell>
                Totalt
              </cell>
            </row>
            <row xml:id="i-VG4SEDSSGWtdpoe86Cc6GQ">
              <cell>
                1:5
              </cell>
              <cell>
                Energiforskning
              </cell>
              <cell>
                +40
              </cell>
              <cell>
                +80
              </cell>
              <cell>
                +160
              </cell>
              <cell>
                +300
              </cell>
            </row>
            <row xml:id="i-B86KXd2meHaq7rJbSW4fcc">
              <cell>
                1:11
              </cell>
              <cell>
                Energieffektivisering
              </cell>
              <cell>
                +20
              </cell>
              <cell>
                +30
              </cell>
              <cell>
                +40
              </cell>
              <cell>
                +100
              </cell>
            </row>
          </table>
          <head xml:id="i-SEwSKaJAsRC3tf4hSu6hVT" type="h1">
            Konstnärlig forskning
          </head>
          <p xml:id="i-TRxsZScxueFqt9cRitgYnY">
            Regeringen föreslår en förändring i 1 kap. 2 § i högskolelagen
            enligt följande: Vad som i fortsättningen sägs om forskning avser
            även konstnärlig forskning, om inte något annat anges särskilt.
          </p>
          <p xml:id="i-Tj9dfJiJLr6Jwnf2tYtr3T">
            Vi motsätter oss inte av princip konstnärlig forskning, men att
            ändra högskolelagen innan begreppet konstnärlig forskning ens
            är ordentligt definierat anser vi vara oseriöst. Regeringen betonar
            själv i sin forskningsproposition den konstnärliga forskningens
            särart gentemot övrig forskning.
          </p>
          <p xml:id="i-N4RL5UDrk97GDXhefjSj3d">
            På Vetenskapsrådets webbplats definieras begreppet konstnärlig
            forskning enligt följande: Konstnärlig forskning tar sin utgångspunkt
            i den konstnärliga processen och verksamheten. Forskningen, som
            kan beröra alla konstarter, är praktikbaserad och inkluderar en
            intellektuell reflektion för att utveckla ny kunskap. Resultatet
            från konstnärlig forskning redovisas vanligen i både gestaltande
            och skriftlig form.
          </p>
          <p xml:id="i-LA3oEAYhXCfTAWsp8j842s">
            Detta är varken en definition eller en målsättning och vi finner
            den otillräcklig och direkt ovetenskaplig. Inom naturvetenskaperna
            innebär forskning att utöka våra kunskaper om den verklighet vi
            lever i och som omger oss, detta för att eventuellt kunna utnyttja
            denna verklighet till mänsklighetens fromma. Inom samhällsvetenskapliga
            ämnen utforskar vi hur samhället är uppbyggt, hur det fungerar
            och påverkar oss människor. Inom psykologi, medicin och beteendevetenskap
            forskar vi om människor för att lära oss mer om oss själva. Men
            vad exakt innebär konstnärlig forskning? Vad är det för kunskaper
            man vill avtäcka och vad exakt är målsättningen? Innan vi ändrar
            i högskolelagen måste vi ha svar på dessa frågor, allt annat anser
            vi är oseriöst.
          </p>
          <p xml:id="i-RSMJvJwC8L657pdtFP4LUS">
            Inom forskning av övriga discipliner mäts kvaliteten genom antalet
            publiceringar och citeringar. Detta kunde även vara en mätbar
            variabel för konstnärlig forskning.
          </p>
          <p xml:id="i-AUoKXq7aLABgyh8UPRmEeg">
            Sverigedemokraterna motsätter sig inte den av regeringen föreslagna
            sammanslagningen av Dans- och cirkushögskolan, Operahögskolan
            och Dramatiska högskolan. Vi motsätter oss dock det av regeringen
            föreslagna ökade anslaget på 13 miljoner kronor i ökade forskningsanslag
            för Dramatiska högskolan samt de ökade anslagen för konstnärlig
            forskning för Högskolan i Borås, Göteborgs universitet och Lunds
            universitet på 14 miljoner kronor över fyra år.
          </p>
          <head xml:id="i-LGUAtpARbbQk75ZsrPweMG" type="h1">
            Forskningssamarbetet med EU
          </head>
          <p xml:id="i-EqtaTVNBNnyK6EYefxXvu4">
            Sverigedemokraterna har inget att anföra mot de i regeringens
            proposition föreslagna åtgärderna för att medverka i forskningsprojekt
            vilka sker i samarbete med EU, förutom att vi hyser en stark oro
            för den tematiska styrning som utövas av EU.
          </p>
          <p xml:id="i-JBvq4ydEdYnDd4eVgjKigg">
            Vidare anser vi att det är fel väg att gå när EU väljer att prioritera
            regioner där forskning och innovation är som svagast, i stället
            för att förvandla redan bra kunskapskluster till världsledande.
            Enligt vår mening är det som så att internationell konkurrenskraft
            måste baseras på att vässa våra spjutspetsar och inte att lyfta
            alla regioner till en medioker nivå.
          </p>
          <p xml:id="i-B1txuCh3gCsELb6wiiKhqi">
            Ett, relativt sett, mindre antal riktigt starka regionala forsknings-
            och innovationsområden kommer att fungera som draglok i tillväxten
            och uppfyllandet av de strategiska mål som uppställts. Således
            menar Sverigedemokraterna att regeringen ska verka för att EU
            satsar mer renodlat på den bästa forskningen, utvecklingen och
            innovationen.
          </p>
          <head xml:id="i-VyjSEPDRpbVXmm3YPs637U" type="h1">
            Forskning för ökad jämställdhet
          </head>
          <p xml:id="i-YNe6ta44yBiRiDuB6NwTDi">
            För Sverigedemokraterna är det en fullständig självklarhet att
            män och kvinnor har exakt samma värde och att båda könen ska ha
            samma rättigheter, vara lika inför lagen och känna sig trygga
            och respekterade. Att män och kvinnor är exakt lika mycket värda
            är däremot inte detsamma som att de också är exakt likadana. Vår
            uppfattning är att det är helt upp till individen att välja sin
            egen väg i livet.
          </p>
          <p xml:id="i-5yuwKUYuAgGiANtUYMqQk3">
            Vi förespråkar en formell jämställdhet där varken kvinnor eller
            män ska särbehandlas på basis av sin könstillhörighet. Om detta
            sedan skulle visa sig leda till att män och kvinnor inte gör allting
            på samma sätt, i exakt samma utsträckning, så betraktar vi inte
            det som problematiskt. Det behöver inte innebära något problem
            bara för att som Vinnova skriver på sin webbplats olika saker,
            yrken och begrepp uppfattas som manliga eller kvinnliga. Det viktiga
            är dock att endera sidan inte värderas lägre än den andra.
          </p>
          <p xml:id="i-Mrwn8oCi1J8UKa2VZ4AG6B">
            En stor del av svensk genusforskning har utmärkt sig för att
            inte bygga på vetenskaplig grund. Orsaken till detta är den politisering
            som skett inom detta ämne. Seriös genusforskning är dock av godo
            och för samhällsutvecklingen framåt. Därför bör regeringen säkerställa
            att genusforskningen vid våra svenska högskolor och universitet
            vilar på vetenskaplig grund och har sin utgångspunkt i verkliga
            förhållanden.
          </p>
          <head xml:id="i-9n1qFsJRmT8om3ippnft52" type="h1">
            Högre utbildning av hög kvalitet
          </head>
          <p xml:id="i-C7RvEEbFSDqw78wEvxCK1G">
            Sverigedemokraterna ser med oro på att resurstilldelningen till
            den högre utbildningen urholkats de senaste tjugo åren. Lärare
            vittnar om många timmar obetald arbetstid, arbetsgivare vittnar
            om svårigheter med att behålla kompetent personal på grund av
            bristande konkurrensfördelar rörande såväl lön som arbetsmiljö,
            och såväl studenter som deras organisationer vittnar om allt större
            undervisningsgrupper och allt färre lektioner. Detta leder till
            att den viktiga interaktionen mellan lärare och elev i det närmaste
            är helt eliminerad. Sammantaget innebär det en kraftig sänkning
            av utbildningskvaliteten. Sverigedemokraterna kan inte acceptera
            den pågående kvalitetsförsämringen av den högre utbildningen,
            vilken även riskerar att påverka kvaliteten på svensk forskning
            negativt.
          </p>
          <p xml:id="i-3FaTU9EyKqyLv9RD4UBSx1">
            Vi väljer därför att satsa 7,7 miljarder kronor under budgetperioden,
            med fokus på områdena naturvetenskap och teknik, för att öka lärartätheten
            i den högre utbildningen med ett långsiktigt syfte att komma till
            rätta med resursbristen vid våra högskolor och universitet enligt
            den så kallade Grundbultens utredning.
          </p>
          <p xml:id="i-6yo6vMNepWxwDurN1GsWHt">
            Miljoner kronor
          </p>
          <table xml:id="i-Usc4Nos1u9dX3biXVepUfQ">
            <row xml:id="i-4xDMfugDgMV9L1vrYqNN7P">
              <cell>
                Utgiftsområde 16 Utbildning
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
              <cell>
                Totalt
              </cell>
            </row>
            <row xml:id="i-4XAQFJ8mFgvKPZHaPw2XFp">
              <cell>
                6:2
              </cell>
              <cell>
                Grundbultsambitionen
              </cell>
              <cell>
                +2 100
              </cell>
              <cell>
                +2 300
              </cell>
              <cell>
                +2 500
              </cell>
              <cell>
                +7 700
              </cell>
            </row>
          </table>
          <head xml:id="i-3m5eK9LzbpPn7o7nUTocNW" type="h1">
            Samverkan med det omgivande samhället
          </head>
          <p xml:id="i-SJKvwzuvRvUcvQxponxdiZ">
            I högskolelagen står det att läsa att det ingår i högskolornas
            uppgift att samverka med det omgivande samhället och informera
            om sin verksamhet samt verka för att forskningsresultat tillkomna
            vid högskolan kommer till nytta. Enligt Riksrevisionens rapport
            RiR 2009:28 följs dock inte denna paragraf på ett tillfredsställande
            sätt, samtidigt som man menar att utrymmet för enskilda tolkningar
            är för stort. Detta är allvarligt.
          </p>
          <p xml:id="i-43kZSiH9396jKxtz71gBvk">
            Vi instämmer med regeringen att det är av största vikt att högskolor
            och universitet samarbetar med det omgivande samhället med syftet
            att forskningsbaserad kunskap ska komma till nytta. Lika viktigt
            är att lärosätena klarar av att utforma utbildningarna i syfte
            att säkerställa studenternas anställningsbarhet efter avslutad
            utbildning samt att lärosätena klarar av att samarbeta och föra
            dialog med det omgivande samhället och presumtiva arbetsgivare
            i syfte att öka anställningsbarheten hos studenterna efter avslutad
            utbildning.
          </p>
          <p xml:id="i-KKcAFWnjN64jU7HpWZ64X4">
            För att säkerställa att relevanta utvärderingar görs fortlöpande
            vill vi att en passus införs i högskolelagen där det framgår att
            lärosätena inte bara samarbetar med det omgivande samhället med
            syftet att forskningsbaserad kunskap ska komma till nytta, utan
            att de även har en skyldighet att fortlöpande även följa upp examinerade
            studenter avseende hur de upplevt sin utbildning och dess lämplighet
            för arbetsmarknaden samt vilken framgång som de rönt på arbetsmarknaden
            efter avslutad utbildning.
          </p>
        </div>
        <div xml:id="i-5kyY4ck74FiRfdX3KEsj1v" type="signatureBlock">
          <list xml:id="i-QCD7PmLKSaJ3VSrrYYdxWh">
            <item xml:id="i-GHuYHsyTTjmpGbmNBCvU83" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
            <item xml:id="i-DU45XdFCLQX7ZTnynz4gs7" who="i-Qp2niWCpNoBB3vkdyrUBC7" type="signature">
              Lars Isovaara (SD)
            </item>
            <item xml:id="i-DaJWMup6Boetxfuq2yaQH7" who="unknown" type="signature">
              Mattias Karlsson (SD)
            </item>
          </list>
        </div>
      </div>
    </body>
  </text>
</TEI>
