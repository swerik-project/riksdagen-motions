<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02832">
  <teiHeader>
    <fileDesc>
      <titleStmt>
        <title>Forskning och innovation för mer kunskap och fler jobb i Sverige</title>
        <author corresp="i-RaMkfMt8MzwfqAxncChJEu">av Erik Bengtzboe m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2832 av Erik Bengtzboe m.fl. (M)</title>
          <idno type="rdwebb">H6022832</idno>
          <rs type="number">2832</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022832/text</ref>
          <ref type="dokument_url_html">http://data.riksdagen.se/dokument/H6022832</ref>
          <ref type="dokumentstatus_url_xml">http://data.riksdagen.se/dokumentstatus/H6022832</ref>
          <ref type="docx">http://data.riksdagen.se/fil/6015E0B9-B4A1-4FF1-B461-2E32D390B73D</ref>
          <ref type="pdf">http://data.riksdagen.se/fil/E76E2E5B-6AC3-4D3C-8662-ED138726A84D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6rH3c85ZfQZXBSV9JUPiSW" type="signed"/>
        <correspContext corresp="i-6rH3c85ZfQZXBSV9JUPiSW">
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction type="submitted" xml:id="i-JX4jc3epbBe889NSKhMqLB">
          <date when="2018-11-30"/>
          <time when="14:57:01"/>
        </correspAction>
        <correspAction type="reviewed" xml:id="i-B38xAm2Yf66VgfWZ2DRwhm">
          <date when="2018-11-30"/>
          <time when="16:05:11"/>
        </correspAction>
        <correspAction type="referred" xml:id="i-VamN4SP4EKLougHhqBUiXV">
          <date when="2018-12-05"/>
        </correspAction>
        <correspAction type="assigned" xml:id="i-KYeb6Ja2VRtbyjfN9uWrdz">
          <date when="2019-06-25"/>
          <time when="14:44:51"/>
        </correspAction>
        <correspContext corresp="i-KYeb6Ja2VRtbyjfN9uWrdz">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-BWcKy8EVtJQzpxULg2QgFj"/>
        <correspContext corresp="i-BWcKy8EVtJQzpxULg2QgFj">
          <ref type="uppgift">2018/19:SfU18</ref>
          <ref type="ref_dok_id">H601SfU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3w227xYs7hTAzRL7LD3ACC"/>
        <correspContext corresp="i-3w227xYs7hTAzRL7LD3ACC">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EWAgQ2MVa2EkS5PTdX6pdN"/>
        <correspContext corresp="i-EWAgQ2MVa2EkS5PTdX6pdN">
          <ref type="uppgift">2018/19:UbU14</ref>
          <ref type="ref_dok_id">H601UbU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU14</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2832 av Erik Bengtzboe m.fl. (M) Forskning och innovation för mer kunskap och fler jobb i Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-4q7DVpGSfnBFJWxtjZio4k">
            Förslag till riksdagsbeslut
          </head>
          <list style="ol">
            <item xml:id="i-KGA5hcMVbGreK6eCpCX9Uj">
              Riksdagen ställer sig bakom det som anförs i motionen om färre,
              men större, forskningsprogram som möjliggör mer omfattande finansiering
              och tillkännager detta för regeringen.
            </item>
            <item xml:id="i-RivbMeb3PXQgo5AYZQiobc">
              Riksdagen ställer sig bakom det som anförs i motionen om att
              lärosätenas uppdrag och styrning bör renodlas för en forskning
              i världsklass och tillkännager detta för regeringen.
            </item>
            <item xml:id="i-Hz9E8eVQsRxBthUCXJuUYa">
              Riksdagen ställer sig bakom det som anförs i motionen om att
              det ska finnas fastställda kriterier för vad som gäller för att
              ett lärosäte ska få benämnas universitet och tillkännager detta
              för regeringen.
            </item>
            <item xml:id="i-2TjQ52XUANY8z81zBtuUVi">
              Riksdagen ställer sig bakom det som anförs i motionen om att
              regeringen ska ta fram en handlingsplan för att tidigt kunna påverka
              kommande ramprogram inom EU och tillkännager detta för regeringen.
            </item>
            <item xml:id="i-VyRZZ1MMt21kPzFFChk9c2">
              Riksdagen ställer sig bakom det som anförs i motionen om att
              göra Sverige till en s.k. forskningshub och tillkännager detta
              för regeringen.
            </item>
            <item xml:id="i-8mpfwy2ovXP2PSSuS5Evs6">
              Riksdagen ställer sig bakom det som anförs i motionen om en svensk
              strategi för hur vi kan nyttiggöra och utveckla svensk forskningsinfrastruktur
              och tillkännager detta för regeringen.
            </item>
            <item xml:id="i-M3fY2YXUuDjRvY3eep7Ded">
              Riksdagen ställer sig bakom det som anförs i motionen om att
              2014 års lagändringar för att fler utländska forskare och studenter
              ska stanna i Sverige bör utvärderas och följas upp och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-PgwDmHVdyjJnjKQdDgQrzW">
            Motivering
          </head>
          <p xml:id="i-38FjPGzcMEfxbshEcHoFQo">
            Sverige är i dag en världsledande forskningsnation. Hur man än
            mäter och utvärderar så presterar Sverige väl. Grunden för denna
            goda utveckling lades för flera årtionden sedan men nu börjar
            länder i vår omvärld att komma ikapp och förbi oss. OECD konstaterar
            att vi har en hög och jämn nivå på vår forskning, men saknar det
            som kallas ”performance peaks” – det vill säga områden där vi
            står ut som absolut världsbäst.
          </p>
          <p xml:id="i-mvdFzmcH2KitW4qghRTgf">
            I det moderna och globala forsknings- och innovationsklimatet
            är detta precis vad Sverige behöver för att nya produkter och
            tjänster ska kunna växa fram och för att kunna omsättas till nya
            jobb. Under lång tid har näringslivets investeringar i forskning
            och utveckling minskat. Trots att staten nästan har fördubblat
            sitt anslag under samma tid har den totala forskningsbudgeten
            inte ökat.
          </p>
          <p xml:id="i-4uUDhXNuhHnhBPfneCkKwe">
            Detta är en allvarlig utveckling eftersom att den företagsnära
            forskningen i direkt mening skapar jobb och tillväxt. Sverige
            behöver därför se över hur lagstiftningen kan utformas så att
            vi kan främja mer och fler investeringar i Sverige. Sverige har
            de senaste åren satsat stort på världsledande forskningsinfrastruktur.
            Anläggningar såsom SciLifeLab, MaxIv och ESS är viktiga dragplåster
            som vi ska använda för att locka internationella talanger. Moderaterna
            vill göra Sverige till en forskningshub. En av de viktigaste aspekterna
            är goda möjligheter för talanger, experter och forskare att kunna
            bo i Sverige. Det handlar om en tillgång på bostäder, expertskatten,
            jobbmöjligheter för medföljande och inte minst goda möjligheter
            att erbjuda internationella förskolor och skolor.
          </p>
          <head type="h2" xml:id="i-V1RrFuLFHEK4fowJLVU7KM">
            Fokus på effekt i forskningen
          </head>
          <p xml:id="i-GQCF6BA4pJW5AoMaoLhmPx">
            Forskning av hög kvalitet är avgörande för att Sverige ska vara
            internationellt konkurrenskraftigt. Därför behöver antalet forskningsfinansiärer
            konsolideras. Det innebär färre, men större, forskningsprogram
            som möjliggör mer omfattande finansiering till ett mindre antal
            prioriterade projekt.
          </p>
          <p xml:id="i-ULGSugqifHNmYyWfaK49v">
            I dag finns det universitet och högskolor, skillnaden är i formell
            mening inte särskilt stor. Skillnaden mellan till exempel Uppsala
            universitet och Karolinska institutet å ena sidan och Mittuniversitetet
            och (från 2018) Malmö universitet å andra sidan är mycket stora
            i termer av förutsättningar och förväntningar. Ändå har de i princip
            samma uppdrag. I dag publicerar exempelvis de traditionella universiteten
            95 procent av all svensk forskning, men får bara 80 procent av
            forskningsresurserna.
          </p>
          <p xml:id="i-AAsj4iUAjRaWYcqcMFUH7p">
            Dessutom har Sverige en stor potential i att styra mer offentligt
            finansierad forskning till vår institutssektor, vilket även OECD
            har föreslagit att Sverige bör göra.
          </p>
          <p xml:id="i-DZCRDRSgpce1KNUgVSbA1U">
            Lärosätenas uppdrag och styrning bör renodlas för en forskning
            i världsklass Sveriges universitet och högskolor har i dag många,
            ofta spretande, uppdrag att klara av samtidigt som den statliga
            styrningen är otydlig och skiftande. Dessutom har varje lärosäte
            sina egna prioriterade forskningsprojekt som i vissa fall går
            emot de över­gripande visionerna för svensk forskning. Lärosätenas
            styrkedja, från styrelse till rektor, prefekt och dekanus, behöver
            präglas mer av linjestyrning så att de nationella priori­teringarna
            får genomslag i forskningen. Som ett litet land måste vi våga
            prioritera så att Sverige i stället kan bli ett land där vi är
            världsbäst inom vissa strategiska områden. Detta innebär också
            att man måste koncentrera forskningsresurserna till färre individer
            och lärosäten.
          </p>
          <p xml:id="i-4D4XjeuGpgsEvMYo5FfKu1">
            Det är också viktigt att möjligheterna för dagens högskolor att
            erhålla universitets­status klargörs. Det ska finnas tydliga kriterier
            för att undvika godtycklighet. Därför anser Moderaterna att regeringen
            ska återkomma med förslag på sådana kriterier.
          </p>
          <head type="h2" xml:id="i-7CKeoin5sPrz5rqPtQkqun">
            Långsiktighet, nationella forskningsprogram och EU
          </head>
          <p xml:id="i-RcD2kBDo7UTiu8za3QMtf5">
            EU lanserade 2014 sitt hittills största ramprogram för forskning
            och innovation, Horizon 2020. Programmet löper över sju år och
            består av tre delar: spetskompetens, industriellt ledarskap och
            samhällets utmaningar.
          </p>
          <p xml:id="i-Gs2Y5oevSDiWxqut78TJtH">
            För att optimera och ge möjlighet att koordinera forskningssatsningar
            med satsning­ar inom EU, anser Moderaterna att löptiden för de
            svenska forskningsprogrammen bör gå om lott med EU:s program och
            därmed ha samma längd. Vi menar att det finns fördelar med viss
            samordning mellan forskningsprogram inom EU då resurser och kompetens
            kan utnyttjas bättre. Långsiktighet är av stort värde men måste
            vägas mot den konstanta utveckling som ändrar förutsättningarna
            för forskning och innovation. Moderaterna anser därför att Sveriges
            forskningsprogram bör bli sjuåriga.
          </p>
          <p xml:id="i-B6jukJb4nhKuwZQ4TUXNo4">
            Moderaterna anser vidare att regeringen snarast ska arbeta fram
            en handlingsplan inför nästa programperiod i EU med syfte att
            i högre grad påverka inriktningen på EU:s forskningsprogram samt
            öka hemtagandet av resurser för forskning, innovation och infrastruktur
            kopplad till forskning och innovation.
          </p>
          <head type="h2" xml:id="i-P2xS5yQWb2T4XukuH2vhzV">
            Forskningsinfrastruktur och Sverige som en forskningshub
          </head>
          <p xml:id="i-BcwKNr7v3U4E92bfGdaSLC">
            Svensk forskningsinfrastruktur bör tillgängliggöras för relevanta
            aktörer i samhället så att de statliga investeringar som har gjorts
            i forskningsinfrastruktur kan göra maximal nytta. Det förutsätter
            att ägarna av infrastrukturen blir berättigade att ta ut full
            kostnads­täckning för tjänsten i fråga, och man måste försäkra
            sig om att tjänsten inte har inverkan på bland annat säkerhets-,
            integritets- eller etiska spörsmål.
          </p>
          <p xml:id="i-KF5xjkP9cc5kD5faNcfCkn">
            Moderaterna vill därför ge Vetenskapsrådet, tillsammans med berörda
            lärosäten, i uppdrag att göra en konsekvensanalys av vad ett ökat
            tillgängliggörande av forsknings­infrastruktur skulle innebära.
            Moderaterna vill också utforma en svensk strategi för hur vi kan
            nyttiggöra och utveckla svensk forskningsinfrastruktur. Strategin
            ska innehålla åtgärder för att behålla och locka experter till
            Sverige, erbjuda ett bra näringslivsklimat samt goda affärsmöjligheter.
            För att optimera användandet av ESS krävs forskare, tjänsteutvecklare
            och näringsliv som är insatta i de möjligheter som anläggningarna
            ger.
          </p>
          <p xml:id="i-7ypYzzybdGh7PcnwNygCGM">
            Sverige har goda förutsättningar för att lyckas med detta i form
            av en hållbar livsmiljö, robust infrastruktur samt invånare med
            språkvana. Moderaternas målsättning är att Sverige ska bli en
            forskningshub.
          </p>
          <head type="h2" xml:id="i-8tiMFVCVJAS4E9WAAwn412">
            Forskning om beredskap i en orolig tid
          </head>
          <p xml:id="i-JZmFPsYWQ3JcLSJ8VgQum">
            Krig, terrorism och klimatförändringar är alla utmaningar som
            påverkar Sverige på ett eller annat sätt. För att möta dessa utmaningar
            ser vi ett stort behov av att öka kunskapen om hur vi bland annat
            kan få en mer tryggad och säkrare livsmedels- och vattenförsörjning
            och ökad kunskap om psykologisk krigföring och våldsbejakande
            extremism. I Moderaternas följdmotion till regeringens forskningsproposition
            aviserade vi därför ett nytt forskningsprogram för att öka tryggheten
            i en orolig tid under 2017 och 2018. Med anledning av budgetprinciperna
            för budgetpropositionen 2019 förlängs inte detta forskningsprogram
            2019 som planerat. Moderaterna avser att återkomma med liknande
            prioriteringar i forskningsprioriteringarna inför nästkommande
            forskningsproposition.
          </p>
          <head type="h2" xml:id="i-DZvTBhPQYCAkwzbEqDwucm">
            Låt alla meriteringsanställningar ge rätt till prövning
          </head>
          <p xml:id="i-31TY9TZPnNfhWdVDJiEB66">
            Autonomireformen gav universitet och högskolor frihet att utforma
            sin interna organisation på det sätt som passar varje lärosäte.
            Det råder dock otydlighet och osäkerhet gällande vissa meriteringsanställningar.
            Det krävs en tydligare struktur. Sverige saknar ett sammanhållet
            system för meritering av unga forskare tidigt i karriären. Detta
            innebär osäkra anställningsförhållanden och utgör en stor risk
            att framstående forskare lämnar den akademiska banan för en annan
            karriär.
          </p>
          <head type="h2" xml:id="i-96vbyXA3tkKePCRLLVkvUf">
            Attrahera toppforskare och experter från hela världen
          </head>
          <p xml:id="i-PSmBMjL3yMDJLEyVyREZwn">
            Om svensk utbildning och forskning ska kunna hävda sig i den
            globala konkurrensen finns det ett flertal faktorer som spelar
            roll, varav det internationella utbytet är en viktig del. Det
            gäller både internationella forskare som kommer hit för att arbeta
            och interna­tionella studenter som väljer att läsa hela eller
            delar av sin utbildning i Sverige, och för den delen svenska studenter
            som reser utomlands. Utan utbyte förlorar svenska lärosäten både
            kvalitet och mångfald.
          </p>
          <p xml:id="i-GYXcNhkknL98jUw16k6TL3">
            Vi behöver motivera fler svenska studenter att resa ut för att
            studera i annat land under delar av sin utbildning, men då det
            gäller inresande studenter och forskare finns i dag hinder som
            framför allt beror på långa handläggningstider hos svenska myndig­heter.
          </p>
          <p xml:id="i-NUPvud5gnnbhLWDVuSfi2J">
            Exempelvis fick Jönköping University betala tillbaka studieavgiften
            för runt hundra utländska studenter för att Migrationsverket inte
            hunnit hantera deras ansökningar i tid och kunnat utfärda visum
            för studier.
          </p>
          <p xml:id="i-Wxzw4Kn9EJmG1t85gJ6wwo">
            Högskolor vittnar också om problem med samordningen i visumprocessen,
            där även intervjuer på ambassad och utfärdande av id-kort ingår.
            De olika momenten måste nämligen vara samordnade för att studenten
            ska få sitt visum i tid, något som i dag inte går att säkra.
          </p>
          <p xml:id="i-BGqz51ttiWMehv2ZZGGeyK">
            Stora problem finns även för gästforskare i samband med att deras
            visum ska förlängas efter två år. Då hinner inte Migrationsverket
            med, och från att ha haft en handläggningstid på 3 månader uppger
            myndigheten att man nu har en handläggningstid på mellan 12 och
            18 månader.
          </p>
          <p xml:id="i-4DFbnqE4k7BBdmmPgSngMt">
            Ett annat problem är att mastersstudenter och doktorander inte
            kan söka uppehålls­tillstånd för hela studieperioden utan måste
            söka nya tillstånd för varje år. Det skapar oro hos både studenter
            och forskare samtidigt som det ger Migrationsverket onödigt arbete.
          </p>
          <p xml:id="i-NdsfzuD43CPfUu61HxEmo7">
            Internationaliseringen av den högre utbildningen och forskningen
            och den fria rörligheten för studenter är mycket viktiga i dagens
            samhälle. Om vi inte kan garantera att antagna utländska studenter
            och forskare får stanna för att studera och forska i Sverige riskerar
            vi att förlora i anseende och därmed i framtida konkurrenskraft.
            Moderaterna uppmanar därför regeringen att undanröja de problem
            och hinder som begränsar internationella studenters och forskares
            möjligheter att studera och forska i Sverige.
          </p>
          <p xml:id="i-A5UZea3ufRVFSfWKE3Yi7e">
            2014 fattades beslut om att underlätta för utländska studenter
            och forskare att stanna kvar och bedriva verksamhet i Sverige.
            Studenter fick extra tid efter examen för att hitta arbete. Samtidigt
            fick forskare och doktorander möjlighet att tillgodoräkna sig
            sin forskningstid vid ansökan om permanent uppehållstillstånd.
            Det fanns även aspekter som underlättade för medföljande till
            forskare och studenter som etablerade sig i Sverige. Syftet var
            att fler duktiga studenter och forskare skulle stanna i Sverige.
            Nu drygt två år senare är det rimligt att göra uppföljning och
            utvärdering av denna reform för att kontrollera om reformen fått
            avsedd effekt eller om det finns behov av ytterligare åtgärder.
            Ovan problematik tas också upp i kommittémotion från Moderaterna
            i Socialförsäkringsutskottet.
          </p>
          <head type="h2" xml:id="i-Gm8cYcHCbrrstFSBSUGPM2">
            Expertskattens betydelse för att attrahera talanger och experter
            till Sverige
          </head>
          <p xml:id="i-QG4gAxesUjzGkGUpiM9m8D">
            För att kunna attrahera utländska forskare men även andra nyckelpersoner
            till svenskt arbetsliv har Sverige i likhet med flera andra länder
            infört en särskild skattelättnad, den så kallade expertskatten.
            Kriterierna för skatten varierar stort i olika länder och utvärderingar
            som gjorts visar att detta också får effekt på antalet rekryteringar.
            Öresundsinstitutet har i en studie följt upp och jämfört antalet
            nyckelrekryteringar till Danmark respektive Sverige. Den visar
            påtagliga skillnader. Till exempel uppgick antalet forskare och
            nyckelpersoner som utnyttjar expertskatten i Danmark till 4 501
            personer år 2012 medan motsvarande siffra för Sverige var 650
            personer. Detta ska dessutom ställas i relation till att Sverige
            är ett större land och har fler stora företag än Danmark.
          </p>
          <p xml:id="i-E31TibwSrbS6d3tShod9CV">
            Öresundsinstitutet reflekterar över varför det ser ut på det
            här sättet och menar då att
          </p>
          <p xml:id="i-DjMGgYiiFkNuvJeQpZ1nQG">
            skälen kan vara att inkomstgränsen för att ansöka om expertskatt
            är högre i Sverige samt att den danska expertskatten gäller i
            fem år gentemot tre år i Sverige. En annan skillnad är att den
            danska expertskatten gäller även för danska medborgare som flyttar
            hem efter tio år i utlandet, medan den svenska enbart gäller för
            utländska medborgare.
          </p>
          <p xml:id="i-HkfnWRkbk5wZCXRSPMCYoV">
            En justering av kriterierna för expertskatten bör ses över så
            att kriterierna blir mer konkurrenskraftiga så att fler talanger
            och experter söker sig till Sverige.
          </p>
        </div>
        <div type="motSignatures">
          <list>
            <item xml:id="i-NK8MKzhSLJ2yXhdSmTKKBH" who="i-RaMkfMt8MzwfqAxncChJEu">
              Erik Bengtzboe (M)
            </item>
            <item xml:id="i-Sm93ipE2jjfafzYULyY6DJ" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-CsSNfdsrn9PsrmeXayLMnQ" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-EjJ4bdJ6JQZJVdbUrP67aW" who="i-J3vB7EYXWFGfYPGahysXrd">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
