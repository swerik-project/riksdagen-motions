<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00296">
  <teiHeader>
    <fileDesc>
      <titleStmt>
        <title>Energiomställning</title>
        <author corresp="i-FAhoYDeAxVXRZmnF5LnHgv">av Kent Persson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energiomställning</title>
          <idno type="rdwebb">GU02N296</idno>
          <rs type="number">N296</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N296/text</ref>
          <ref type="dokument_url_html">http://data.riksdagen.se/dokument/GU02N296</ref>
          <ref type="dokumentstatus_url_xml">http://data.riksdagen.se/dokumentstatus/GU02N296</ref>
          <ref type="doc">http://data.riksdagen.se/fil/912F0E64-2F9A-4121-A46F-5651A3BCC1C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4H5sWgpmaeCs5p9Gzp64tC" type="signed"/>
        <correspContext corresp="i-4H5sWgpmaeCs5p9Gzp64tC">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-KoX6kFu3u1SfP6UytfhqJN" type="referral">
          <date when="2006-11-07"/>
        </correspAction>
        <correspAction xml:id="i-Xm5XcdLVpsKYwe6KHqe39T" type="dismissal">
          <date when="2006-11-07"/>
        </correspAction>
        <correspAction xml:id="i-QHNKyby14psBAEnqfXfNbG" type="numbering">
          <date when="2006-11-02"/>
        </correspAction>
        <correspAction xml:id="i-5GnJYAzgMyuPXVYkLYm9Sh" type="submission">
          <date when="2006-10-31"/>
        </correspAction>
        <correspAction xml:id="i-AM5pBpX1H9nr41R8eq9nVg" type="transfer">
          <date when="2006-10-31"/>
        </correspAction>
        <correspAction xml:id="i-YbXCvGzMhf2vBYmb2U6FJK" type="assigned"/>
        <correspContext corresp="i-YbXCvGzMhf2vBYmb2U6FJK">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-4SydvqrY3im2M77BW5ggDf" type="TOC">
          <head xml:id="i-9BW6opPfv6xKncuEU4XBcM">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 2
            </item>
            <item>
              3 Bakgrund 4
            </item>
            <item>
              4 Fortsatt kärnkraftsavveckling 4
            </item>
            <item>
              5 Ökad energieffektivisering 5
            </item>
            <item>
              6 Stimulera utvecklingen av förnybar energi 7
            </item>
            <item>
              6.1 Elcertifikat 7
            </item>
            <item>
              6.1.1 Elcertifikat för småskalig vattenkraft 7
            </item>
            <item>
              6.2 Vindkraft 7
            </item>
            <item>
              6.3 Solvärme och solel 8
            </item>
            <item>
              6.4 Nationell strategi för bioenergi 8
            </item>
            <item>
              7 Energiforskning 9
            </item>
            <item>
              8 Vattenfall 10
            </item>
            <item>
              9 Miljöteknikexport 10
            </item>
            <item>
              10 Ökad beskattning av kärnkraft och fastighetsskatt på vattenkraft
              11
            </item>
          </list>
        </div>
        <div type="motProposal" subtype="förslag">
          <head xml:id="i-3mFLokgMSN8PkMmiYoVtcX">
            2 Förslag till riksdagsbeslut
          </head>
          <list style="ol">
            <item xml:id="i-9PdWTj1L3moKxrNJTtLXH3">
              Riksdagen tillkännager för regeringen som sin mening vad i motionen
              anförs om att utreda förutsättningarna för att en kärnkraftsreaktor
              ska tas ur drift senast år 2010 där utredningen ska visa konsekvenserna
              av en avveckling, anslagsnivå som finansierar kostnader för avveckling
              av lämplig reaktor samt kapitalersättning till reaktorägarna.
            </item>
            <item xml:id="i-4CngcpHDv5wLE5Q58Si2Zo">
              Riksdagen tillkännager för regeringen som sin mening vad i motionen
              anförs om att regeringen bör utreda hur ett system med enbart
              en rörlig eltaxa kan genomföras för att stimulera effektivisering.
            </item>
            <item xml:id="i-YK8hQaxSrYvLDaf6F6QSnP">
              Riksdagen tillkännager för regeringen som sin mening vad i motionen
              anförs om att regeringen bör återkomma med ett lagförslag som
              möjliggör timvis avläsning av elförbrukning för alla konsumenter.
            </item>
            <item xml:id="i-FbjzLa2K83mYD442zJwsYH">
              Riksdagen tillkännager för regeringen som sin mening vad i motionen
              anförs om att befintliga byggnader kan påverka uttaget av fastighetsskatten
              eller på annat sätt stimulera energieffektiva investeringar. 1
            </item>
            <item xml:id="i-DJzu7UJniwom1U5wWEs7HL">
              Riksdagen tillkännager för regeringen som sin mening vad i motionen
              anförs om att regeringen snarast ska återkomma med ett konkret
              förslag till utformning av vita certifikat.
            </item>
            <item xml:id="i-AkNhc75ZfEs2raBrkk16vb">
              Riksdagen tillkännager för regeringen som sin mening vad i motionen
              anförs om att regeringen bör återkomma med förslag om hur ett
              råd eller centrum kan skapas för att tydliggöra ansvaret för energieffektiviseringen
              samt utveckla och föreslå nya åtgärder för att nå målsättningarna.
            </item>
            <item xml:id="i-SkMAg1yoA1fBh1YGBAQu15">
              Riksdagen tillkännager för regeringen som sin mening vad i motionen
              anförs om att regeringen bör återkomma med en handlingsplan för
              ett effektivare energiutnyttjande med årliga mål.
            </item>
            <item xml:id="i-KWfwhzSy2ppmMjcu73zjhs">
              Riksdagen tillkännager för regeringen som sin mening vad i motionen
              anförs om att utreda hur målet för förnybar energi inom systemet
              för elcertifikat kan ökas till år 2016.
            </item>
            <item xml:id="i-5RVYTPK6nb5a1qQunnkS1o">
              Riksdagen tillkännager för regeringen som sin mening vad i motionen
              anförs om ändring i lagen (2006:1016) om ändring i lagen (2003:113)
              om elcertifikat.
            </item>
            <item xml:id="i-WzKnLvuNDZpTGRRZ7AK41k">
              Riksdagen tillkännager för regeringen som sin mening vad i motionen
              anförs om att regeringen ska utreda hur tillståndsprocessen för
              vindkraft kan förkortas. 2
            </item>
            <item xml:id="i-TqhJLY8wtYBqRRvK1BnNcY">
              Riksdagen tillkännager för regeringen som sin mening vad i motionen
              anförs om att regeringen ska återkomma med en nationell strategi
              för hur bioenergin kan utvecklas effektivt och i enlighet med
              miljömålen.
            </item>
            <item xml:id="i-UttHZnePHgkgb3wotwAMcJ">
              Riksdagen tillkännager för regeringen som sin mening vad i motionen
              anförs om att ägardirektiven till Vattenfall bör ändras.
            </item>
            <item xml:id="i-C8PUj1zv6mv4HzNdE1QBe2">
              Riksdagen tillkännager för regeringen som sin mening vad i motionen
              anförs om att utreda hur del av Vattenfalls vinst kan reserveras
              för en fond för forskning, utveckling och kommersialisering av
              förnybara energislag.
            </item>
            <item xml:id="i-C2iSJwxjrXt8qCLc1DJ7EX">
              Riksdagen tillkännager för regeringen som sin mening vad i motionen
              anförs om att utveckla miljöteknikexporten.
            </item>
            <item xml:id="i-MZLkXPWFpnZYvE6nFXLPnu">
              Riksdagen tillkännager för regeringen som sin mening vad i motionen
              anförs om att höja den termiska effektskatten och fastighetsskatten
              på vattenkraft. 1
            </item>
          </list>
          <p xml:id="i-GJFtXH2eE3Hhksyezo7Zrd">
            1 Yrkandena 4 och 15 hänvisade till SkU.
          </p>
          <p xml:id="i-96cZ3fbcU3AsSyXE378T1t">
            2 Yrkande 10 hänvisat till CU.
          </p>
        </div>
        <div type="motContent">
          <head xml:id="i-kbUs6Ey85YqHhjLDHXcD5" type="h1">
            Energiomställning
          </head>
          <head xml:id="i-4JWUYshUHAhUGpDNobHCms" type="h1">
            3 Bakgrund
          </head>
          <p xml:id="i-3yeXCVDGoWnq4PWE1V5vej">
            Klimatförändringen är vår tids största miljöfråga. Sverige har
            ett stort ansvar i arbetet för att ställa om energiförsörjningen
            för att minska påverkan på klimatet och miljön för kommande generationer.
            Det krävs en mängd åtgärder inom alla sektorer i samhället för
            att minska utsläppen av växthusgaser och beroendet av ändliga
            resurser. Absolut avgörande är att medborgarna är medvetna om
            nödvändigheten av miljö- och energiomställningen och blir delaktiga
            i denna. Individens rättvisa tillgång till nödvändig energi till
            rimliga priser är en utgångspunkt. Den hållbara energiförsörjningen
            är inte bara en fråga om teknik utan också om social rättvisa.
          </p>
          <p xml:id="i-Cs6XkEDL3HRDX91xDSqhm5">
            Förutom el- och värmeförsörjningen är transportsektorn av central
            betydelse i arbetet. Vi utvecklar våra idéer och tankar i motionen
            Miljöanpassad vägtrafik, Sk246. Våra konkreta budgetförslag inom
            trafikområdet återfinns dels i motionen Utgiftsområde 22 Kommunikationer,
            T441, dels i vår budgetmotion Fi245.
          </p>
          <p xml:id="i-QVei1RGh4WaJVMySHvzYmB">
            Energiöverenskommelsen mellan Socialdemokraterna, Vänsterpartiet
            och Centerpartiet inleddes 1997. Samarbetet byggde på en utfasning
            av kärnkraften och satsning på förnyelsebar energi. Det har inneburit
            att Sverige startat omställningen till en ekologiskt hållbar energiförsörjning
            i framtiden.
          </p>
          <p xml:id="i-FFNwFCMGCfZRbksvTp2pHA">
            Vårt land har unika förutsättningar för denna nödvändiga förändring.
            Vi har en redan utbyggd vattenkraft. Landets långa kuststräcka
            möjliggör en stor potential för vind- och vågkraft. Sverige är
            glest befolkat, vilket gör att vi har stor tillgång på arealer
            i form av skog och åker som kan användas för biobränslen. Forskningsresultatet
            på solcellsmaterial är världsledande. Förutsättningarna för en
            omställning, som alla länder tvingas till förr eller senare, är
            med andra ord goda. Att göra den i tid ger oss dessutom stora
            fördelar i konkurrensen med andra länders miljöteknikutveckling.
          </p>
          <head xml:id="i-7xFpETW6hCRssxK91okxrd" type="h1">
            4 Fortsatt kärnkraftsavveckling
          </head>
          <p xml:id="i-P2but28dcTXCt51NX6GLhX">
            Att kärnkraften varken är säker i sin hantering eller drift har
            med oönskad tydlighet bekräftats i Sverige de senaste månaderna.
            Flera allvarliga tillbud har skett även tidigare år. Ett antal
            av reaktorerna är dessutom byggda med föråldrad teknik. Alltifrån
            uranbrytningen via driften av reaktorerna till slutförvar av det
            högaktiva avfallet är det stora risker förknippade med kärnkraften.
            Dess koppling till kärnvapen har blivit allt tydligare i vår omvärld.
            Våra reaktorer är dessutom potentiella mål för terrorattacker.
            Ändå är Sverige ett av de länder som har mest kärnkraft mätt i
            mängd producerad energi per invånare.
          </p>
          <p xml:id="i-8uxv42Lq6aaxfZJWTaHkGz">
            För varje ytterligare investering i de kvarvarande 10 reaktorerna
            innebär det mindre resurser för hållbara energisystem. Urantillgångarna
            är begränsade och har de senaste åren lett till en allt större
            efterfrågan med högre priser som följd. Då även Sverige har stora
            urantillgångar är det av stor vikt att vi är tydliga mot nationella
            och internationella intressen i vår inställning till uranbrytningen
            i vårt land. Vi kan inte acceptera att en sådan brytning sker
            i Sverige (se motionen Uranbrytning i Sverige N264).
          </p>
          <p xml:id="i-HjGBNhvW1VZxamHrcJJX1f">
            Vi anser att kärnkraften ska avvecklas i en jämn takt. Två reaktorer
            är redan avvecklade och de återstående 10 bör vara avvecklade
            senast år 2025. Vi är fortfarande öppna för att en fortsatt avveckling
            kan ske genom avtal med kärnkraftsindustrin enligt den tyska modellen.
            Om det ej är möjligt måste vi använda andra verktyg för att fasa
            ut kärnkraften. En utredning bör tillsättas för att utreda förutsättningarna
            för att ytterligare en kärnkraftsreaktor ska tas ur drift senast
            år 2010. Utredningen ska visa konsekvenserna av en avveckling,
            anslagsnivå som finansierar kostnader för avveckling av lämplig
            reaktor samt kapitalersättning till reaktorägarna. Detta ska ges
            regeringen till känna.
          </p>
          <head xml:id="i-8c3U2sPjUNWJud5ZfAFk3A" type="h1">
            5 Ökad energieffektivisering
          </head>
          <p xml:id="i-Ec4mWa8aH4JU6boNa5HMbP">
            Att hushålla och effektivisera energianvändningen är av avgörande
            betydelse för energiomställningen och klimatarbetet. Det skapar
            utrymme för minskat beroende av ändliga resurser som olja, kol,
            fossilgas och uran. Dessutom finns en mycket stor ekonomisk potential
            i energieffektiviseringen.
          </p>
          <p xml:id="i-WokQXc3HDnCGqBhcZUmpuZ">
            Enligt EU:s Grönbok om energi finns en kostnadseffektiv potential
            på 20 % energibesparing och Energirådgivarna anser att det är
            möjligt att effektivisera el- och värmeanvändningen med 62 TWh
            till år 2020. Energirådgivarna och energikontoren har en central
            betydelse i arbetet för effektivare energianvändning på lokal
            och regional nivå. De är en viktig kugge i arbetet med att nå
            medborgarna och konsumenterna. Vänsterpartiet anser att det är
            förödande att minska resurserna till kommunernas energieffektiviseringsarbete
            och föreslår ökade anslag för effektivare energianvändning. Se
            motionen Utgiftsområde 24 Näringsliv N312, 35.2.
          </p>
          <p xml:id="i-LhuGjyVWLG1cnKaJqqGmvQ">
            De miljöförbättrande åtgärder som kan ge skattereduktion i dag,
            t.ex. konvertering från direktverkande elvärme och oljeuppvärmning
            till hållbar energiförsörjning, ska fortgå. Stöden finansieras
            i vår budget genom förstärkning av inkomstsidan. Vänsterpartiet
            noterar med glädje att de borgerliga partierna fortsätter det
            arbete som vi initierat.
          </p>
          <p xml:id="i-EMiPpq2tjsDr5tqfJhoPMa">
            En effektiv elanvändning är nödvändig för att ersätta el från
            fossila och uranbaserade energislag. En ökad medvetenhet om effektiv
            elanvändning har infunnit sig hos många hushåll och varuproducerande
            industrier. Detta har inte skett automatiskt utan med hjälp av
            riktade skatter på konsumtion av el.
          </p>
          <p xml:id="i-KLLBqaW6MLRpLZ7Ft74bR5">
            Elpriset ökar men även nätavgifter och skatter. Stora elkunder
            har stort intresse av att finna den billigaste elleverantören
            och använda elen effektivt. För de flesta kunder är det mindre
            intressant att söka elleverantör eller att vara eleffektiv då
            det endast är el-leveransen (1/3 av priset) som kan påverkas.
            Nätkostnader och skatter är opåverkbara. Detta kan hindra ambitionen
            för människor att spara och effektivisera sin förbrukning, något
            som försämrar ekonomin för individen men även innebär en förlust
            för samhället genom ökad miljöpåverkan.
          </p>
          <p xml:id="i-FdqQMvVYjJiKMMozodL7Y6">
            Slöseri med el bör med andra ord tydliggöras. Alla fasta elavgifter
            borde slopas och elräkningen borde endast innehålla uppgift om
            KWh gånger priset. Priset i detta fall är alltså summan av nätavgifter,
            elpris och skatter. Detta är möjligt genom att elleverantörer
            och nätbolag sinsemellan gör upp kostnaden för att använda nätet.
            Ett sådant system med enbart en rörlig eltaxa borde införas för
            alla åretruntboende och fasta näringsinrättningar. Även Stefan
            Edmans utredning (SOU 2005:51) förordar att rörlig avgift införs.
            Det skulle skapa ett allmänt intresse för sparande. En utredning
            bör genomföras för att se över möjligheten att ta bort fasta elavgifter
            och införa ett system med enbart en rörlig elavgift. Detta bör
            riksdagen som sin mening ge regeringen till känna.
          </p>
          <p xml:id="i-SnSNd9amKVUGVAKMe214ua">
            På flera håll har energibolag genomfört timvis avläsning av elförbrukning
            för konsumenten. Det är ett utmärkt sätt att ytterligare stimulera
            konsumenten att styra sin elförbrukning och öka motivationen för
            effektivisering. Då fjärravläsning av elmätare är ett problem
            för de elöverkänsliga bör det beaktas av nätbolagen. Ett lagförslag
            bör möjliggöra för alla hushåll som så önskar att få timvis avläsning
            av sin elförbrukning. Detta bör riksdagen ge regeringen som sin
            mening till känna.
          </p>
          <p xml:id="i-A5DNCmUp5qEFJhwFzdtNBG">
            I dag får alla nya byggnader ett avdrag på fastighetsskatten
            under de första fem åren. Vi anser att det bör ses över hur avdragets
            storlek skulle kunna kopplas till befintliga byggnader eller på
            annat sätt stimulera energieffektiva investeringar. Detta bör
            riksdagen som sin mening ge regeringen till känna.
          </p>
          <p xml:id="i-3x2HPSppueG5Hob6FYhNwD">
            Sverige har nyligen antagit ambitiösa klimatmål. Det finns klara
            fördelar med att även anta mål för vår energieffektivisering.
            Ett verktyg för att nå ett sådant mål skulle de s.k. vita certifikaten
            kunna vara. De skulle kunna vara lika framgångsrika som de av
            Vänsterpartiet framdrivna gröna elcertifikaten. De skulle kunna
            fungera på samma sätt genom att elproducenterna måste se till
            att en viss mängd energi sparas. En utredning om de vita certifikaten
            genomförs av Energimyndigheten och kommer att presenteras inom
            kort. Vi anser att regeringen snarast ska återkomma med ett konkret
            förslag till utformning av vita certifikat. Detta bör riksdagen
            som sin mening ge regeringen till känna.
          </p>
          <p xml:id="i-Ntui15UdScwPMmEEfrMR7a">
            EG-kommissionen har nyligen presenterat en handlingsplan för
            effektivare energiutnyttjande. Sverige bör snarast ta fram en
            nationell handlingsplan för effektivare energiutnyttjande med
            årliga mål för effektiviseringen och sammanhållna åtgärder. För
            att tydliggöra ansvaret ser vi ett behov av ett råd eller centrum
            som också följer upp arbetet och utvecklar åtgärder för att nå
            målsättningarna. Detta ska ges regeringen till känna. Vår bedömning
            är att det är fullt möjligt att effektivisera 4 TWh/år.
          </p>
          <p xml:id="i-VTFzsg5nbaU4niVs7D1kHX">
            Vi anser sålunda att regeringen bör återkomma med en handlingsplan
            för effektivare energiutnyttjande med årliga mål. Detta bör riksdagen
            som sin mening ge regeringen till känna.
          </p>
          <head xml:id="i-Q6wez9CoZtTG6oYAxwaoep" type="h1">
            6 Stimulera utvecklingen av förnybar energi
          </head>
          <p xml:id="i-BDKRy3Hrz95hCrDL3ySxHu">
            Vår strävan med energipolitiken är att alla som producerar och
            konsumerar energi ska betala för den miljöskada man orsakar. Effekten
            av en sådan politik blir att de förnybara energislagen kan konkurrera
            med de andra på rättvisa villkor. Det skapar utrymme för att finansiera
            nödvändiga utvecklingsprojekt och öka sysselsättningen.
          </p>
          <head xml:id="i-6bfNLNtPf2WGdskHy4HaK5" type="h2">
            6.1 Elcertifikat
          </head>
          <p xml:id="i-4peqtCfYb1aM29FybB6pUS">
            De gröna certifikaten är ett mycket effektivt sätt att öka produktionen
            av förnybar elenergi. Sverige bör även aktivt verka för att det
            på sikt blir en nordisk elcertifikatmarknad. Systemet med elcertifikat
            har förlängts till 2030 och har som mål att generera 17 TWh till
            år 2016. Sedan införandet av certifikaten 2003 har över 5 TWh
            förnybar el tillförts och mycket talar för att vi kan överskrida
            målet till 2016.
          </p>
          <p xml:id="i-5iYNzYPwUzm2VhuaQnHxMe">
            Utbyggnaden av vindkraft är framgångsrik och acceptansen hos
            allmänheten har ökat. Vi står bakom det ambitiösa målet att vindkraften
            ska ge 10 TWh till år 2015. Vindkraftspropositionen våren 2006
            var ett viktigt steg för expansionen, och den nyligen genomförda
            befrielsen från tillstånd av miljöbalken för mindre landbaserade
            vindkraftsanläggningar ökar möjligheten att överskrida elcertifikatmålet
            år 2016. Vår bedömning är att det vore fullt möjligt med ett mål
            mellan intervallet 1820 TWh om vi klarar att ta bort en del hinder
            för snabbare utbyggnad av vindkraften.
          </p>
          <p xml:id="i-ESo2YV1Zep2nGrDc5qQc1M">
            Vi anser att det bör utredas hur målet för förnybar produktion
            inom systemet för elcertifikat kan höjas till 2016. Detta bör
            riksdagen som sin mening ge regeringen till känna.
          </p>
          <head xml:id="i-DvCkS5aNRWuqYUGkGoPQba" type="h3">
            6.1.1 Elcertifikat för småskalig vattenkraft
          </head>
          <p xml:id="i-TbN5YgAM3PXCkja63aPH2N">
            I våras beslutade riksdagen om att rätten till att tilldelas
            elcertifikat inte gäller efter utgången av 2010 för el som produceras
            i vattenkraftsanläggning med en installerad effekt som inte är
            högre än 1 500 kilowatt, s.k. småskalig vattenkraft. Riksdagen
            beslutade också om undantag för vattenkraftsanläggning som tagits
            i drift efter 30 april 2003 med före den 1 januari 2007. Detta
            var en uppgörelse mellan dåvarande samarbetspartierna Socialdemokraterna,
            Miljöpartiet och Vänsterpartiet. Vi finner ingen anledning att
            ompröva vårt tidigare beslut utan avvisar regeringens förslag
            om förändringar i lagstiftningen. Detta bör riksdagen ge regeringen
            som sin mening till känna.
          </p>
          <head xml:id="i-aw16KBSvMsEr6m6hXuHf7" type="h2">
            6.2 Vindkraft
          </head>
          <p xml:id="i-4uezZC145iBGbsufhPMCLE">
            Många positiva åtgärder och målsättningar har således genomförts
            för att påskynda vindkraftsutbyggnaden både till land och havs.
            Det återstår dock ett flertal hinder för att förenkla den fortsatta
            utbyggnaden. Tillståndsprocessen för vindkraft är fortfarande
            mycket kostsam när det gäller vindkraftsparker och begränsar möjligheten
            för de energibolag som inte tillhör de tre stora. Dessutom tar
            det ca 7 år från första ansökan till tillstånd. Det gynnar varken
            utbyggnaden eller konsumenten.
          </p>
          <p xml:id="i-EuKcsdRQ7g8psqx96wAsP2">
            Det finns också behov av att se över överklagandeprocessen och
            om förändringar av sakägarbegreppet är möjliga för att undvika
            fördröjningar. Vi tror att det är fullt möjligt och även demokratiskt
            försvarbart att genomföra förändringar i sakägarbegreppet. Möjligheten
            att höja vindkraften till särskilt riksintresse i miljöbalken
            och PBL bör även övervägas. Den stora energiomställningen vi står
            inför kommer att förändra hur Sverige ser ut precis som alla tidigare
            tekniksprång har gjort. Man bör därför se över om det är rimligt
            att en vindkraftsansökan i dag av myndigheterna behandlas som
            vilken industriell verksamhet som helst. Det bör även utredas
            om det inte är lämpligare att tillämpa gällande industribullernormer
            för vindkraftverk i stället för minimiavstånd.
          </p>
          <p xml:id="i-E9kfLC91GnTtcRnw1W9hqC">
            Tillståndsgivande myndigheter och lokala politiker behöver stöd
            både i form av resurser och information i framtiden för att kommuner
            och länsstyrelser ska kunna underlätta vindkraftens utveckling.
            Vänsterpartiet anslår därför medel för planeringsstöd och informationsinsatser
            för vindkraften under hela perioden 20072009 och anser att det
            är beklagligt att regeringen ej budgeterat medel för år 2009.
            Se motionen Utgiftsområde 21 Energi N313, anslag 35:9.
          </p>
          <p xml:id="i-DPsDSX2VStwkHbXUvdo1uQ">
            För att ytterligare stimulera en snabbare utbyggnad bör man utreda
            möjligheten att ålägga Svenska Kraftnät ansvar för att bygga ut
            och bekosta stamnätsanslutningar till vindkraftsanläggningar som
            så kräver. Sammanfattningsvis behövs en utredning som lokaliserar
            hindren för en snabbare utbyggnad av vindkraften och hur dessa
            hinder kan åtgärdas. Detta bör riksdagen som sin mening ge regeringen
            till känna.
          </p>
          <head xml:id="i-Tb8WX3RGpqPtQR9F5EPxq3" type="h2">
            6.3 Solvärme och solel
          </head>
          <p xml:id="i-WUWi3kTUEZ9k97CNzVgHHY">
            Solenergin kan nyttjas för vår energiförsörjning i betydligt
            större utsträckning. Svensk forskning och utveckling av solceller
            är världsledande. För solvärme finns ett potentiellt utrymme på
            2 TWh till år 2020. För att säkra fortsatt stöd även under åren
            20082009 har vi budgeterat medel för teknikupphandling och marknadsintroduktion
            även under de åren. Se motion Utgiftsområde 21 Energi N313, anslag
            35:3).
          </p>
          <head xml:id="i-Ay7ghbBRi781m8YgVXqDwr" type="h2">
            6.4 Nationell strategi för bioenergi
          </head>
          <p xml:id="i-ACS48MUvXGw5YhGBdH2rGh">
            Våra åkrar och skogar är stora tillgångar i framtidens energiproduktion
            och sysselsättning. Biobränslen står i dag för nästan en fjärdedel
            av Sveriges totala energianvändning. LRF har räknat ut att produktionen
            av bioenergi kan öka med 30 TWh till år 2010. Det skulle skapa
            25 000 nya arbetstillfällen och innebära ett stort lyft för glesbygden
            där behoven är stora.
          </p>
          <p xml:id="i-UNK8sn5yfxGJrfjuq9ELmB">
            Staten stöder ekonomiskt ett flertal pilot- och demoanläggningar
            som producerar förnybara biodrivmedel. Bioenergin har även potential
            i form av s.k. bioraffinaderier som kan producera såväl drivmedel
            som värme och el. Dessa projekt behöver långsiktigt ekonomiskt
            stöd. Vänsterpartiet föreslår ökade anslag för forskning och utveckling
            av biobränslen och bioraffinaderier under mandatperioden (se motion
            N313).
          </p>
          <p xml:id="i-X8hA4ZSxDiuFXBbEVwc96S">
            En nationell strategi behövs för att prioritera de alternativ
            som på längre sikt är energieffektivast och mest ekonomiskt bärkraftiga.
            Det är nödvändigt att även stimulera biodrivmedel genom skattelättnader
            och gröna drivmedelscertifikat. En nationell strategi behövs även
            för att genom nya ekonomiska styrmedel bidra till ökad odling
            och användning av annan bioenergi än skogsråvara och avfallsbränslen.
            En sådan ökad energiodling bör ytterligare stimuleras av att ekonomiska
            medel används från det nationella LBU-programmet. Det är av stor
            betydelse att strategin förmår samla åtgärder, styrmedel och resurser
            så att bioenergin kan nyttjas optimalt i harmoni med miljökvalitetsmålen.
            Den stora utmaningen är att vi samtidigt ska klara av att öka
            biobränsleproduktionen och minska hoten mot den biologiska mångfalden.
            För detta kommer det bl.a. att krävas grova planeringar i användning
            av mark i strategin.
          </p>
          <p xml:id="i-Dm1toMZdTkk5J2ELzF9U1f">
            Regeringen bör återkomma med en nationell strategi för hur bioenergin
            kan utvecklas effektivt och i enlighet med miljökvalitetsmålen.
            Detta bör riksdagen som sin mening ge regeringen till känna.
          </p>
          <head xml:id="i-U79ZeNSZW4zJqPcAKBbBcW" type="h1">
            7 Energiforskning
          </head>
          <p xml:id="i-LzLjmvZ1nhunfZYbnat1Vv">
            Vänsterpartiet står bakom propositionen Forskning och ny teknik
            för framtidens energisystem (prop. 2005/06:127) som innehåller
            förslag till riktlinjer för de fortsatta långsiktiga energipolitiska
            insatserna kring forskning, utveckling, demonstration och kommersialisering
            på energiområdet. Förslagen syftar till en ökad fokusering och
            koncentration av resurserna samt till att öka ambitionsnivån när
            det gäller att omsätta resultaten från forsknings- och utvecklingsinsatser
            på energiområdet till kommersiella produkter.
          </p>
          <p xml:id="i-P6ydMQVBBvdzBZZbeeRHUm">
            Det finns ett stort behov av att forska kring förnybara energislag.
            Kraftiga satsningar på forskning om biodrivmedel och miljövänligare
            fordon behövs. Staten bör stödja forskning om bioraffinaderier,
            som producerar både el, värme och gasformiga samt flytande drivmedel
            och ibland även kemikalieråvaror på effektivast möjliga sätt.
          </p>
          <p xml:id="i-RCxgJSjsAw6Z1xYequmZBP">
            Vidare forskning om uttag av bioenergi ur jord- och skogsbruket
            är nödvändigt. Solenergi, vätgas och vågenergi har potential,
            speciellt vätgasen som drivmedel, men utveckling av dessa förutsätter
            mer forsknings- och utvecklingsarbete. Ytterligare forskning om
            energieffektivisering inom industrin samt bostäder och lokaler
            behövs. Vänsterpartiet föreslår höjda anslag för energiforskningen
            med sammanlagt 600 miljoner kronor under perioden 20072009.
          </p>
          <head xml:id="i-3hmxw3pwAaN578yctRWGQ3" type="h1">
            8 Vattenfall
          </head>
          <p xml:id="i-32aDZXdFCsHMdvGm4yb9tK">
            Vi anser att de statliga bolagen ska gå i spetsen för en energiomställning.
            Vattenfall bör vara ledande både nationellt och internationellt
            när det gäller investeringar och utveckling av förnybar energi.
            Trots att de nya ägardirektiven till Vattenfall som togs på bolagsstämman
            år 2005 var ett steg i rätt riktning anser vi att bolagets insatser
            för en energiomställning måste öka betydligt här hemma och i andra
            länder. Vattenfall behöver tydligare politiska riktlinjer i sin
            verksamhet. Företaget gör i dag stora investeringar i brytning
            av brunkol samt i fossila kraftverk och kärnkraftverk. Vi anser
            att företaget i ägardirektiven tydligt ska styras att öka sina
            investeringar i förnybar energi och att projekt utomlands ska
            drivas på ett ekologiskt och socialt ansvarsfullt sätt. Detta
            bör riksdagen som sin mening ge regeringen till känna.
          </p>
          <p xml:id="i-V9x9JZGf1yY6jeVa3Gxzon">
            Vattenfall har de senaste åren gjort stora vinster som tillfaller
            statskassan. En stor del av denna vinst har möjliggjorts genom
            ökad miljöbelastning från fossila energikällor, kärnkraft och
            vattenkraft. För att ytterligare öka tempot i energiomställningen
            och klimatarbetet vill vi reservera en del av kommande vinster
            i utveckling av förnybara energikällor som belastar miljön i lägre
            grad. Vår bedömning är att en andel i storleksordningen 10 % vore
            lämplig nivå att tillföra fonden. Bildandet av en fond eller motsvarande
            borde kunna ske genom liknande former som hur Svenska Spel AB:s
            vinst reserveras för speciella ändamål och kommer svensk idrott
            till del och därigenom kan finansiera en riktad satsning som i
            Handslaget. Vi anser att en utredning om hur del av Vattenfalls
            vinst ska reserveras för en fond för forskning, utveckling, investeringskapital
            och kommersialisering av förnybara energislag ska genomföras.
            Detta bör riksdagen som sin mening ge regeringen till känna.
          </p>
          <head xml:id="i-L1nzGgcj9PCiYbmjaCuYbp" type="h1">
            9 Miljöteknikexport
          </head>
          <p xml:id="i-QazhHLPJ9cjc9EJ3mUDf2M">
            Genom en fortsatt energiomställning skapas en stark inhemsk marknad
            för de företag som arbetar med miljöteknik. Det ger en trygg bas
            och förutsättningar att ta täten i konkurrensen med andra länders
            näringsliv. Marknaden finns redan där och kommer att växa. OECD
            pekar ut miljöteknik som en av de viktigaste framtidsbranscherna
            i världen.
          </p>
          <p xml:id="i-2CqTNbQeSihVDMVy1aneMQ">
            Redan idag sysselsätter miljöteknikföretag ca 100 000 personer
            i Sverige och branschen kan generera ytterligare 10 00015 000
            nya arbetstillfällen redan till 2010. De riktigt stora exportmöjligheterna
            finns inom områdena förnybar energi och energieffektivisering.
          </p>
          <p xml:id="i-4QgiLCgLjmpAXaRCCdfWxx">
            Vänsterpartiet har medverkat till en storsatsning på miljö- och
            energiforskning och till inrättandet av det nya miljöteknikrådet
            SWENTEC som ska stärka svenska företags affärsmöjligheter och
            konkurrenskraft inom miljöteknik. Det är viktigt att svenska företag
            kan vara delaktiga i internationella miljöteknikprojekt som nu
            startar inte minst i Kina och Indien. Nu vill vi att det ska upprättas
            en nationell strategi för att stärka den svenska miljöteknikexporten.
            En nationell strategi ska samordna insatserna och ta fram tydliga
            mål för miljöexporten. Där bör även metoder utvecklas för att
            skapa en regelbunden dialog med de företag som arbetar med miljöteknik.
            Detta bör riksdagen som sin mening ge regeringen till känna.
          </p>
          <p xml:id="i-LaX8LSSMFhewEKDxwm8UPj">
            SWENTEC har nyligen kommit igång och behöver i framtiden enligt
            våra bedömningar ökade resurser för att kunna stödja utveckling
            av miljöteknikbranschen och inta en betydelsefull roll i detta
            arbete. De samlade åtgärderna för energieffektivisering och förnybar
            energi kommer att bidra positivt till miljöteknikens utveckling.
          </p>
          <head xml:id="i-UXVUVyAZRLEDkkATgKoW3B" type="h1">
            10 Ökad beskattning av kärnkraft och fastighetsskatt på vattenkraft
          </head>
          <p xml:id="i-GknEKMRJbtkPq3FLoRpw8p">
            Handeln med utsläppsrätter har inneburit konkurrensfördelar för
            kärnkraften och vattenkraften. Det har resulterat i stora vinster
            för de bolag som har stora produktionsandelar i kärnkraft och
            vattenkraft. Vänsterpartiet anser därför att de skatter som infördes
            för dessa år 2006 ska höjas ytterligare den 1 januari 2007. Den
            termiska effektskatten på kärnkraft och fastighetsskatten på vattenkraft
            ska höjas med en inkomstnivå på 300 miljoner kronor för staten
            för respektive skatt. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-5B7YfAchtdUfXUH51LFKdk" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-7Zg9C4Vb7xtp8qpAfddBo6" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-7cscCoise7n8yAxGGU6wGH" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-MrVuDpbE3GpYShyzSTF5b5" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-GgZBWaeoWNUUQmEMkh3RHy" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-RYUY2X4Nd3iwDGCKdgkiEo" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
