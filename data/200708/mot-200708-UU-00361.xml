<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00361">
  <teiHeader>
    <fileDesc>
      <titleStmt>
        <title>Nedrustning</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedrustning</title>
          <idno type="rdwebb">GV02U361</idno>
          <rs type="number">U361</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U361/text</ref>
          <ref type="dokument_url_html">http://data.riksdagen.se/dokument/GV02U361</ref>
          <ref type="dokumentstatus_url_xml">http://data.riksdagen.se/dokumentstatus/GV02U361</ref>
          <ref type="doc">http://data.riksdagen.se/fil/46C41853-1267-4BC6-9829-F22F6A2EEBE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UojdP4mF9dqkxf3QQ9oPFe</idno>
            <name>Håkan Juholt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NCMbn8xEYQbxPudpMpYiL1" type="signed"/>
        <correspContext corresp="i-NCMbn8xEYQbxPudpMpYiL1">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-UojdP4mF9dqkxf3QQ9oPFe"/>
        </correspContext>
        <correspAction xml:id="i-8x9n4s7jbEMB2o7ZuVfEDN" type="referral">
          <date when="2007-10-16"/>
        </correspAction>
        <correspAction xml:id="i-PLnN4GQea6FzY89Nzzz7tD" type="dismissal">
          <date when="2007-10-16"/>
        </correspAction>
        <correspAction xml:id="i-VZcgnyMrKAPVu9QrBcfK7R" type="numbering">
          <date when="2007-10-09"/>
        </correspAction>
        <correspAction xml:id="i-NmmNCBXqBXPi2i2JA7qsUH" type="submission">
          <date when="2007-10-05"/>
        </correspAction>
        <correspAction xml:id="i-TVX8yxvTnaMwwuamMYA5Da" type="transfer">
          <date when="2007-10-05"/>
        </correspAction>
        <correspAction xml:id="i-Ec9nUUHfJWMXVksujppc6L" type="assigned"/>
        <correspContext corresp="i-Ec9nUUHfJWMXVksujppc6L">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EpYQMkvTa2LV56aX9BFAjb">
            Förslag till riksdagsbeslut
          </head>
          <list style="ol">
            <item xml:id="i-8c3VR2XUF3rzxeMWTAgUtN">
              Riksdagen tillkännager för regeringen som sin mening vad som
              anförs i motionen om fullständig avveckling av massförstörelsevapen,
              såväl biologiska och kemiska som nukleära.
            </item>
            <item xml:id="i-WGVCgbNhUJHNChJJdcVxtU">
              Riksdagen tillkännager för regeringen som sin mening vad som
              anförs i motionen om ett starkare IAEA.
            </item>
            <item xml:id="i-Xw48B7jp8y9Q1dNGMkACej">
              Riksdagen tillkännager för regeringen som sin mening vad som
              anförs i motionen om vikten av att icke-spridningsfördraget (NPT)
              stärks.
            </item>
            <item xml:id="i-5WGxp7Pr5jGgCvYfTKaLsW">
              Riksdagen tillkännager för regeringen som sin mening vad som
              anförs i motionen om USA:s överenskommelse med Indien om export
              av kärnteknik.
            </item>
            <item xml:id="i-YZFvZdAygZXPv5K1ssWnd1">
              Riksdagen tillkännager för regeringen som sin mening vad som
              anförs i motionen om ett svenskt initiativ för nedrustning inom
              kärnvapenområdet.
            </item>
            <item xml:id="i-5z7AHQeWNpKEkHckBUXp2x">
              Riksdagen tillkännager för regeringen som sin mening vad som
              anförs i motionen om övergripande handlingsprogram för nedrustning.
            </item>
            <item xml:id="i-9mvStmZYu7rzRQjk9iqGNR">
              Riksdagen tillkännager för regeringen som sin mening vad som
              anförs i motionen om reglering av handel med små och lätta vapen.
            </item>
            <item xml:id="i-B7k7TqkhdDYvMzawkuCeVs">
              Riksdagen tillkännager för regeringen som sin mening vad som
              anförs i motionen om nationell handlingsplan för lätta vapen.
            </item>
            <item xml:id="i-3MeS3Z5VDar9ZzdsNTo67B">
              Riksdagen tillkännager för regeringen som sin mening vad som
              anförs i motionen om fortsatt stöd till processen rörande Arms
              Trade Treaty.
            </item>
            <item xml:id="i-XNrrWs8U8eevEG2WGxzYAn">
              Riksdagen tillkännager för regeringen som sin mening vad som
              anförs i motionen om en global uppslutning kring och stöd till
              förverkligande av Ottawakonventionens intentioner.
            </item>
            <item xml:id="i-JynR5htc5WK9shgJqbdJEa">
              Riksdagen tillkännager för regeringen som sin mening vad som
              anförs i motionen om Sveriges roll i Osloprocessen.
            </item>
            <item xml:id="i-AqL5pDYjomU5FngzorGJDd">
              Riksdagen tillkännager för regeringen som sin mening vad som
              anförs i motionen om behovet av en ny krigsmateriellagstiftning.
            </item>
            <item xml:id="i-7w7HGW2xSfN95FRrG38dgL">
              Riksdagen tillkännager för regeringen som sin mening vad som
              anförs i motionen om att EU:s uppförandekod måste vara restriktiv
              och tillämpas strikt.
            </item>
          </list>
        </div>
        <div type="motContent">
          <head xml:id="i-3u9mCHi6LQY6iqTMMyUJ1k" type="h1">
            Motivering
          </head>
          <p xml:id="i-G3tcpoL176zPk49gLS1nEV">
            En politik för fred och mänsklig säkerhet utgår från våra värderingar
            om frihet, jämlikhet och solidaritet. Rättvisa, såväl mellan människor
            som mellan länder och regioner, är vårt medel, men också vårt
            mål. I en värld som upprustar alltmer behövs aktiva röster för
            nedrustning. Sverige har en lång och stolt tradition att förvalta.
          </p>
          <p xml:id="i-3AyoH9WykTrdcXkyDtWnoa">
            Den socialdemokratiska regeringen var aktiv i nedrustningsarbetet.
            Den sjösatte olika partnerskap med andra länder och tillsatte
            bland annat Blixkommissionen för att ta fram nya initiativ och
            idéer. Regeringen borde tydligt visa sin vilja att ställa sig
            bakom den nedrustningstradition som så länge varit en hörnsten
            i svensk utrikespolitik. Det är alarmerande att världens militärutgifter
            återigen ökar och har stigit med 37 procent under tioårsperioden
            1997 till 2006 enligt Sipri. Det internationella nedrustningsarbetet
            måste ta ny fart. Mer måste göras. Kärnvapenhotet är långt ifrån
            avvärjt. Tvärtom har det ökat.
          </p>
          <head xml:id="i-VAP2TibavGXpHkNC64kyT9" type="h2">
            Massförstörelsevapen
          </head>
          <p xml:id="i-B934t7GzxmD5qETyK1JawV">
            Målet är en fullständig avveckling av massförstörelsevapen, såväl
            biologiska och kemiska som nukleära. Att förhindra spridning är
            en viktig del av nedrustningsarbetet. För att nå detta måste kärnvapenmakterna
            omedelbart minska innehavet. De samlade kärnvapenstyrkorna i världen,
            främst USA:s och Rysslands, skulle kunna förstöra allt liv på
            jordklotet flera gånger om. Enligt Blixkommissionen uppgår världens
            samlade aktiva och utplacerade kärnstridsspetsar till omkring
            12 000. Kärnvapen kan egentligen inte användas överlagt men väl
            av misstag och måste betraktas som politiska och inte som militära
            vapen. Det ligger i mänsklighetens och världssamfundets intresse
            för överlevnad och gemensam säkerhet att alla kärnvapen elimineras.
          </p>
          <p xml:id="i-Ru9CmHHLP5dabVakqBm1k3">
            Den fortgående kärnvapenmoderniseringen innebär ett ohyggligt
            slöseri med resurser. Flera kärnvapenmakter vägrar i dag att gå
            med på verklig nedrustning och moderniserar istället sina kärnvapenarsenaler.
            Till detta kommer att ett antal länder som inte tidigare var kärnvapenmakter
            nu skaffat sig kärnvapen och att risken för ytterligare spridning
            även i fortsättningen är stor. Det finns också risk att kärnvapen
            sprids till icke-statliga aktörer exempelvis terroristgrupper.
            För att lyckas med nedrustningsarbetet krävs mycket tuffare kontrollregimer.
            Vi vill se ett starkare IAEA som har rätt till insyn i all kärnteknik
            överallt.
          </p>
          <p xml:id="i-4axWRMhjPDPLyyyD9v3wPY">
            Icke-spridningsavtalet (NPT) innehåller tre komponenter. Kärnvapenstaterna
            förbinder sig att inte överlåta kärnvapen, eller kunskap om kärnvapen
            och kärnvapenteknologi, till andra stater. Samtidigt lovar övriga
            stater att inte skaffa kärnvapen. I avtalet förbinder sig de länder
            som har kärnvapen också att arbeta för en fullständig kärnvapennedrustning.
            NPT är satt under stor press. Det står klart att världen är i
            stort behov av nya initiativ i nedrustnings- och kontrollarbetet,
            samtidigt som det för oss socialdemokrater är viktigt att NPT
            stärks och att de utfästelser som är gjorda i avtalet införlivas.
          </p>
          <p xml:id="i-3o2NzNs3sHB7vcJCxJTorx">
            USA har gjort en överenskommelse med Indien om export av kärnteknik
            som gör att Indien, trots att man inte skrivit under NPT, ändå
            får del av dess fördelar. Ett förverkligande av denna överenskommelse
            riskerar att innebära en skadlig erodering av NPT. Innan så sker
            måste dock överenskommelsen godkännas enhälligt av länderna i
            Nuclear Suppliers Group (NSG) där Sverige ingår. Vi socialdemokrater
            vill att regeringen redovisar sina ståndpunkter och öppnar för
            en diskussion inför kommande NSG-möten.
          </p>
          <p xml:id="i-A4WLpZChKeWUWYCgM38UCD">
            Den oberoende internationella kommissionen om massförstörelsevapen
            med Hans Blix som ordförande presenterade i juni 2006 sin rapport
            med en rad konkreta förslag om hur världen skall kunna befrias
            från kärnvapen, biologiska och kemiska vapen. Rapporten analyserar
            ingående de hot som världen lever under idag, främst 27 000 kärnvapen
            och ansträngningar av enskilda stater och kanske terrorgrupper
            att utveckla eller komma över olika slag av massförstörelsevapen.
          </p>
          <p xml:id="i-NJ815q7Y9E2B2MSVeLjn7o">
            Blixkommissionens rapport lades fram vid en tidpunkt då det globala
            samarbetet för nedrustning gått i stå. Den sextionde sessionen
            av FN:s generalförsamling lyckades inte, trots stora ansträngningar
            av dess ordförande Jan Eliasson, få medlemsländerna att acceptera
            några åtaganden på nedrustningsområdet.
          </p>
          <p xml:id="i-VYGMbj8rjGqZWZuy8nVEXr">
            Slutsatsen av detta faktum bör vara att det är nödvändigt att
            pröva nya vägar för att få fart på de globala nedrustningssamtalen.
            Blixkommissionen kan genom sin sammansättning sägas utgöra ett
            gott tvärsnitt av hur världens främsta nedrustningsexperter ser
            på läget. Genom att välja ut några av dess sextio förslag och
            driva dem i internationella fora skulle den svenska regeringen
            kunna lämna ett viktigt bidrag till att hantera en av vår världs
            ödesfrågor.
          </p>
          <p xml:id="i-8aS7WoS2GoRy3aN7u2Horu">
            Vi socialdemokrater anser att följande tre förslag bör vara en
            del av en svensk nedrustningsoffensiv inom kärnvapenområdet:
          </p>
          <list style="ol">
            <item xml:id="i-RnpgphogVoN6VCKxNUCKp2">
              Sverige erbjuder sig att vara värd för och bekosta ett litet
              sekretariat för icke-spridningsfördraget (NPT). Sekretariatet
              skulle åta sig de uppgifter som Blixkommissionen föreslår i sin
              rekommendation nr 4.
            </item>
            <item xml:id="i-Bb7gH29evkh9MswspV3wVQ">
              Sverige driver i alla relevanta fora att alla kärnvapenmakter
              åtar sig att inte placera ut någon form av kärnvapen på utländskt
              territorium i enlighet med rekommendation nr 22.
            </item>
            <item xml:id="i-2GiGPRN1e2rQCf3VXwD6sC">
              Sverige tar upp i EU-kretsen att EU skall verka för att nedrustningskonferensen
              i Genève kan fatta beslut om sin dagordning med två-tredjedelsmajoritet
              i enlighet med rekommendation nr 58 för att bryta det nuvarande
              dödläget i konferensen. Dessutom anser vi socialdemokrater att
              regeringen bör anta ett övergripande handlingsprogram för nedrustning
              som skall syfta till att ett toppmöte om nedrustning i enlighet
              med rekommendation nr 59 äger rum inom FN:s ram inom en treårsperiod.
            </item>
          </list>
          <head xml:id="i-4bdU5mj47HRKvLoJrs5R9i" type="h2">
            Konventionella vapen
          </head>
          <p xml:id="i-XQJTtSQpMUBhFaMEcYx22A">
            Arbetet för att minska antalet lätta vapen måste fortsätta med
            än större kraft. Dessa vapen, såsom pistoler och k-pistar, står
            för cirka 90 procent av alla dödsoffer i väpnade konflikter och
            skördar mer än en halv miljon liv varje år. Små och lätta vapen
            är de vanligast använda vapnen i världens konflikter. De är billiga,
            hållbara och lätta att transportera och smuggla. Under sin livstid
            hinner ett vapen användas i många olika konflikter och av många
            olika aktörer, i många fall av barn. Det finns över 300 000 barnsoldater
            och dessa utrustas ofta med lätta vapen. Att stoppa spridningen
            av lätta vapen är en angelägenhet för alla samhällen. Det är ingen
            rättighet att äga vapen.
          </p>
          <p xml:id="i-XGTSGZDMHJ4ya7hwhoSES9">
            Det internationella arbetet för att begränsa mängden och spridningen
            av lätta vapen är främst inriktat på genomförandet av det handlingsprogram
            som antogs vid FN:s konferens om illegal handel med små och lätta
            vapen (SALW) 2001. Ett instrument om märkning och spårning av
            små och lätta vapen framförhandlades i juni 2005 och antogs i
            en resolution av FN:s generalförsamling hösten 2005. En FN-expertgrupp
            granskar olika aspekter av olaglig vapenförmedling. Expertgruppen
            fokuserar på hur man kan underlätta för stater att införa regler
            mot olaglig vapenförmedling och hur internationellt samarbete
            kan medföra en bättre kontroll över olaglig vapenförmedling. Sverige
            måste fortsatt vara en drivande del i detta viktiga arbete och
            bör utveckla en nationell handlingsplan kring lätta vapen som
            tydliggör svenska strävanden inom området och som möjliggör uppföljning
            och utvärdering av svenska positioner och åtgärder.
          </p>
          <p xml:id="i-Ap3oimU15sMveXeMRH3jDB">
            Den 7 december 2006 fattades ett historiskt beslut i FN:s generalförsamling.
            153 länder röstade ja till förslaget om att bilda en kommission
            som skall utreda möjligheterna till ett internationellt avtal
            som begränsar och kontrollerar handeln med konventionella vapen,
            ett så kallat Arms Trade Treaty. Genom ett globalt vapenhandelsfördrag
            skulle alla länder följa samma minimiregler för vapenförsäljning,
            vilket skulle försvåra för oseriösa aktörer att hitta ett land
            som vill sälja till dem. Sverige måste ge fortsatt stöd till processen
            rörande Arms Trade Treaty.
          </p>
          <p xml:id="i-5PQ1hTLg88rbg8GnEarHSE">
            Ottawakonventionen mot personminor trädde i kraft 1999 och har
            för närvarande 146 parter. Konventionens huvudsyfte är ett absolut
            förbud mot användning, utveckling, tillverkning, anskaffning,
            överföring och lagerhållning av truppminor. Det är viktigt att
            fler länder ansluter sig till konventionen, och Sverige bör därför
            verka för en global uppslutning bakom Ottawakonventionen. Konventionens
            andra huvudsyfte är att ett antal åtgärder vidtas för att handskas
            med konsekvenserna av tidigare användning av truppminor. Det handlar
            bland annat om röjning av minfält, stöd till minoffer och hjälp
            med förstöring av lagrade truppminor. Sverige måste fortsatt ge
            stöd till sådana insatser.
          </p>
          <p xml:id="i-JedFiE8eepzxftBKZDDmPB">
            Den 23 februari 2007 avslutades en internationell regeringskonferens
            i Oslo om klustervapen. Slutdeklarationen från mötet, som 46 länder
            inklusive Sverige ställde sig bakom, slår fast att ett internationellt
            avtal som förbjuder användning, produktion, överföring och lagring
            av klustervapen som orsakar oacceptabel skada på civilpersoner
            ska vara slutförhandlat senast under utgången av 2008. Slutdeklarationen
            från Oslokonferensen uppmanar också länder att fram till dess
            att ett avtal är slutförhandlat vidta åtgärder på nationell nivå.
          </p>
          <p xml:id="i-FWeBANLNdeMMbKvkdbGQg3">
            Klustervapen utgör ett stort humanitärt problem dels för att
            de sprider ut substridsdelar över ett så stort område att det
            i praktiken har visat sig mer eller mindre omöjligt att undvika
            civila offer, dels för att de efterlämnar oexploderade substridsdelar
            som i krigets spår skadar och dödar civilbefolkningen. 98 procent
            av de människor som dött av klustervapen beräknas ha varit civila.
          </p>
          <p xml:id="i-4qTFocPsjEkKhTedWowDXw">
            Det står nu klart att Oslokonferensen inneburit startskottet
            för en historisk process mot ett internationellt långtgående förbud
            av klustervapen. Vi kan med glädje notera att antalet länder som
            nu stödjer Osloprocessen har ökat från ursprungliga 46 till idag
            80 länder.
          </p>
          <p xml:id="i-8J3admeDX6MsDF1mbHXpBD">
            I maj 2007 beslutade riksdagen att Sverige ska fortsätta att
            vara pådrivande för att få till stånd ett internationellt förbud
            rörande klustervapen i enlighet med Oslodeklarationen. Samtidigt
            pågick den andra konferensen inom Osloprocessen i Lima, Peru,
            där den svenska regeringen dessvärre valde att inte delta.
          </p>
          <p xml:id="i-Qg5vYwjU7VryETDNAU6w56">
            Sveriges position i klustervapenfrågan är synnerligen viktig.
            Sverige har ett stort anseende internationellt inom humanitära
            frågor. Sveriges bidrag i dessa sammanhang kan därför på ett konstruktivt
            sätt föra processen vidare med målet om ett långtgående internationellt
            avtal med ett brett stöd. Omvänt riskerar Sverige att underminera
            processen genom att inte medverka eller genom att argumentera
            för en reglering av vissa typer av vapen, snarare än ett långtgående
            förbud.
          </p>
          <p xml:id="i-YKNCERYoisaigAeFTzWtyE">
            Det är därför oroande att Sverige inte medverkade i det andra
            mötet inom Osloprocessen i Lima i maj. Det är också oroande att
            regeringen har motsatt sig ett förbud som skulle omfatta det svenska
            klustervapnet, Bombkapsel 90.
          </p>
          <p xml:id="i-LLmsPT25tToU6SLvfAzF96">
            Den 17 september i år antog också FN en ny policy gällande klustervapen
            där man uppmanar medlemsstaterna att anta ett legalt bindande
            instrument mot klustervapen samt att länderna till dess att ett
            sådant instrument existerar vidtar åtgärder på nationell nivå.
          </p>
          <p xml:id="i-PcNpSP4XeKkbu8qUs2jRDr">
            Om Sverige inte snart omprövar sin inställning till det svenska
            klustervapnet och frågan om ett långtgående förbud av klustervapen,
            är risken stor att Sverige inte kommer att kunna fortsätta att
            delta i Osloprocessen. Det vore ett bakslag om Sverige, som har
            en stolt tradition av att vara ett nedrustningsfrämjande land
            som värnar om humanitära värden, ställer sig utanför ett internationellt
            förbud av klustervapen.
          </p>
          <p xml:id="i-NwSmhP8gvP8HVE5WhS2TLG">
            Sverige bör istället ta en aktiv och ledande roll inom Osloprocessen
            och gå i spetsen för ett långtgående förbud av klustervapen.
          </p>
          <head xml:id="i-MnhPekWk5t2cze2EVBUNkR" type="h2">
            Vapenexport
          </head>
          <p xml:id="i-5p1UWoGKiV7U87GDrUpbva">
            Vi socialdemokrater ser flera brister i den nuvarande krigsmaterielexportlagstiftningen.
            Den tidigare socialdemokratiska regeringen påbörjade ett arbete
            kring en ny lagstiftning. Vi anser fortfarande att det är angeläget
            att regeringen kommer till riksdagen med ett lagförslag som ligger
            i fas med utvecklingen på området och som är koherent i enlighet
            med Politiken för Global Utveckling (PGU).
          </p>
          <p xml:id="i-6LGbnxEQ4Qeoiz5BawifVh">
            Hur en ny krigsmaterielexportlagstiftning bör se ut vill vi socialdemokrater
            återkomma till då regeringen i en konkret proposition redovisar
            sina förslag. Några vägledande principer för oss är dock att all
            handel med vapen och krigsmateriel ska kontrolleras genom strikta
            regler. Sverige ska vara en föregångare genom sin lagstiftning
            om svensk export och import av vapen och krigsmateriel. Icke-demokratier
            och länder som bryter mot de mänskliga rättigheterna kan inte
            ges samma legitimitet att få köpa vapen. Vid export ska hänsyn
            tas till risken för krig och om staten begår brott mot mänskliga
            rättigheter. Regler för import av krigsmateriel bör utarbetas
            i enlighet med samma principer som gäller för export av samma
            slags produkter.
          </p>
          <p xml:id="i-UiLx2qhTqmvts8cmZuN1AX">
            Den totala vapenexporten från Sverige och EU måste minska. Det
            kan Sverige arbeta för genom en svensk restriktiv krigsmaterielexportpolitik,
            men också genom EU. Vi socialdemokrater anser att Sverige måste
            vara aktivt i utarbetandet av en gemensam uppförandekod där principen
            om varje lands rätt att ha en mer långtgående politik ligger fast.
            Svensk ståndpunkt måste vara att EU:s uppförandekod blir mer restriktiv
            och tillämpas strikt.
          </p>
        </div>
        <div type="motSignatures">
          <list>
            <item xml:id="i-QKi1VsgJ1LH3WCWmPcrYxG" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-QFpyi5QqAZkKb6ky7m1KU8" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-LniYXfc5ZfZGNqpT1JBTA9" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-DvMZ13UcDYGmaZEk1UvSP2" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-4u2Tx4dVjHA6uvCcpJcE3x" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-WqhJu3PbNCTamJmVp6heSL" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-RcUE3hAiaTKK35UxE2Fbcb" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-GPk94uKycyDw8QPfbYetwM" who="i-RZNwwHohbyBgLVVG4Dy1Bj">
              Carin Runeson (s)
            </item>
            <item xml:id="i-S8Mj54xLUx5gMTSojBN1EG" who="i-UojdP4mF9dqkxf3QQ9oPFe">
              Håkan Juholt (s)
            </item>
          </list>
        </div>
      </div>
    </body>
  </text>
</TEI>
