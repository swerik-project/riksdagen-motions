<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00381">
  <teiHeader>
    <fileDesc>
      <titleStmt>
        <title>Rätten till vård, omsorg och socialtjänst på finska</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till vård, omsorg och socialtjänst på finska</title>
          <idno type="rdwebb">GY02So381</idno>
          <rs type="number">So381</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So381/text</ref>
          <ref type="dokument_url_html">http://data.riksdagen.se/dokument/GY02So381</ref>
          <ref type="dokumentstatus_url_xml">http://data.riksdagen.se/dokumentstatus/GY02So381</ref>
          <ref type="doc">http://data.riksdagen.se/fil/124E8A94-5112-46C4-BE3D-79BEFEDA0653</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PXct6rwKS48CWyAKTPrLU9" type="signed"/>
        <correspContext corresp="i-PXct6rwKS48CWyAKTPrLU9">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-BmUMvFjX24SZpmu7GVXnDM" type="numbering">
          <date when="2010-10-28"/>
        </correspAction>
        <correspAction xml:id="i-YAqpGqJi4xdd99UXr7gfsS" type="submission">
          <date when="2010-10-26"/>
        </correspAction>
        <correspAction xml:id="i-BLkFScoFTZH2BMnGekvqVs" type="transfer">
          <date when="2010-10-26"/>
        </correspAction>
        <correspAction xml:id="i-9NgT6FATDgPr6HGipmakP2" type="assigned"/>
        <correspContext corresp="i-9NgT6FATDgPr6HGipmakP2">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VnTk93UgR2Mr9fvPjTEcSD" type="motBody">
        <div xml:id="i-MnEsKeHQcDxGVdfDLfh3BF" type="motProposal" subtype="förslag">
          <head xml:id="i-V5FhTuX196HDUReLpx9xL">
            Förslag till riksdagsbeslut
          </head>
          <p xml:id="i-PBPNfMod5JN6hA8wYbuhc4">
            Riksdagen tillkännager för regeringen som sin mening vad som
            anförs i motionen om att utreda möjligheten att stärka rätten
            till vård, omsorg och socialtjänst på finska, om tillgång finns
            till språkkunnig personal.
          </p>
        </div>
        <div xml:id="i-E4SvqkT1s6bStKB6jmLxDD" type="motContent">
          <head xml:id="i-L67meSfxB3QCYgC1cNi7VL" type="h1">
            Motivering
          </head>
          <p xml:id="i-NWJyLDTWV7bQ8JuW2rzTE3">
            År 2000 ratificerade Sverige de två centrala folkrättsliga dokumenten
            om minoritetspolitik: Europarådets ramkonvention om skydd för
            nationella minoriteter och den europeiska stadgan om landsdels-
            eller minoritetsspråk. Det innebar att Sverige slutligen erkände
            sina nationella minoriteter och deras språk, men det betydde också
            ett åtagande att värna om minoriteternas och minoritetsspråkens
            fortlevnad. Av de fem nationella minoritetsspråk som Sverige erkänner;
            finska, meänkieli (tidigare kallat tornedalsfinska), samiska,
            romani chib och jiddisch, är finska det största.
          </p>
          <p xml:id="i-EvdyAimmPLHz2S1ACE12rA">
            Sverige och Finland har en lång gemensam historia och många har
            under århundradena valt att flytta mellan länderna, eller inom
            Sverige som det var fram tills riket klövs 1809. Finska har alltid
            talats i Sverige sedan tidig medeltid inte bara i norra Sverige
            utan också i Bergslagen och i Stockholm. I slutet av 2008 fanns
            det enligt SCB i Sverige 436 000 personer födda i Finland eller
            med minst en förälder född i Finland.
          </p>
          <p xml:id="i-JtRJkrwTkvVMk8kHUg3zMT">
            Sedan nyåret 2010 finns en generell rätt för individer i hela
            Sverige att få äldreomsorg på finska, om kommunen har tillgång
            till språkkunnig personal. Det är ett steg i rätt riktning, och
            jag anser nu att det är dags att ge motsvarande rättigheter gällande
            annan vård, omsorg och socialtjänst.
          </p>
          <p xml:id="i-5t4Jci35xedrLNhXEga2BA">
            Inom vården, omsorgen och socialtjänsten ställs den enskilda
            människan inför situationer där han eller hon ska sätta ord på
            sina djupt personliga förhållanden. Individen ska tala om sina
            problem eller berätta om kroppsliga eller psykiska symptom inför
            vårdgivaren eller socialtjänsten. I dessa sammanhang är det särskilt
            viktigt att kunna använda sitt modersmål.
          </p>
          <p xml:id="i-8LTPzvNuGiuVi1XHzEFr7w">
            Jag vill därför att invånare i hela landet ska få rätt att använda
            finska inom vård, omsorg och socialtjänst om kommunen eller landstinget
            har tillgång till finsktalande personal. Det skulle i första hand
            gälla primärvård, missbruksvård, psykiatri och handikappomsorg.
            Samma rättighet som nu gäller äldreomsorgen borde alltså utvidgas
            till dessa områden. En självklar förutsättning är att den finsktalande
            anställde har den yrkeskompetens som krävs för att möta individen
            i hans eller hennes situation.
          </p>
          <p xml:id="i-Y7wymXEqqym3AVEy3sFB78">
            För att detta ska få genomslag i praktiken måste det offentliga
            också underlätta för alternativ med språkprofil att etablera sig.
            Tre saker är grundläggande: etableringsfrihet för alternativen,
            valfrihet för den enskilde och tillgång till information så att
            den enskilde kan utnyttja sin valfrihet.
          </p>
          <p xml:id="i-YELprTr4Fj5BC2gDaGJk8i">
            Därför är Alliansens valfrihetsreformer inom vård och omsorg
            särskilt viktiga för finsktalande. Lagen om valfrihetssystem (LOV),
            som genomförs i allt fler kommuner, har gjort det mycket lättare
            för den enskilde att välja privata alternativ med språkprofil.
          </p>
          <p xml:id="i-47kqT6GoKZ14xCw4JUKWDr">
            Ökad valfrihet har gjort att mer av makten lämnats över till
            den enskilda patienten som kan välja vård med språklig profil
            om så önskas. För att ytterligare underlätta för finsktalande
            vill jag att Socialdepartementet låter utreda möjligheten att
            ge invånare i hela landet rätt att få vård, omsorg och socialtjänst
            på finska inom verksamheter där det finns finsktalande personal.
          </p>
        </div>
        <div xml:id="i-2WjHMkiyLuBMmH9ubv26MU" type="motSignatures">
          <list xml:id="i-55mhNJK9SuSxZZvLHdVAfs">
            <item xml:id="i-5kCQDAQoHMD6ZPcjMeUMXt" who="i-D6V9ti7ETxin1WbJjDaShE">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
