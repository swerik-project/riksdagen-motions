<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--fk--00395">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__395/mot_1963__fk__395-001.pdf"/>
      <fw xml:id="i-F7J39hZRQb9AeTFYkQsToA">
        Motioner i Första kammaren, nr 395 år 1963 3
      </fw>
      <div xml:id="i-KqjKMq3yCaQ2KqwxH6wyWx" type="motHeader">
        <div xml:id="i-A9GpeC5wKVuMFyt9SZMgrB" type="motTitle"/>
        <div xml:id="i-GxME1GYu4q8y8GgnrMsQXf" type="motSubmissionInfo"/>
      </div>
      <div xml:id="i-D6VQwbEMEsaKaJiLmDxQqt" type="motBody">
        <div xml:id="i-FUaXytXsm4XiHbx3ky1Gcw">
          <p xml:id="i-4D1KrxME1NRLb1UfyyyGbK">
            Nr 395
          </p>
          <p xml:id="i-GDBSc9Q35PELA2cpx7fJTz">
            Av herr Osvald, och herr Andersson, Torsten, om utredning rörande
            Södertälje kanal och anknytande farleder i Mälaren.
          </p>
          <p xml:id="i-MgMNdRwDGXr2VMakP8EPcW">
            (Lika lydande med motion nr 467 i Andra kammaren)
          </p>
          <p xml:id="i-9ftPHKa9cE5NJMpWYcv9RP">
            Det framstår alltmer som nödvändigt att betrakta transportfrågorna
            för skilda slags gods i ett sammanhang inom ramen för hela transportkedjan.
            Ett dylikt synsätt har på senare tid präglat bl. a. transportpolitiken
            inom EEC och det kom till synes i Sverige under förra året vid
            Ingenjörsvetenskapsakademiens transportforskningskommissions årsmöte.
            I vårt land krävs en vaken inställning till rationaliseringen
            av alla länkar i transportkedjan, därför att dyr och svår- skaffad
            arbetskraft måste ersättas av ständigt nya mekaniska konstruktioner
            och metoder för skilda slags transportuppgifter. I detta sammanhang
            har lokali- seringen av hamnarna och organisationen av trafiken
            på dessa liksom ock ska- pandet av betryggande tillfartsvägar
            för sjöfarten den största betydelse. Sjö- farten är för närvarande
            mer mångsidig och mera rationaliserad än de land- baserade serviceanordningarna
            för denna. Härigenom skapas flaskhalsar, vilket bl. a. är fallet
            beträffande Södertälje kanal och Mälaren. Man får inte förbise,
            att den största rationalisering, som någonsin ägt rum inom sjöfarten,
            pågått under något årtionde, genom utvecklingen mot allt större
            fartyg med effektiva anordningar för lossning och lastning och
            förvaring av gods. Antalet ombordanställda har ökat obetydligt
            i förhållande till transport- kapaciteten. Den svenska handelsflottan
            intar härvid en särskilt framskjuten plats. Storleksökningen berör
            inte bara fartyg i oceanfart utan även fartyg i fart på mer närliggande
            länder. Större enheter ställer emellertid vid regelbun- den trafik
            också anspråk på tillräckligt transportunderlag. För närvarande
            på- går en koncentration av sjötrafiken till större hamnar. Såsom
            bl. a. inom EEC framhållits måste denna utveckling i viss mån
            motverkas inte minst för att i rationaliseringens intresse konkurrensen
            inom hamnrörelsen skall kunna upp- rätthållas samt för att undvika
            en enorm överdimensionering av landtrafik- medlen kring de största
            städerna. Sjötransport är dessutom alltid billigare än landtransport,
            förutsatt att lämpliga terminaler för godstransporten finns i
            land. Koncentration av sjötrafiken behöver därvid inte nödvändigtvis
            innebära, att fartygen endast anlöper en eller två storhamnar
            utan också att specialfartyg eller större fartyg endast anlöper
            viss eller ett fåtal mindre hamnar, där gods- underlaget är tillräckligt.
            Här kan erinras om den planerade nya bilhamnen på
          </p>
          <pb facs="riksdagen-motions-pdf/data/1963/mot_1963__fk__395/mot_1963__fk__395-002.pdf"/>
          <fw xml:id="i-D3BTrDfkgYjNhizwW3cHT8">
            4 Motioner i Första kammaren, nr 395 år 1963
          </fw>
          <p xml:id="i-5gQRxHjGSAMRDXXhA9rCqN">
            Tjörn, liksom ock om att mycket goda förutsättningar för sjötrafik
            med större fartyg finns i Köping och Västerås, om tillfartsvägarna
            för sjöfarten upprustas. Det kan inte starkt nog betonas, att
            sjötransport från endast ett fåtal stor- hamnar medför en fördyring
            av landtransporterna, varigenom vinsterna av billigare sjötransport
            ätes upp och industriens konkurrenskraft försvagas genom att exporten
            fördyras. Vid IVA:s transportforskningskommissions årsmöte förra
            året framhöll bl. a. hamndirektören i Göteborg, att den moderna
            formen av enhetslaster skapat en ny tendens ur hamnbyggnadssynpunkt.
            Detta nya system ökar godsomsättningen per löpmeter kaj men kräver
            fler kvadratmeter kaj för uppställning och iord- ningsställande
            av enhetslasterna, även om dessa nu kan stuvas högre än vad som
            var möjligt tidigare. Detta är också en av anledningarna till
            att man nu- mera strävar efter envåningsskjul för att minska kostnaden
            genom att elimi- nera bl. a. hisstransporterna av godset. I envåningsskjulet
            kan truckar ta god- set till eller från järnvägsvagnar och långtradare
            utan försenande vertikal- transporter. I detta hänseende är Stockholms
            hamn på grund av markbrist genomgående illa rustad med lagerutrymmen.
            Stockholms frihamns nya lager- byggnad för ca 30 milj. kr. kommer,
            likaså på grund av markbristen, att byggas i sju våningar. Mälarhamnarna
            erbjuder här beträffande flera slags gods en betydande avlastningsmöjlighet
            med tillräckliga utrymmen för avsevärda ut- vidgningar, vilka
            kan föranledas av ökad inlflyttning av industri till mälar- städerna,
            sedan sjövägen upprustats. I samma mån skulle Stockholms trafik-
            förhållanden påverkas fördelaktigt genom att belastningen på det
            redan över- belastade nuvarande och framtida trafiksystemet minskades.
            Bedömningen av sjötransporterna måste sålunda ses i sammanhang
            med hela transportkedjan, såsom inledningsvis nämndes. Man kan
            inte bedöma lönsam- heten isolerad för skilda trafikgrenar, eftersom
            dessa ju påverkar varandra. Så länge möjligheter till sjötransport
            saknas till följd av otillräcklig kapacitet hos tillfartslederna,
            t. ex. kanalerna, kan man visserligen minska behovet av sjö- transporter
            genom att bygga nya motorvägar, mångfaldigt dyrare än sjö- vägarna.
            Men det är ingalunda givet att samhällsekonomien fungerar bäst
            på det sättet. Möjligheter till ökad sjötransport kan påverka
            samhällsplaneringen och industrilokaliseringen på ett för samhället
            gynnsamt sätt, oavsett om de direkta kostnaderna är lönsamma eller
            ej. Det finns inte någon anledning att avstå från sådana möjligheter,
            där de finns. Sverige är underutvecklat, då det gäller att utnyttja
            sjöfartens möjligheter. Tyskland, Frankrike, England, Ryssland,
            Förenta staterna, Kanada har på ett helt annat sätt medvetet utvecklat
            de inre vattenvägarna efter enhetliga planer jämsides med landtrafiken.
            Man kan erinra om St. Lawrenceleden i Förenta sta- terna, vars
            byggande försenades av järnvägsintressenter, som fruktade konkur-
            rens, men vilkas farhågor kommit på skam, eftersom transporterna
            över lag
          </p>
          <pb facs="riksdagen-motions-pdf/data/1963/mot_1963__fk__395/mot_1963__fk__395-003.pdf"/>
          <fw xml:id="i-15TuUF4APEe7zBjiTtKVnf">
            Motioner i Första kammaren, nr 395 år 1963 5
          </fw>
          <p xml:id="i-QUJGfYKp3KdK26uNTnU8eZ">
            ökat med kanalens tillkomst. Inom EEC är den viktigaste principen
            för när- varande att transportmedlen skall vara jämställda, konkurrens
            gynnas men får inte vara ruinerande. Järnvägarna får inte sätta
            sina taxor utan hänsyn till investeringssidan för att konkurrera
            ut t. ex. den inre sjötrafiken. Samtidigt gynnas investeringar
            inom trafikgrenarna för ökad effektivitet. Den inre sjö- farten
            i Europa är på ett helt annat sätt moderniserad och rationaliserad
            än vad som varit möjligt åstadkomma i Sverige. När trafiken minskar
            i en farled på grund av fartygens ökande storlek eller att slussförhållandena
            m. m. inte medger tekniska förbättringar av fartygen efter nya
            moderna transportmetoder (de påskjutande bogserenheterna kan nämnas)
            satsar man i Sverige i stället på en mycket kostsam utbyggnad
            av landförbin- delser. För närvarande hyser många av Södertälje
            kanal beroende städer och intres- senter allvarliga farhågor för
            att kanalens modernisering skall förhalas eller bli otillräcklig
            eller att, såsom fallet var med Hammarbyleden i Stockholm, kana-
            lens kapacitet för all framtid skall begränsas genom nya byggnadsföretag.
            Det kan inte vara rimligt att planera farleden i Södertälje med
            sikte framför allt på ett näringsliv i nära anknytning till huvudstaden,
            då en större farled på ett för hela samhället gynnsamt sätt skulle
            kunna förskjuta tyngdpunkten för näringslivet till för detta gynnsammare
            områden. Södertälje kanal bör därför få en större kapacitet än
            vad som avsetts i hittills framlagda alternativ. Man bör sikta
            på att i Mälarens innersta del i samband med den framväxande ”Mälarstaden”
            anordna en storhamn som terminal för utrikes trafik. I detta sammanhang
            är en verkligt framsynt lösning av bro- och kanalfrå- gorna i
            södertäljeområdet absolut nödvändig. Även från motororganisationerna
            har påpekats att det är orealistiskt med en öppningsbar bro i
            E 4-vägen över Södertälje kanal på en så ringa höjd som 26 meter
            över vattenytan i kanalen. 46 meter hade varit mera realistiskt
            med tanke på den ökning av sjötrafiken, som blir följden av omfattande
            kanalförbättringar. Detta innebär, att tillfar- terna till bron
            skulle få en lutning av 1:40. En sådan lutning kan inte anses
            för stor, då för närvarande rikshuvudvägarna anses tillfredsställande
            med lutningar om 1: 20 ev. 1: 25. Det kan i detta sammanhang påpekas,
            att man inom Södertälje stad nu pla- nerar vissa anläggningar
            på mark, som i rikets intresse borde reserveras för en modern
            kanal, som är så rak och djup som möjligt. Men det brådskar med
            förbättringen av Södertälje kanal och sjölederna i Mälaren. Projektet
            är inte lämpligt att utgöra reserv för beredskapsarbete. Innan
            koncentrationen av byggenskap till stockholmsområdet fullständigt
            kvävt utvecklingsmöjligheterna för storstadens näringsliv, måste
            något nytt för Mäla- rens del ha förberetts. Kanalförbindelsen
            bör därför snarast upprustas med sikte på att kunna mottaga fartyg
            om upp till 40 000 ton dw i mälartrafik,
          </p>
          <pb facs="riksdagen-motions-pdf/data/1963/mot_1963__fk__395/mot_1963__fk__395-004.pdf"/>
          <fw xml:id="i-E5z7pTXVZEPo4VmJmdopfY">
            6 Motioner i Första kammaren, nr 395 år 1963
          </fw>
          <p xml:id="i-5Ch4ou13ePXRJHkPV7YHwW">
            något som alls inte är verklighetsfrämmande med de moderna metoder
            för kanalarbeten, som numera står till buds. Redan Lindökanalen
            innebar i detta avseende en kostnadsbesparande byggnadsteknisk
            nyhet. För muddringsarbeten finns numera bl. a. västtyska specialfarkoster
            med tidigare helt okänd kapacitet. Förbättring av farlederna kan
            givetvis också ske successivt. Men i så fall skulle hela projektet
            troligen kraftigt fördyras, även om kostnaden fördelas över ett
            större antal år. I första etappen kan emellertid i så fall en
            farled för- beredas med sikte på att tillåta fartyg om 15 000
            ton dw att anlöpa Mälaren. Frakt av oljeprodukter från ryska östersjöhamnar
            till Köping och andra mälar- hamnar blir då möjlig med i denna
            trafik nu utnyttjade fartyg. Med anledning av det sålunda anförda
            hemställer vi, att riksdagen i skrivelse till Kungl. Maj:t måtte
            begära dels att en allsidig skyndsam utredning göres rörande genom-
            farten i Södertälje och därtill anknytande farleder i Mälaren
            liksom ock hamnförhållandena i staden under hänsynstagande till
            störningsfri passage såväl för motortrafiken på broarna som för
            sjöfarten i kanalen, och dels att i avvaktan på genomförande av
            utredningens förslag sådana åtgärder vidtages att hindrande exploatering
            av de be- rörda områdena icke sker.
          </p>
          <p xml:id="i-8Lqinnrf1CeWZwGEuNeKu1" type="date">
            Stockholm den 25 januari 1963
          </p>
          <p xml:id="i-PJGfn1aMjMmiYheGkj52QW" type="signatureBlock">
            Hugo Osvald Torsten Andersson
          </p>
        </div>
      </div>
    </body>
  </text>
</TEI>
