<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__445/mot_1954__fk__445-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 445.
          </p>
          <p>
            Nr 445.
          </p>
          <p>
            Av herr Sunne, m. fl., i anledning av Kungl. Maj:ts proposition
            angående anslag till aktieteckning i ett för riket gemensamt detaljhan-
            delsbolag för rusdrycker.
          </p>
          <p>
            I anslutning till Kungl. Maj:ts proposition nr 151, vilken innehåller
            förslag till riktlinjer för den framtida nykterhetspolitiken,
            föreslås i pro- position nr 152 inrättandet av ett för riket gemensamt
            detaljhandelsbolag för rusdrycker, vilket skall ersätta de nuvarande
            systembolagen. Det synes kunna anföras starka skäl för att ändringarna
            i försäljningsorganisationen så mycket som möjligt begränsas vid
            övergången till fri försäljning av rus- drycker. Därigenom vinnes
            att tidigare existerande arbetsgrupper rubbas så litet som möjligt
            och en rad organisatoriska problem undvikes, vilka eljest skulle
            kunna verka hindrande vid genomförandet av övriga omlägg- ningar
            av nykterhetspolitiken. Nykterhetskommittén hyste även en icke
            ringa tveksamhet i fråga om ett samtidigt genomförande av en omläggning
            av försäljningsorganisationen och avskaffande av restriktionssystemet.
            De änd- ringar i förhållande till nykterhetskommitténs förslag,
            som vidtagits i de nu framlagda propositionerna, synes inte i
            högre grad kunna skingra denna tveksamhet. Avvecklingen av de
            nuvarande systembolagen och deras ersät- tande med ett riksbolag
            med distriktschefer, som samtidigt skall fungera som restauranginspektörer,
            synes i fråga om övervakningen av utminutering och utskänkning
            kunna komma att medföra betydande svårigheter framför allt under
            tiden närmast efter det nya systemets genomförande. Distrikts-
            cheferna synes sålunda löpa risken att bli alltför splittrade
            i sin verksam- het, och därtill kommer de att sakna det stöd i
            arbetet, som en lokalt för- ankrad systembolagsstyrelse utgjort.
            De rådgivande tremannanämnder, som föreslagits i propositionen,
            synes knappast kunna utgöra en tillfredsställande ersättning härför.
            Icke heller kan dessa i lika hög grad som systembolags- styrelserna
            representera och kanalisera en mera allmän lokal opinion. Det
            lokala inflytandet synes sålunda komma att beskäras om det nu
            framlagda förslaget bifalles. Det synes också stå i bättre överensstämmelse
            med det nykterhetspoli- tiska arbete, som tidigare bedrivits,
            att organisationen inte fixeras utan före- gående praktiska prov.
            Den möjlighet till övergång i etapper under ständig anpassning
            till de erfarenheter, som görs under en övergång, vilka i detta
            fall föreligger, bör därför tillvaratas. Det synes därvid icke
            heller finnas anledning att i samband med restriktionssystemets
            avskaffande övergå från de nuvarande 41 bolagen till länsbolag
            i enlighet med alternativ II i nykter- hetskommitténs förslag.
            Något år efter övergången till fri försäljning bör
          </p>
          <pb facs="riksdagen-motions-pdf/data/1954/mot_1954__fk__445/mot_1954__fk__445-002.pdf"/>
          <p>
            Motioner i Första kammaren, nr 445. 3
          </p>
          <p>
            däremot frågan om eventuell omläggning av försäljningsorganisationen
            kunna upptagas till prövning. Såsom departementschefen också framhåller
            i en proposition nr 151 bör de ekonomiska synpunkterna i detta
            fall komma i andra hand. Den mins- kade besparing, som blir en
            följd av vad som ovan förordats, bör sålunda inte få utgöra något
            avgörande hinder för att denna övergångsform väljes. Med anledning
            av vad som här anförts får vi föreslå,
          </p>
          <p>
            att riksdagen måtte avslå proposition nr 152 samt att veder-
            börande utskott måtte utarbeta härav föranledda ändringar i förslaget
            till ny rusdrycksförsäljningsförordning.
          </p>
          <p>
            Stockholm den 16 mars 1954.
          </p>
          <p>
            Johan Sunne. E. A. Lindblom. Nils Theodor Larsson.
          </p>
        </div>
      </div>
    </body>
  </text>
</TEI>
