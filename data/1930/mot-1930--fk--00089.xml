<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__89/mot_1930__fk__89-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 89. 3
          </p>
          <p>
            Nr 89.
          </p>
          <p>
            Av herr Frändén m. fl., angående vissa tjänstemäns i väg- och
            vattenbyggnadsdistrikten förmåner efter överförande till indragningsstat.
          </p>
          <p>
            I årets statsverksproposition upptages under sjätte huvudtiteln
            det emot- sedda förslaget till genomförande av den nya vägorganisationen
            och till avveckling av den nuvarande distriktsorganisationen.
            För denna avveckling föreslås, att samtliga ordinarie distriktstjänstemän
            överföras till indragnings- stat. Väg- och vattenbyggnadsstyrelsen
            uttalade i sitt förslag härutinnan, att det syntes rättvist, att
            till grund för beräknandet av förmånerna på in- dragningsstat
            lades lönerna på de tjänster i distrikten, som vid övergången
            innehades av respektive tjänstemän. Härigenom skulle 4 st. tjänstemän,
            som icke äro ordinarie distriktschefer, men äro förordnade på
            sådan tjänst, erhålla samma förmåner på indragningsstat som de
            ordinarie distrikts- cheferna. Denna anordning har emellertid,
            enligt vad av statsverksproposi- tionen framgår, avstyrkts av
            tvenne av de i saken hörda myndigheterna, nämligen av lönenämnden
            och statskontoret. Skälet till att i dessas yttran- den ingen
            åtskillnad gjorts mellan de fyra tjänstemännen torde hava varit,
            att de olika förutsättningarna för dem icke framgått av handlingarna
            i ärendet i annan mån än att tjänstetiden angivits. Kungl. Maj:t
            har emellertid i anslutning härtill uti propositionen uttalat,
            att dessa tjänstemäns förmåner på indragningsstat borde beräknas
            på grund av deras ställning såsom ordinarie distriktsingenjörer.
            Som, enligt vad vi hava oss bekant, för tre av ifrågavarande tjänstemän
            förhållandena äro sådana, att ett likställande av dem uti nu ifrågavarande
            avseende med distriktsingenjörerna icke kan anses verka annat
            än synner- ligen orättvist och för dem oskäligt missgynnande,
            har det synts oss moti- verat att härutinnan påkalla riksdagens
            uppmärksamhet. Dessa tre tjänstemän äro de ordinarie distriktsingenjörerna
            i nedre norra väg- och vattenbyggnadsdistriktet, överstelöjtnanten
            Algot Lundström, i mel- lersta distriktet, överstelöjtnanten Carl
            J. Insulander, och i Västerbottens distrikt, majoren H. Nilson.
            Så långt av oss nu kunnat inhämtas, ställa deras olika tjänstgöringar
            och förordnande sig på följande sätt.
          </p>
          <pb facs="riksdagen-motions-pdf/data/1930/mot_1930__fk__89/mot_1930__fk__89-002.pdf"/>
          <p>
            4 Motioner i Första kammaren, Nr 89.
          </p>
          <p>
            De båda förstnämnda äro alltsedan år 1923 av Kungl. Maj:t förordnade
            att tillsvidare upprätthålla de ordinarie distriktschefstjänsterna
            i sina respek- tive distrikt, under det att den sistnämnde sedan
            år 1922 av Kungl. Maj:t förordnats att bestrida den icke på ordinarie
            stat uppförda chefstjänsten i Norrbottens distrikt. Lundström
            efterträdde omedelbart sin ordinarie företrädare i tjänsten vid
            dennes avgång från distriktschefstjänsten den 1 december 1922.
            Insulander har alltsedan den 1 januari 1919 haft oavbrutet fortsatta
            förordnanden som distriktschef och den 1 oktober 1923 började
            ovannämnda »stående&gt; för- ordnande att gälla. Emellertid avgick
            den ordinarie distriktschefen i mel- lersta distriktet på grund
            av utnämning till byråchef i väg- och vattenbygg- nadsstyrelsen
            den 24 november 1922, då således utnämning av efterträdaren kunnat
            ske. Då som nämnt Insulander redan hade nådigt förordnande till
            den 1 följande oktober, lämnades utnämningsfrågan att anstå till
            dess. På grund av nedan nämnda anledning meddelades emellertid
            då endast för- ordnande på tjänsten. — Nilson slutligen har efter
            företrädarens förflyttning till annan tjänst alltsedan den 1 juni
            1922 varit av Kungl. Maj:t förordnad såsom distriktschef i Norrbottens
            distrikt, vilken tjänst emellertid icke är uppförd på ordinarie
            stat. Till jämförelse med gången av dessa tjänstemäns förordnanden
            torde böra nämnas, att den nuvarande ordinarie distriktschefen
            i västra väg- och vatten- byggnadsdistriktet, majoren A. Asplund,
            tillträdde sin befattning vid före- trädarens avgång den 1 april
            1922. Anledningen till att Lundström och Insulander på sin tid,
            när tjänsterna blevo lediga, icke blevo utnämnda till ordinarie
            distriktschefer var den, att genom nådiga kungörelsen den 20 oktober
            1922 Kungl. Maj:t förordnat, att ingen ordinarie statstjänst finge
            tillsättas med mindre Kungl. Maj:t särskilt prövat så böra ske,
            och att vid prövning härutinnan av frågan om nu ifrågavarande
            tjänsters besättande med ordinarie innehavare Kungl. Maj:t fann,
            att därmed borde anstå med hänsyn därtill, att en omorganisation
            av väg- och vattenbyggnadsväsendet redan vid den tiden ansågs
            kunna bliva ifrågasatt. Detta Kungl. Maj:ts beslut kan icke hava
            avsett annat än att undvika framtida eventuella komplikationer
            i organisatoriskt avseende vid en omorganisation; ändamålet kan
            däremot icke tänkas hava varit att för statsverket åstadkomma
            en besparing av det synnerligen måttliga belopp, det nu gäller,
            eller att undanhålla dessa tjänstemän de med distriktschefs- befordran
            förenade förmånerna. Under sin tjänstgöring hava de tydligtvis
            åtnjutit distriktschefslön. Vad slutligen beträffar Nilson, torde
            böra framhållas, att hans tjänstgöring har samma karaktär och
            är lika maktpåliggande som övriga distriktschefers, varför anledning
            saknas att göra någon åtskillnad för honom. Under dessa förhållanden
            samt då ifrågavarande tjänstemän så lång tid beklätt sina respektive
            distriktschefstjänster och för övrigt mera genom en
          </p>
          <pb facs="riksdagen-motions-pdf/data/1930/mot_1930__fk__89/mot_1930__fk__89-003.pdf"/>
          <p>
            Motioner i Första kammaren, Nr 89. 5
          </p>
          <p>
            tillfällighet råkat få sin tjänsteställning ordnad så som skett,
            synes oss all rättvisa och skälighet tala för att hänsyn härtill
            tages, varföre vi få vörd- samt föreslå, | att riksdagen vid överförandet
            av de ordinarie tjänste- männen i väg- och vattenbyggnadsdistrikten
            till indragnings- stat måtte i vad beträffar såväl förmåner på
            indragningsstat som pension likställa herrar Lundström, Insulander
            och Nilson med de ordinarie distriktscheferna.
          </p>
          <p>
            Stockholm den 20 januari 1930. A. 0. Frändén.
          </p>
          <p>
            J. G. Walles. L. Tjällgren.
          </p>
          <p>
            H. Andersson. ÅA. J. Granström.
          </p>
          <pb facs="riksdagen-motions-pdf/data/1930/mot_1930__fk__89/mot_1930__fk__89-004.pdf"/>
        </div>
      </div>
    </body>
  </text>
</TEI>
