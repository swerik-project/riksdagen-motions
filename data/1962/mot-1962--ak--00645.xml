<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00645">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__645/mot_1962__ak__645-001.pdf"/>
      <fw xml:id="i-V9jcjXXNQAds4jPBP7wYNS">
        12 Motioner i Andra kammaren, nr 645 år 1962
      </fw>
      <div xml:id="i-H3FgaSgho6fDTkhxAiAJhy" type="motHeader">
        <div xml:id="i-KGF5ZFEGrBwLFFM6W5rUq6" type="motTitle"/>
        <div xml:id="i-5w2yRKRckZnLFLj87z8pZq" type="motSubmissionInfo"/>
      </div>
      <div xml:id="i-23hcS438HBJ6nWanHGKXsz" type="motBody">
        <div xml:id="i-3ShPNhv5DkvhKvC9hkFWSL">
          <p xml:id="i-TRxagTFqFt5QStgjHZGWXy">
            Nr 645
          </p>
          <p xml:id="i-TtY5tpdKJjkrGqLkWPgKBT">
            Av herrar Gustafson i Göteborg och von Friesen, i anledning av
            Kungl. Maj:ts proposition nr 10, med förslag till brotts- balk.
          </p>
          <p xml:id="i-LvDtxe8yH2tZTzCAJJnRif">
            (Lika lydande med motion nr 541 i Första kammaren)
          </p>
          <p xml:id="i-Q2GZG9PpxuiEtVPhod4hW8">
            Enligt 17:6 förslaget till brottsbalk skall den som bland allmänheten
            sprider falskt rykte eller annat osant påstående, ägnat att undergräva
            akt- ningen för myndighet eller annat organ som äger besluta i
            allmänna ange- lägenheter, dömas till straff för beljugande av
            myndighet. Behovet av detta stadgande kan allvarligt ifrågasättas.
            I ett annat lik- artat fall har departementschefen ansett straffrättsligt
            skydd icke behöv- ligt, nämligen då det gäller ärekränkning av
            kollektiv av enskild natur. Förslag om straffbestämmelse med sådant
            syfte hade föreslagits av straff- rättskommittén men ströks av
            departementschefen, enär han ansåg infö- randet av en sådan regel
            möta allvarliga betänkligheter med hänsyn till yttrandefriheten.
            Det kan dragas i tvivelsmål, huruvida offentliga organ äro i större
            behov av skydd än enskilda juridiska personer av olika slag. Vad
            departementschefen haft att säga om riskerna för den fria kritik-
            rätten med avseende å enskilda kollektiv torde gälla i långt högre
            grad be- träffande myndigheter. I ett demokratiskt samhälle är
            det av avgörande betydelse att olika samhällsorgan kunna bli föremål
            för fri diskussion. Självfallet kan sägas att det icke bör vara
            tillåtet att sprida falska rykten eller osanna påståenden om myndigheterna.
            Emellertid måste det i många lägen vara svårt för den enskilde
            att kontrollera huruvida ett visst påståen- de är osant eller
            riktigt. I åtskilliga fall kan det rent av vara omöjligt, t. ex.
            om fråga är om uppgifter, som hänföra sig till sekretessbelagda
            handlingar. Skall det uppställas krav att envar skall övertyga
            sig om riktigheten av ett påstående, som gäller myndighet innan
            han vidarebefordrar detta, kommer den fria samhällsdebatten i
            allvarlig fara. Myndigheterna taga stor del i denna debatt, icke
            minst genom remissyttranden och i övrigt genom av- göranden och
            ståndpunktstaganden av olika slag. Allmänheten, som har en kritisk
            uppfattning, måste tillerkännas en viss marginal när den uttalar
            meningar om myndigheter. Dessa ha för övrigt i de allra flesta
            fall genom sin position och sina maktmöjligheter stora förutsättningar
            att i menings- motsättningar med enskilda dra det längsta strået.
            Mot bakgrund av nu anförda synpunkter få vi föreslå, att bestämmelsen
            i 17:6 brottsbalken får utgå ur förslaget. Häremot kan invändas
            att ett lik-
          </p>
          <pb facs="riksdagen-motions-pdf/data/1962/mot_1962__ak__645/mot_1962__ak__645-002.pdf"/>
          <fw xml:id="i-6u7MgjUAmx2bhRrTvPzMrP">
            Motioner i Andra kammaren, nr 645 år 1962 13
          </fw>
          <p xml:id="i-LG3i2dbadYfUXtw7cUGAW7">
            artat stadgande funnits i strafflagen sedan 1949, utan att några
            skadeverk- ningar av den art som ovan antytts kunnat förmärkas.
            Härtill är att gen- mäla att åklagarna uppenbarligen under denna
            period icke utnyttjat denna möjlighet, som lagrummet skänker.
            I andra tider, då motsättningarna äro skarpare än för närvarande,
            föreligger emellertid stor risk att man med stöd av detta stadgande
            försöker tysta opassande kritik. Det rmåste därför anses vara
            en klok försiktighetsåtgärd att i nuvarande läge helt slopa paragrafen.
            Under åberopande av det anförda få vi hemställa, |
          </p>
          <p xml:id="i-13U8CGgGW5GTc9N2KNJeMv">
            — att riksdagen ville ur förslaget till brottsbalk utesluta 17
            kapitlets $ 6.
          </p>
          <p xml:id="i-2Dus7qSPNHbiM7jP7cgQAs" type="date">
            Stockholm den 13 februari 1962
          </p>
          <p xml:id="i-X13yt71P8eKNrbrdqnaXaT">
            Sven Gustafson | . Bertil von Friesen i Göteborg
          </p>
        </div>
      </div>
    </body>
  </text>
</TEI>
