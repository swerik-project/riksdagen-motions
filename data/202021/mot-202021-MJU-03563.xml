<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-03563">
  <teiHeader>
    <fileDesc>
      <titleStmt>
        <title>Skaraborg – Sveriges kornbod</title>
        <author corresp="i-PyuBrn6sPrF8RQEvmB9xdP">av Cecilia Widegren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3563 av Cecilia Widegren (M)</title>
          <idno type="rdwebb">H8023563</idno>
          <rs type="number">3563</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8023563/text</ref>
          <ref type="dokument_url_html">http://data.riksdagen.se/dokument/H8023563</ref>
          <ref type="dokumentstatus_url_xml">http://data.riksdagen.se/dokumentstatus/H8023563</ref>
          <ref type="docx">http://data.riksdagen.se/fil/00541F32-0B41-4A48-B60E-58B3CDC4D46B</ref>
          <ref type="pdf">http://data.riksdagen.se/fil/AA3B6E6B-4590-4E90-9F23-57F69CABB6BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9vkQYYsJYT7ChmsKryuydr" type="signed"/>
        <correspContext corresp="i-9vkQYYsJYT7ChmsKryuydr">
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-N7MBhEPJ1op7W3eyb8f85N" type="submitted">
          <date when="2020-10-06"/>
          <time when="15:54:14"/>
        </correspAction>
        <correspAction xml:id="i-3FJ6khQ83vRDFvLyHj1wFV" type="reviewed">
          <date when="2020-10-06"/>
          <time when="20:00:42"/>
        </correspAction>
        <correspAction xml:id="i-Wr3NFcnt4ZWsY1FEogVZqC" type="referred">
          <date when="2020-10-14"/>
        </correspAction>
        <correspAction xml:id="i-47pPR1gHjH6UcLuTFmhk5Z" type="assigned">
          <date when="2021-11-16"/>
          <time when="11:37:37"/>
        </correspAction>
        <correspContext corresp="i-47pPR1gHjH6UcLuTFmhk5Z">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-7MNtRBmwEDCbbz8Qy7s1Nd" type="behandlas_i"/>
        <correspContext corresp="i-7MNtRBmwEDCbbz8Qy7s1Nd">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FutaopbhFt2h32S4TTBYVs" type="motHeader">
        <div xml:id="i-QCd7DKtH63fDxjzEQ1zxBz" type="motTitle">
          Motion till riksdagen 2020/21:3563 av Cecilia Widegren (M) Skaraborg
          – Sveriges kornbod
        </div>
      </div>
      <div xml:id="i-S9eS3kTancQqkJr4apZDMr" type="motBody">
        <div xml:id="i-U3U1EqBHZQfYVF1opjNABF" type="motProposal" subtype="förslag">
          <head xml:id="i-GE4iUnqfizykySpCvkQffA">
            Förslag till riksdagsbeslut
          </head>
          <list xml:id="i-EqeQp7EHDJiZhTiw9mkjNf" style="ol">
            <item xml:id="i-K9dFMYNHBnjwd2DSm2yBwL">
              Riksdagen ställer sig bakom det som anförs i motionen om att
              främja tillväxten i Skaraborg och Sverige och tillkännager detta
              för regeringen.
            </item>
            <item xml:id="i-3SRUN3s7Hms5fYWviQgPBL">
              Riksdagen ställer sig bakom det som anförs i motionen om att
              fortsätta att minska regelkrånglet för jordbruket och tillkännager
              detta för regeringen.
            </item>
            <item xml:id="i-PhbJZTi3vtkVvjz98ijqoR">
              Riksdagen ställer sig bakom det som anförs i motionen om att
              svenska myndigheter bör bidra till ökad konkurrenskraft för det
              svenska lantbruket och livsmedelsindustrin och tillkännager detta
              för regeringen.
            </item>
          </list>
        </div>
        <div xml:id="i-WLMAo9cmDzs7RBcREU3yDS" type="motContent">
          <head xml:id="i-8nJEjKv1jN1qUfk6mSmThJ" type="h1">
            Motivering
          </head>
          <p xml:id="i-G9g9LMS3meooBm8k1Aaigo">
            En livsmedelsstrategi är äntligen på plats, efter att ha varit
            mycket efterlängtad. Nu krävs det hårt arbete för att ta till
            vara den svenska livsmedelsproduktionen ytterligare. Alliansregeringen
            utvecklade Matlandet Sverige, vilket har varit en viktig framgång
            både när det gäller att främja export och visa på den svenska
            livsmedelsproduktionen. De senaste åren har dock varit problematiska
            för livsmedelsproduktionen, framför allt på mjölksidan. Vi hoppas
            att alla partier i riksdagen vill verka för att stärka den svenska
            livsmedelsproduktionen.
          </p>
          <p xml:id="i-KXaMXPGwh2mRdxN3k8K95a">
            Vi vill gå från ord till handling och presenterar därför ett
            antal konkreta förslag.
          </p>
          <p xml:id="i-RZPdcBtQupj1eKAuGC3Yy9">
            Skaraborg, landet mellan Vänern och Vättern, är en viktig inspirationskälla
            eftersom vi där har erfarenheten, då produktion och förädling
            av mat är något vi länge arbetat med. Genom att ständigt utveckla
            jordbruket och livsmedelsindustrin i Skaraborg och resten av Sverige
            kan vi stärka den ekonomiska tillväxten samt skapa fler arbetstill­fällen.
          </p>
          <p xml:id="i-U3LF3rFpQh95pC3wX45odC">
            I ett globalt perspektiv är det långsiktigt nödvändigt att åkermarken
            i Sverige används till kvalitativ livsmedelsproduktion samt tillkommande
            energigröda. Möjlig­heten som finns inom jordbruket att hjälpa
            till med energiförsörjningen behöver tas till vara. Det är nödvändigt
            att även långsiktiga miljöaspekter vägs in i jordbrukspolitiken.
            Utvecklingen av miljövänliga brukningsmetoder skall främjas. Jordbruket
            och dess förädlingsindustri har en central roll för sysselsättningen
            på landsbygden i Skaraborg.
          </p>
          <p xml:id="i-Lt4cueZtuYAWxTqV7V4QCM">
            Regeringen bör göra allt man kan för att stötta svensk livsmedelsproduktion
            i den mycket svåra situation man är i nu. Konkurrenskraftsutredningens
            olika förslag bör verkställas snarast möjligt.
          </p>
          <p xml:id="i-DNwWmgQ76PHgZqmoKpPCVP">
            Utöver Konkurrenskraftsutredningen finns det än fler effektiva
            förslag för tillväxt och stärkt jordbruk. Till exempel har Jordbruksverket,
            Livsmedelsverket och Tillväxt­verket genomfört en långsiktig studie
            – en förenklingsresa för att sammanställa förslag som kan underlätta
            för svenska livsmedelsföretags tillväxt och export. Flera företag
            besöktes och fokus låg på att fastställa vad företag anser bör
            göras för att de ska kunna utvecklas. Bland annat minskat regelkrångel,
            tydlighet kring vad som krävs för att uppnå olika krav samt bättre
            samverkan mellan myndigheter och kommuner för likriktade bedömningar
            var någonting som prioriterades högt av besökta företag. Det finns
            tydliga önskemål från jobbskapande företag, av flera storlekar,
            om att göra det enklare att driva företag. För att Skaraborg och
            Sverige ska kunna växa sig starkare och för att fler jobb ska
            växa fram måste regeringen ta företagarna på allvar. Det krävs
            en vilja att göra det lättare och lönsammare att driva och starta
            företag.
          </p>
          <head xml:id="i-3ZdCDQjvhh1LQpNH6Np1sX" type="h2">
            Mindre regelkrångel för jordbruket
          </head>
          <p xml:id="i-W6D62rqxnVPXprUECZDKzy">
            Svenska företagare i allmänhet och svenska jordbruksföretagare
            i synnerhet är över­belastade med regleringar och informationskrav.
            Lantbrukarnas Riksförbund har presenterat ett bakgrundsmaterial
            som visar den regelbörda som jordbruket dras med inom ett antal
            områden.
          </p>
          <p xml:id="i-SgGqq46gZ2N31B9oNXf1vK">
            Landsbygdsdepartementet arbetade intensivt med att minska regelbördan
            under alliansregeringen och var det departement i regeringen som
            minskade regelkostnaderna mest. Totalt sänktes regelbördan på
            livsmedelsområdet med 3 miljarder kronor. Man kom långt men det
            finns fortfarande mycket kvar att göra. Detta gäller samtliga
            depar­tement i regeringen. Arbetet inom jordbrukssektorn behöver
            särskilt lyftas fram då jordbrukare ofta är småföretagare och
            tvingas att själva hantera pappersarbetet efter att den redan
            långa dagen bland djuren eller ute på åkern eller i skogen är
            klar. En jordbruksföretagare ska ägna sin tid åt att arbeta med
            djuren eller på åkrarna – inte fastna i pappersarbete. För att
            ge dessa företag bättre möjlighet att växa och anställa måste
            man minska på byråkratin. Dags för nästa del i det ytterligare
            regelförenklings­arbete som behövs.
          </p>
          <p xml:id="i-N7Yj7181Tp9S7HciJZwfbK">
            Utöver svenska regleringar lägger även EU en stor regelbörda
            på våra svenska lant­brukare. Jordbruket runt om i Europa behöver
            harmoniseras för att det lättare ska gå att exportera svenska
            produkter, och därför måste en av regeringens prioriteringar framöver
            vara regelförenklingar och regelharmoniseringar i EU. Det skulle
            gynna våra svenska lantbruk.
          </p>
          <p xml:id="i-XGeC7jz5vHjSKvSYJd5hs2">
            Svenska myndigheter har i vissa fall även en tendens att tolka
            EU-regler på hårdast möjliga sätt, vilket är negativt för konkurrenskraften
            för det svenska lantbruket och livsmedelsindustrin. Konkurrenskraftsutredningen
            (SOU 2015:15) föreslår att regeringen ska uppdra åt berörda myndigheter
            att samverka och medverka till förbättrad konkur­renskraft inom
            livsmedelssektorn. Myndigheterna bör mycket riktigt bidra till
            ökad konkurrenskraft. Formerna för detta bör utredas snarast och
            myndigheterna måste omgående börja arbeta för stärkt konkurrenskraft.
            I samband med beslutet om livsme­delsstrategin riktade riksdagen
            ett tillkännagivande till regeringen om att berörda myn­digheter
            ska ges ett tydligt främjandeuppdrag gentemot näringarna. Myndigheterna
            ska inte enbart vara kontrollerande organ. Fokus bör skifta från
            ett myndighetsperspektiv till ett tydligare brukarperspektiv,
            vilket tydligt bör framgå av regeringens regleringsbrev. Myndigheter
            som arbetar med livsmedelsföretag bör i högre utsträckning tillhandahålla
            information samt underlätta och stödja livsmedelsföretagande.
            Det är angeläget att regeringen snarast följer upp riksdagens
            beslut.
          </p>
          <p xml:id="i-Dyk1eNvaiG7WqfDgd2tKKw">
            Konkurrenskraften startar redan vid gårdens maskiner, d v s ett
            för högt kostnads­läge på arbetskraft och maskiner möjliggör inte
            en tillräckligt god konkurrenskraft på landsbygden. Därför är
            det viktigt att drivmedels-, gödsel- och fordonskostnader samt
            skatter sänks steg för steg. Regeringen är på efterkälken rejält
            och tar inte detta på allvar. Moderaternas budgetmotion däremot
            tar på riktigt höjd för att företagande även på landsbygden ska
            utvecklas, genom att fler bönder ges reell konkurrenskraft.
          </p>
          <p xml:id="i-GNQ49DyR4Q9obV1NJtsp5k">
            Sverige behöver fler jobb – inte färre. En minskad byråkratisering
            av de gröna näringarna skulle frigöra ytterligare resurser till
            ökad tillväxt och fler jobb.
          </p>
        </div>
        <div xml:id="i-GXK3mVG6RCwtG1Bxwc253b" type="motSignatures">
          <list xml:id="i-KDfEtYWbsf7Uyz4cRpHLJZ">
            <item xml:id="i-5fV8rZ475WcsdWtjCX5EBu">
              Cecilia Widegren (M)
            </item>
          </list>
        </div>
      </div>
    </body>
  </text>
</TEI>
