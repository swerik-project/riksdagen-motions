<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02317">
  <teiHeader>
    <fileDesc>
      <titleStmt>
        <title>med anledning av prop. 2022/23:42 Genomförande av tillgänglighetsdirektivet</title>
        <author corresp="i-546v5KE6tdv62FjUQAxwTc">av Christofer Bergenblock m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2317 av Christofer Bergenblock m.fl. (C)</title>
          <idno type="rdwebb">HA022317</idno>
          <rs type="number">2317</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022317/text</ref>
          <ref type="dokument_url_html">https://data.riksdagen.se/dokument/HA022317</ref>
          <ref type="dokumentstatus_url_xml">https://data.riksdagen.se/dokumentstatus/HA022317</ref>
          <ref type="pdf">https://data.riksdagen.se/fil/6668FD43-2029-458F-A54E-FD414B6A35AD</ref>
          <ref type="docx">https://data.riksdagen.se/fil/EE16FB7C-C24E-4504-86EE-6F2A21410617</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-THCnWWkWf99TKNsgkFZ4v1"/>
        <correspContext corresp="i-THCnWWkWf99TKNsgkFZ4v1">
          <ref>Proposition 2022/23:42</ref>
        </correspContext>
        <correspAction xml:id="i-RBwLFtfmQf6KLBUM6MLwNN" type="signed"/>
        <correspContext corresp="i-RBwLFtfmQf6KLBUM6MLwNN">
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-TqkCALix3mzcE3yNqV7Nee"/>
        </correspContext>
        <correspAction type="submitted" xml:id="i-QE63mii2GRGgYCnPAdr4sd">
          <date when="2023-01-30"/>
          <time when="15:56:48"/>
        </correspAction>
        <correspAction type="reviewed" xml:id="i-SeUTdURNU6dKgr7uhyTZjX">
          <date when="2023-02-01"/>
          <time when="15:31:15"/>
        </correspAction>
        <correspAction type="dismissed" xml:id="i-VE8FxT2NBkRVwTp4MeR7aG">
          <date when="2023-02-02"/>
        </correspAction>
        <correspAction type="referred" xml:id="i-DMGB8zBdYk8ok1xjbpVzU5">
          <date when="2023-02-03"/>
        </correspAction>
        <correspAction type="assigned" xml:id="i-9vuz4uGrEBGzoPe2G9rJKE">
          <date when="2023-05-03"/>
          <time when="16:41:16"/>
        </correspAction>
        <correspContext corresp="i-9vuz4uGrEBGzoPe2G9rJKE">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-JtajuXM1nx2tb7YKS9xsWY"/>
        <correspContext corresp="i-JtajuXM1nx2tb7YKS9xsWY">
          <ref type="uppgift">2022/23:SoU10</ref>
          <ref type="ref_dok_id">HA01SoU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU10</ref>
          <ref type="ref_dok_titel">Genomförande av tillgänglighetsdirektivet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2317 av Christofer Bergenblock m.fl. (C) med anledning av prop. 2022/23:42 Genomförande av tillgänglighetsdirektivet</div>
      </div>
      <div type="motBody">
        <div type="motProposal" subtype="förslag">
          <head xml:id="i-Ky4WAZfepkRAMvC9W2pA4T">
            Förslag till riksdagsbeslut
          </head>
          <list style="ol">
            <item xml:id="i-TMVwEzbfrDtWzxM4Q8scYS">
              Riksdagen ställer sig bakom det som anförs i motionen om att
              namnet på lagen bör ändras till ”Lag om tillgänglighet till produkter
              och tjänster” och tillkännager detta för regeringen.
            </item>
            <item xml:id="i-DTE7TdoUro5RxADfaQR2Rt">
              Riksdagen ställer sig bakom det som anförs i motionen om att
              lagen bör reglera att såväl tillverkare som importörer ska se
              till att bruksanvisningar och säkerhetsföreskrifter tillhandahålls
              på ett språk som lätt kan förstås av alla konsumenter och andra
              slutanvändare, och detta tillkännager riksdagen för regeringen.
            </item>
            <item xml:id="i-8xGQgoEhn3odLBYS7PxwuF">
              Riksdagen ställer sig bakom det som anförs i motionen om att
              regeringen bör återkomma med förslag på lagtext som överensstämmer
              med direktivets artikel 2, 3 (del av), 4, 24.2 och 29 samt bilagorna
              I och V och tillkännager detta för regeringen.
            </item>
            <item xml:id="i-VrKYief6ygvVaWSckYimxC">
              Riksdagen ställer sig bakom det som anförs i motionen om att
              nödkommunikation 112 bör tas med som ett tillämpningsområde i
              lagen i enlighet med EU:s direktiv och tillkännager detta för
              regeringen.
            </item>
            <item xml:id="i-RtBYURaK4eoe2YXZ2ZVhYZ">
              Riksdagen ställer sig bakom det som anförs i motionen om att
              lagen även bör omfatta en faktisk tillgång till digitala tjänster,
              såsom banktjänster, digital signering och digital identifiering,
              och tillkännager detta för regeringen.
            </item>
            <item xml:id="i-FQ6kUEdxgmoKjdGeM69i6s">
              Riksdagen ställer sig bakom det som anförs i motionen om att
              regeringen snarast bör tillsätta en utredning kring eventuella
              behov för konsekvensändringar i tryckfrihetsförordningen och yttrandefrihetsgrundlagen
              och vid behov återkomma till riksdagen med lagförslag, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-M95d6njr45GyLCxgEo5JC3">
            Motivering
          </head>
          <p xml:id="i-K18ydQuWs46aCfxZXMKjR1">
            I propositionen föreslås en ny lag om vissa produkters och tjänsters
            tillgänglighet. Lagen syftar till att genomföra Europaparlamentets
            och rådets direktiv (EU) 2019/882 av den 17 april 2019 om tillgänglighetskrav
            för produkter och tjänster, det s.k. tillgäng­lighetsdirektivet.
          </p>
          <p xml:id="i-EfghrxvG7H2ZW5K56eA1Gw">
            Efter mer än tio års förarbete beslutade EU den 17 april 2019
            om tillgänglighetskrav för produkter och tjänster. Direktivet,
            också känt som European Accessibility Act (EAA), skulle ha varit
            infört i nationell lag senast den 28 juni 2022. Regeringen över­lämnade
            propositionen till riksdagen den 22 december 2022.
          </p>
          <p xml:id="i-JYLcv8kK5UmqR5z5UtiWZX">
            Regeringen har, till skillnad från t.ex. Danmarks regering, valt
            att göra stora förändringar jämfört med formuleringarna i direktivet.
            Detta innebär tyvärr att det är mycket svårt att bedöma effekter
            och att lagförslaget i vissa delar saknar de krav som EU beslutat
            om och marknaden kommer att behöva förhålla sig till. När de konkreta
            kraven i Sverige till en stor del ska tas fram genom föreskrifter
            blir även datum för ikraftträdande en utmaning. Även om marknaden
            först 2025 ska vara klar med ändringar i produkter och tjänster
            behöver kraven vara kända och ändringar förberedas.
          </p>
          <p xml:id="i-N6ohMxonihziiw4aVc9MPV">
            Det är olyckligt att skiftande regeringars senfärdighet har bidragit
            till en försenad och försvårad implementering. Syftet med direktivet
            är bl.a. att göra det digitala samhället tillgängligt för alla,
            att skapa en europeisk standard för tillgänglighet och att hjälpa
            EU:s medlemsstater att uppfylla de åtaganden om tillgänglighet
            som följer av FN:s konvention om rättigheter för personer med
            funktionsnedsättning (CRPD). Samhället ska vara tillgängligt för
            alla och en funktionsnedsättning ska inte vara ett hinder för
            människor i vardagen. Att samhället, varor och tjänster utformas
            och fungerar oavsett allas våra olika behov och förutsättningar
            är en förutsättning för demokratisk delaktighet på lika villkor
            för alla. CRPD slår fast att ”konventionsstaterna erkänner lika
            rätt för alla personer med funktionsnedsättning att leva i samhället
            med lika valmöjlig­heter som andra personer och ska vidta effektiva
            och ändamålsenliga åtgärder för att underlätta att personer med
            funktionsnedsättning fullt åtnjuter denna rätt och deras fulla
            inkludering och deltagande i samhället”.
          </p>
          <p xml:id="i-PvcuM2MTkAyWxxtkwKnMLC">
            Tillgänglighetsdirektivet kan och bör bli ett viktigt verktyg
            för att uppfylla konven­tionen i Sverige.
          </p>
          <p xml:id="i-HF7PTyXKoAuU9LJyD1XS99">
            Direktivet är dock mycket komplext och det är särskilt viktigt
            att beakta funktions­rättsrörelsens och Lagrådets synpunkter.
            Mot bakgrund av detta vill Centerpartiet föreslå att riksdagen
            riktar ett antal tillkännagivanden till regeringen.
          </p>
          <head type="h2" xml:id="i-2qQxm3ksn4QR9QyyQM2V7t">
            Lagens titel bör ändras i enlighet med direktivet
          </head>
          <p xml:id="i-4VNC8yPQZ2B85JFSq7TTyF">
            Regeringens förslag till svensk titel på lagen, lag om vissa
            produkters och tjänsters tillgänglighet, avviker från direktivet.
            Detta begränsar omfattningen, försvårar förstå­elsen av innehållet
            och skulle även kunna försvåra framtida lagstiftning i andra sak­frågor.
            En titel som motsvarar direktivet är en förutsättning för ett
            hållbart regelverk eftersom bestämmelser i bilagor om tillgänglighetskrav
            kan användas i fler samman­hang. Kraven ger förutsättningar för
            konkurrens, förutsägbarhet och samordning på den inre marknaden
            och kopplas till nya direktiv och förordningar.
          </p>
          <p xml:id="i-5fHr81LH17VwF98vzeF7iJ">
            Det vore därför lämpligt att ta bort ordet vissa så att titeln
            överensstämmer med direktivet och har lydelsen lag om tillgänglighet
            till produkter och tjänster.
          </p>
          <head type="h2" xml:id="i-VBq5sJdMzMhWWDVho9HsLo">
            Artiklar som saknas från direktivet bör införas i svensk författning
          </head>
          <p xml:id="i-JiXTRiiu79DPLRnsaSr5fo">
            Tillgänglighetskraven i direktivets bilagor I och V och artiklarna
            2–4 och 29 saknas i regeringens förslag till svensk författning.
            Alla ändringar och undantag i svensk för­fattning innebär ökad
            risk för ett oklart och fragmentiserat regelverk, vilket är precis
            det som tillgänglighetsdirektivet är avsett att motverka. Det
            försvårar också för svenska aktörer på en europeisk marknad.
          </p>
          <p xml:id="i-7PiTMmnwq5RvjqJ4fuATS1">
            Förslaget saknar bl.a. en motsvarande formulering till direktivets
            artikel 24.2, detta till skillnad från dansk lagstiftning om genomförande
            av tillgänglighetsdirektivet, som implementerades redan 2022.
            Artikel 24.2 är central för att tillgänglighetskraven i bilagor
            ska kunna visa på överensstämmelse med obligatoriska tillgänglighetskrav
            i upphand­lingsdirektiv (för allt som ska användas av fysiska
            personer), i förordningen för EU:s strukturfonder samt i kommande
            unionsakter med hänvisningar. Förutom befintliga direktiv och
            förordningar finns koppling till flera nya och kommande EU-regleringar
            som nu förhandlas, bl.a. European Regulation on Rail Passenger
            Rights och förslaget till förordning om European Digital Identity.
          </p>
          <p xml:id="i-Y8dU5g9GP1pdUZc6mz368Z">
            Vidare saknas text som motsvarar de delar av direktivets artikel
            7 som reglerar att bruksanvisningar, säkerhetsföreskrifter och
            märkning ska vara på ett språk som är tyd­ligt och lättbegripligt
            för konsumenter och andra slutanvändare. Klarspråk är avgörande
            för reell tillgänglighet och inte minst viktigt för att förhindra
            felanvändning eller i värsta fall skador vid användning av en
            produkt eller tjänst.
          </p>
          <p xml:id="i-NXdSQ8vdEBu8Bn6LTDsYXR">
            Även vissa delar av artikel 3, t.ex. nödnummer 112, har uteslutits.
            Vad gäller 112 har detta gjorts med hänvisning till att det finns
            ett avtal med SOS Alarm. Även om nuvarande lösning regleras genom
            ett avtal behöver denna del av direktivet finnas med i svensk
            författning om lagstiftningen ska vara robust över tid.
          </p>
          <head type="h2" xml:id="i-GAPtxJaAhgV7acMxZATCpx">
            Lagen bör säkerställa faktisk tillgång till tillgängliga produkter
            och tjänster
          </head>
          <p xml:id="i-QC4Ffv7ELaNeH3EiFYREGJ">
            Riksföreningen JAG pekar i ett remissvar på att utredningens
            (SOU 2021:44) förslag enbart utgår från att produkter och tjänster
            ska vara tillgängliga vid användandet men att inga krav ställs
            på att själva användningen tillgängliggörs för personer med funktions­nedsättning.
            Föreningen skriver:
          </p>
          <p xml:id="i-Fq2X4KCC9ZJCgRrzCGvZtz">
            Det är en sak att tillgänglighet finns i tjänsten eller produkten,
            men en annan sak att tjänsten är valbar för alla att ta del av.
            Vi tillhör den grupp som konstant nekas tillgång till olika typer
            av digitala tjänster, där de mest kännbara är att inte få tillgång
            till banktjänster, samt digitala elektroniska signaturer och identifieringsmetoder.
            Det kan handla om krav på att en själv ska kunna använda produkter
            så som bankdosa, där det inte är tillräckligt att den personliga
            assistenten sköter det praktiska, att ens gode man inte får tillgång
            till ens konton med eget bank-ID eller att en själv inte kan få
            bank-ID då en sköter sina bankärenden med personlig assistans
            och med hjälp av just god man. Det är en indirekt diskriminering
            som gör att full tillgänglighet inte kan uppnås och som utredningens
            förslag inte träffar. Vi menar att en tjänst eller produkt som
            är tillgänglig i sig, men som alla inte ges tillgång till[,] inte
            bör anses uppfylla kraven.
          </p>
          <p xml:id="i-PMxDFFKn5dPay52tbNFu2v">
            Mot bakgrund av detta bör lagen även omfatta möjligheten att
            få tillgång till och faktisk möjlighet att använda digitala tjänster
            såsom banktjänster, digital signering och digital identifiering.
          </p>
          <head type="h2" xml:id="i-L7XZucDyc5VHdvMUDRJGLi">
            Regeringen bör skyndsamt utreda oklarheter i förhållande till
            grundlagarna
          </head>
          <p xml:id="i-7VJtxepoVDh4dDNYYU7yik">
            Förhållandet till yttrandefrihetsgrundlagen och tryckfrihetsförordningen
            kan ge upphov till utmaningar när det kommer till EU-direktiv
            som rör digitalisering och tillgänglighet. Liknande frågor har
            varit uppe flera gånger tidigare och lett till överträdelseförfaranden
            och senare grundlagsändringar, bl.a. för att Sverige skulle anses
            ha infört direktivet om audiovisuella medietjänster.
          </p>
          <p xml:id="i-KpS123PWgkfkAErGj7X7ZQ">
            Lagrådet skriver i sitt yttrande att det i detta fall behövs
            utredning av frågor som rör normgivning samt av grundlagsfrågor
            som påverkar förutsättningar för att genomföra direktivet i Sverige.
            De oklarheter som lyfts av Lagrådet behöver utredas så snart som
            möjligt. Regeringen bör därför skyndsamt tillsätta en sådan utredning.
          </p>
        </div>
        <div type="motSignatures">
          <list>
            <item xml:id="i-M2YdxS9EqdDRCPZCbxMR79" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-6AZu46AJzezweottLXV3xW" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-3iEgvK81tGvhWubBXe9sBq" who="i-TqkCALix3mzcE3yNqV7Nee">
              Martina Johansson (C)
            </item>
          </list>
        </div>
      </div>
    </body>
  </text>
</TEI>
