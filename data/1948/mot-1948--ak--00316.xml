<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__316/mot_1948__ak__316-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 316.
          </p>
          <p>
            Nr 316.
          </p>
          <p>
            Av herr Jansson i Örebro m. fl., om sänkning i vissa fall av
            den i lagen om folkpensionering föreskrivna pensions- åldern.
          </p>
          <p>
            Vid antagandet av lag om folkpensionering m. m. vid 1946 års
            riksdag förelågo delade meningar angående pensionsåldern. I motion
            II: 486 av. herr Senander m. fl. föreslogs en allmän sänkning
            av pensionsåldern från 67 till 65 år. Detta förslag vann emellertid
            inte riksdagens bifall. Båda kamrarna följde propositionens förslag
            om att pensionsåldern skulle fastställas till 67 år. Föredragande
            statsrådet, departementschefen Möller, uttalade i proposi- tion
            nr 220/1946 bland annat följande angående pensionsåldern: »Bibehålles
            anknytningen av invalidpensioneringen till ålderdomspensioneringen,
            kan man håller pensionsåldern relativt hög utan att för den skull
            pensioneringens effektivitet nämnvärt minskas. Socialvårdskommittén
            har föreslagit, att pen- sionsåldern bibehålles vid den nuvarande
            åldersgränsen 67 år. Utan tvivel vore det önskvärt, att en sänkning
            av denna åldersgräns, generellt eller för vissa kategorier, kunde
            genomföras. Av kommitténs utredningar framgår, att en allmän sänkning
            av pensionsåldern blir mycket kostsam. Hänsyn mås- te också tagas
            till det förhållandet, att såsom en följd av befolkningsutveck-
            lingen antalet åldringar kommer att stiga mycket snabbt under
            de närmaste årtiondena, medan befolkningen i den arbetsföra åldern
            tenderar att stag- nera. Av statsfinansiella skäl synes det därför
            knappast lämpligt, att för när- varande sänka pensionsåldern.»
            Departementschefens yttrande innebär ett påpekande att den fastställda
            pensionsåldern, 67 år, är för hög och att det vore befogat med
            en generell sänkning av densamma. Den fastställda pensionsåldern
            måste också anses allt för hög, och detta förhållande drabbar
            vissa yrkesgrupper särskilt hårt och orättvist, då deras krävande
            arbete gör dem i mer eller mindre grad arbetsoförmögna tidigare
            än andra och i behov av pensionen långt före den fastställda pensionsåldern.
            Om dylika kategorier säger departements- chefen i ovannämnda proposition:
            &gt;Kommittén har till övervägande upp- tagit jämväl frågan om fastställande
            av en lägre pensionsålder för anställda inom vissa yrken. Svårigheterna
            att genomföra en dylik differentiering äro dock så stora, att
            tanken därpå måste avvisas. I många av de fall det här gäller
            torde för övrigt invalidpensionering kunna komma i fråga för tiden
            till dess ålderspension kan erhållas.» Av detta yttrande framgår
            inte av vilken art nämnda svårigheter äro. Be- tänksamheten mot
            differentieringen torde bottna i svårigheten att rättvist
          </p>
          <pb facs="riksdagen-motions-pdf/data/1948/mot_1948__ak__316/mot_1948__ak__316-002.pdf"/>
          <p>
            Motioner i Andra kammaren, nr 316. 3
          </p>
          <p>
            bedöma vilka yrkesgrupper som borde komma i åtnjutande av en
            sådan sänkt pensionsålder. I propositionen nr 221/1946 föreslås
            emellertid förlängd semester för vissa arbetstagare med särskilt
            pressande eller hälsofarligt ar- bete. Detta regeringsförslag
            resulterade också i en särskild lag den 29 juni 1946 om förlängd
            semester för vissa arbetstagare med särskilt pressande eller hälsofarligt
            arbete. I 1 $ av denna lag uppräknas de slag av arbeten som enligt
            lagen berättiga till förlängd semester. Dessa kategorier äro:
            1) arbete under jord i gruva eller stenbrott, 2) gruvarbetare
            ovan jord i Norrbottens län, 3) arbete, förlagt så att minst fyra
            timmar av arbetstiden för dygn in- fallit mellan klockan 22 och
            klockan 6, 4) arbete, däri arbetstagaren under minst fyra timmar
            av arbetstiden för dygn sysselsättes i mörkrum, eller 5) arbete,
            däri arbetstagaren utsatts för röntgenbestrålning från radio-
            aktivt ämne. Då det visat sig möjligt att genomföra en differentiering
            i semesterbe- stämmelserna borde detta också vara genomförbart
            i fråga om pensions- åldern. En sänkning av pensionsåldern för
            gruvarbetare under jord är ur flera synpunkter befogad och ur
            rättvisesynpunkt nödvändig. Arbetslokaler- na under jord äro ofrånkomligt
            osunda. Den bästa tänkbara ventilation kan inte förhindra att
            luften blir innestängd och bemängd av giftiga gaser. Frånvaron
            av solljus samt fuktigheten i bergslokalerna bidraga också till
            att arbetet blir påfrestande för fysik och hälsa. De svåraste
            yrkessjukdomarna vid gruvarbetet torde vara reumatism och silikos
            (stendammslunga). Orsa- kerna till i synnerhet den senare sjukdomen
            kunna inte med nuvarande tek- niska möjligheter avhjälpas. Det
            finkorniga stendamm, som är anledning till stendammslunga, är
            i ständig cirkulation i gruvorna dels genom spräng- ningarna och
            dels genom ventilationen. Dessa förhållanden göra, att gruvar-
            betarna tidigare än många andra yrkesgrupper få sin arbetsförmåga
            nedsatt i mer eller mindre grad. Det måste också antagas att det
            påfrestande och hälsofarliga arbetet förkortar deras livslängd.
            Vad som här sagts om gruvarbetet under jord torde också i vissa
            avseen- den gälla för övriga i lagen den 29 juni 1946 om förlängd
            semester för vissa arbetstagare med särskilt pressande eller hälsofarligt
            arbete uppräknade grupper samt dessutom samtliga arbetare som
            genom sitt arbete äro ut- satta för silikosfara. Invalidpensionen
            kan, för dessa arbetarkategorier, endast delvis ersätta vad ålderspensionen
            borde ge dem vid inträffad arbetsoförmåga före 67 års ålder. Dels
            är invalidpensionen behovsprövad, dels kan arbetsoförmågan vid
            tämligen tidig ålder vara så nedsatt att vederbörande tvingas
            övergå till an- nat och sämre avlönat arbete utan att härvid bli
            betraktad som berättigad till någon invalidpension. Därtill kommer
            att det måste antagas att dessa pressande och hälsofarliga arbeten
            förkorta de därmed sysselsatta arbetar- nas livstid. Dessa få,
            liksom andra medborgare, betala vissa pensionavgifter, men kunna
            inte hoppas på samma fördelar av folkpensionen som andra be- folkningsgrupper.
          </p>
          <pb facs="riksdagen-motions-pdf/data/1948/mot_1948__ak__316/mot_1948__ak__316-003.pdf"/>
          <p>
            Motioner i Andra kammaren, nr 316. I anslutning till vad som
            sålunda anförts föreslås,
          </p>
          <p>
            att riksdagen måtte besluta att i skrivelse till Kungl. Maj:t
            begära skyndsamt förslag till sådan ändring i lagen den 29 juni
            1946 om folkpensionering att en sänkning av pensionsåldern till
            62 år fastställes för de arbetargrupper, som innefattas i lag
            den 29 juni 1946 om förlängd semester för vissa arbetstagare med
            särskilt pressande eller hälsofar- ligt arbete samt dessutom samtliga
            de arbetare som i sitt arbete utsättas för silikosfara.
          </p>
          <p>
            Stockholm i januari 1948.
          </p>
          <p>
            Erik Jansson.
          </p>
          <p>
            Harald Johanson. Gunnar Dahlgren. H. Hagberg.
          </p>
        </div>
      </div>
    </body>
  </text>
</TEI>
