<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--fk--00026">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__26/mot_1963__fk__26-001.pdf"/>
      <fw xml:id="i-6ty5qFMjKKGG8LthixBeU8">
        4 Motioner i Första kammaren, nr 26 år 1963
      </fw>
      <div xml:id="i-GzgB3wdgxdMkUwMWz3Ju2a" type="motHeader">
        <div xml:id="i-PjDQzgQ6hYZEak78QL3iRZ" type="motTitle"/>
        <div xml:id="i-BnEnC6E66ZSpcHGU49bb4C" type="motSubmissionInfo"/>
      </div>
      <div xml:id="i-b8JnXXXTPsS5QrgNmjDgq" type="motBody">
        <div xml:id="i-SRniQCRVneJj563PKtBQ2A">
          <p xml:id="i-NHnPQzTfXb6vzGt7XW76Za">
            Nr 26
          </p>
          <p xml:id="i-J7k6VjV2V6WK7Qm8BxywcG">
            Av fru Hamrin-Thorell m. fl., om översyn av den statliga konsu-
            mentvaruforskningens och konsumentupplysningens or- ganisation.
          </p>
          <p xml:id="i-61gxAuSN3PhzdkbGEfaeyC">
            (Lika lydande med motion nr 31 i Andra kammaren)
          </p>
          <p xml:id="i-C6QdXAqdPBqA3DThPWCUUm">
            Vid 1956 års riksdag fattades beslut om intensifiering och utbyggnad
            av konsumentvaruforskning och konsumentupplysning. Detta innebär
            främst ett förstatligande av det dåvarande Hemmens forskningsinstitut
            och inrät- tandet av statens konsumentråd. Att ett starkt behov
            förelåg av en bättre och allsidigare forskning och upplysning
            på detta område var alla ense om. Däremot förelåg olika åsikter
            om utformningen av de organ, som skulle handhava dessa uppgifter.
            Detta förefaller fullt naturligt, eftersom erfa- renheterna var
            begränsade och kraven växte för varje år. I motiveringen till
            riksdagens beslut kom också en viss tveksamhet inför uppläggningen
            av denna verksamhet till uttryck. Vi citerar:
          </p>
          <p xml:id="i-XS5jF9GuvybGFiBM3TFBAw">
            Det är möjligt att förslaget i denna del (beträffande den organisatoriska
            utformningen av konsumentvaruforskningen och konsumentupplysningen)
            kan i ett eller annat avseende behöva revideras. Riksdagen förutsätter,
            att Kungl. Maj:t med uppmärksamhet följer verksamheten och låter
            föran- stalta om de ändringar, som efter närmare erfarenhet kunna
            befinnas på- kallade.
          </p>
          <p xml:id="i-ApeBSwECEWngkGBqttu4Vh">
            Beträffande statens konsumentråd ansåg riksdagen att med hänsyn
            till den mångfald av olika myndigheter och institutioner som är
            sysselsatta med forsknings- och upplysningsverksamhet på konsumtionsområdet
            ett samordnande organ syntes ha en viktig uppgift att fylla såväl
            för att åstad- komma önskvärd rationalisering som för att undvika
            dubbelarbete. Rådet borde alltså draga upp riktlinjerna för upplysningsverksamheten,
            men den- na borde relativt självständigt handhavas av statens
            konsumentinstitut, som blev det nya namnet på efterföljaren till
            Hemmens forskningsinstitut. Vad beträffar upplysningsverksamheten
            betonade riksdagen särskilt att denna bör vara konkret och lättillgänglig
            för den köpande allmänheten. Riksdagen underströk också i sitt
            beslut vikten av att ”kvalificerade personella och materiella
            resurser ställdes till institutets förfogande”, och att ramen
            för verksamheten efter hand skulle vidgas med hänsyn till kom-
            mande ökade arbetsuppgifter och de forskningsresultat som kunde
            komma att stå till förfogande. Tiden har runnit fortare undan
            på detta område än någon ens kunde ana
          </p>
          <pb facs="riksdagen-motions-pdf/data/1963/mot_1963__fk__26/mot_1963__fk__26-002.pdf"/>
          <fw xml:id="i-SK1oyctS4wJsTssAMQWcBM">
            Motioner i Första kammaren, nr 26 år 1963 5
          </fw>
          <p xml:id="i-GrEBns7sCf2rrD4yUHF5zr">
            för ett par år sedan. Vi står mitt i en expansiv marknadsutveckling
            inom landet, inför vars överblickande konsumenterna är i starkt
            behov av kun- skaper och sakkunniga råd. Vi hoppas att denna snart
            skall utvidgas till en gemensam europeisk marknad med den kolossala
            påverkan från utlandet på konsumenterna som detta kan innebära.
            Inte minst betydelsefull är upp- lysningsverksamheten för alla
            de husmödrar, som handhar de enskilda hus- hållens ekonomi och
            genom vilkas händer en stor del av nationalinkomsten går. Vad
            dessa behöver är kvalificerade konsumentupplysare, som i en för
            dem lättfattlig form ger orientering om varumarknaden och snabbt
            vidare- befordrar forsknings- och undersökningsresultat och på
            vilkas objektiva uppgifter de tryggt kan lita. Den organisation
            som handhar dessa uppgifter har nu varit i funktion ett antal
            år, varvid värdefulla erfarenheter vunnits. Den expansion, som
            riks- dagsbeslutet av år 1956 förutsatte och som ter sig allt
            nödvändigare med hänsyn till den tekniska utvecklingen samt konsumenternas
            krav på ökade kunskaper, har dock uteblivit. Ökade resurser till
            konsumentinstitutet, som i första hand står för upplysningsverksamheten
            har inte beviljats. Institu- tets möjligheter har varit ytterst
            begränsade såväl vad gäller de lokala som de personella resurserna.
            I provisoriska baracklokaler, där spisar och andra undersökningsobjekt
            måste lagras i korridorerna, arbetar en till så- väl antal som
            specialutbildning begränsad personal ”under knapphetens kalla
            stjärna”. Vad institutet i sina petita begärt har varje år skurits
            ned av departementet, och riksdagen har följt samma linje. Som
            exempel kan nämnas att 1960/61 begärdes en ökning av 425 000 kr.
            och beviljades 54 000. 1961/62 begärdes 532 000 kr. och beviljades
            260 000 kr. Nästa budgetår har begärts en ökning av 259 300 kr.
            Föredragande statsrådet fö- reslår 177 000. Resultatet av de reella
            höjningarna under 5 år har varit 305 000 samt 12 tjänster på ett
            nyinrättat laboratorium, vilket finansierats av konsumentrådet
            med clearingsmedel, jämte 2 biträdestjänster.
          </p>
          <p xml:id="i-GbrZ8ovq5KpovMiK1ScBVY">
            Trots detta har väsentliga arbetsuppgifter kunnat utföras. Men
            dessa års erfarenheter har visat, att arbetet inte kan fortgå
            eller utvidgas i erfor- derlig utsträckning motsvarande tidens
            krav. En stark kritik har också från såväl konsumentupplysarna
            som konsumenterna själva riktats mot framför allt upplysningsverksamheten,
            som varken snabbt eller i lättfatt- lig form givit besked om undersökningsresultaten.
            Samordningen och rationaliseringen av arbetet tycks heller inte
            ha stått i paritet med riksdagens beslut. Mellan de skilda statliga
            organ, som arbe- tar med olika specialuppgifter inom konsumentforskning
            och upplysning, förefaller inte tillräckligt samordnade och för
            konsumenterna skönjbara linjer ha dragits upp. Från olika håll
            har därför rests krav på en gemen- sam upplysningscentral, som
            snabbt och begripligt kan vidarebefordra de olika resultaten.
          </p>
          <pb facs="riksdagen-motions-pdf/data/1963/mot_1963__fk__26/mot_1963__fk__26-003.pdf"/>
          <fw xml:id="i-5LszotQCeqhQ5GVwG928eR">
            6 Motioner i Första kammaren, nr 26 år 1963
          </fw>
          <p xml:id="i-9zCMTqs5RgSxRgFtQCpS9e">
            Av det ovan sagda framgår, att tiden nu är inne för de förändringar
            som befinnes påkallade efter dessa års erfarenheter. Vad som fordras
            är en grundlig översyn över hela konsumentvaruforskningens och
            konsument- upplysningens område med en utbyggnad som organisatoriskt
            och perso- nellt samt i fråga om andra resurser svarar mot tidens
            krav. Vi hemställer alltså, att riksdagen i skrivelse till Kungl.
            Maj:t måtte anhålla om en översyn av den statliga konsumentvaruforskningens
            och konsumentupplysningens organisation i syfte att såväl organisatoriskt
            och personellt som i fråga om andra resur- ser uppnå en förstärkning
            som svarar mot marknadsut- vecklingens krav.
          </p>
          <p xml:id="i-F1QiRwmj2vLo434psqeVVA">
            Stockholm den 16 januari 1963 Ruth Hamrin-Thorell
          </p>
          <p xml:id="i-HGYeanCsVorJtU4iNoUf5T">
            Birger Lundström Axel Andersson Margareta Nordström
          </p>
        </div>
      </div>
    </body>
  </text>
</TEI>
