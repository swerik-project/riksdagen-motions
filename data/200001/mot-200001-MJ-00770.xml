<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0770/mot_200001_MJ_0770-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ770 pnr: kd485
          </p>
          <p>
            Motion till riksdagen 2000/01:MJ770
          </p>
          <p>
            av Ragnwi Marcelind (kd)
          </p>
          <p>
            Naturreservat
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att lagregler om naturvårdsförrättning bör införas så
            att hanteringen av naturreservatsbildning kan ske enklare, snabbare
            och till lägre kostnad än vad nuvarande regler ger möjlighet till.
          </p>
          <p>
            Motivering
          </p>
          <p>
            Under de närmaste åren kommer ett stort antal naturreservat att
            tillskapas för att vi skall kunna leva upp till de mål som riksdagen
            fastställt om bland annat skogsskydd och biologisk mångfald. Gällande
            miljökvalitetsmål säger att skogsområden med höga naturvärden
            ska bevaras. Skötselkrävande biotoper med höga naturvärden vårdas
            så att miljövärdena bevaras och förstärks. Det innebär enligt
            satta delmål att ytterligare cirka 250 000 ha skogsmark avsätts
            som naturreservat till år 2010, ytterligare cirka 50 000 hektar
            avsätts som biotopskyddsobjekt eller genom naturvårdsavtal till
            år 2010 och att arealen skogsmark som frivilligt avsätts för naturvårdsändamål
            ökar till år 2010. I budgetpropositionen föreslår regeringen en
            betydande förstärkning av medlen för inköp av värdefulla naturområden,
            främst skogsmark. År 2001 avsätts totalt sett 635 miljoner kronor
            till skogsinköp samt skötsel och förvaltning av värdefull natur.
            Riksrevisionsverket (RRV) har granskat hur Naturvårdsverket och
            länsstyrelserna i Kalmar, Södermanlands och Västmanlands län arbetat
            med att bilda naturreservat under 1990-talet. RRV konstaterar
            i sin rapport 1998:62 att Naturvårdsverket och länsstyrelserna
            i dag inte har den organisation och de system som behövs för att
            välja ut de mest värdefulla områdena. Preciserade mål och kriterier
            för vad som är skyddsvärt saknas. Naturvårdslagen är i vissa avseenden
            överspelad. Vidare saknas en överblick över vad som redan skyddats.
            Detta behövs för att kunna bedöma länsstyrelsernas förslag till
            nya reservat. Granskningen visade vidare att
          </p>
          <p>
            [PA Lä
          </p>
          <p>
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0770/mot_200001_MJ_0770-0002.pdf"/>
          <p>
            2000/01:MJ770
          </p>
          <p>
            myndigheternas kostnadsredovisning är ofullständig då de följdkostnader
            investeringar i skyddsvärd mark för med sig inte redovisas. Dessa
            har uppgått till cirka 35 procent av investeringskostnaden. Ökningen
            av skyddet ställer, bland annat mot bakgrund av RRV:s granskning,
            stora krav på det arbetssätt som används för att rättsligt säkerställa
            naturskyddet och samtidigt ge ekonomisk kompensation till de berörda
            fastighetsägarna. Mot den bakgrunden borde naturvårdsfrågor hanteras
            på samma sätt som flertalet detaljplaner, järnvägsplaner, ledningskoncessioner
            etcetera, det vill säga genom ett så kallat förrättningsförfarande.
            Skyddet för vår skogsmark regleras i första hand i miljöbalken.
            Enligt miljöbalken kan beslut meddelas om åtgärder i naturvårdande
            syfte, som på olika sätt kan innebära inskränkningar i en fastighetsägares
            eller andra rättighetshavares förfoganderätt över fastigheten.
            I vissa situationer kan det även bli aktuellt med förvärv av den
            berörda egendomen. En viktig fråga i genomförandeprocessen är
            tidsfaktorn. Om ett naturreservat omfattar många markägare tar
            det ofta lång tid från reservatsbeslutet till dess att alla erforderliga
            avtal slutits. I normalfallet tar det cirka tre år att genomföra
            ett naturreservat. I extremfall kan det ta tre gånger så lång
            tid. Det är därför synnerligen angeläget att finna former för
            ett mer rationellt förfarande vid genomförandet av naturskyddet
            och därigenom underlätta — processen för såväl berörda — markägare
            som naturvårdsmyndigheterna.
          </p>
          <p>
            Förrättningsförfarande
          </p>
          <p>
            Ett arbetssätt som leder till ökad rationalitet utan att rättssäkerheten
            äventyras är förrättningsförfarandet. Själva grundtanken med en
            lantmäteriförrättning är att proceduren förenar den förhandlings-
            och avtalsprocess, som är en självklar komponent i en genomförandesituation
            med en medlings- och beslutsfunktion för de fall där parterna
            har svårt att själva nå fram till en överenskommelse. En lantmäteriförrättning
            har dessutom en sakrättslig funktion, genom att de förändringar
            som sker av fastighetsindelningen och av servitut och andra rättigheter
            automatiskt införs i det officiella fastighetsregistret och således
            får rättsverkan mot andra intressenter i egendomen. Erfarenheterna
            visar tydligt att den aktiva medlings- och utredningsroll som
            är kärnan i ett förrättningsförfarande i det stora flertalet fall
            leder fram till ett resultat som tillfredsställer de berörda i
            en konfliktsituation. Antalet fall där ersättningsbeslut vid lantmäteriförrättning
            överprövas av domstol är inte särskilt många. En annan viktig
            faktor i sammanhanget är att de sammanlagda kostnaderna kan minskas
            genom att lantmäterimyndigheten utför officialutredningar i stället
            för att berörda parter tar fram var sin utredning i samma fråga.
            Lantmäterimyndigheten arbetar också aktivt för att få till stånd
            skadeförebyggande åtgärder, till exempel markbyten, vilket lindrar
            konsekvenserna för enskilda fastighetsägare och samtidigt minskar
            kostnaderna för en förvärvare. Förrättningsförfarandet är
          </p>
          <pb facs="riksdagen-motions-pdf/data/200001/mot_200001_MJ_0770/mot_200001_MJ_0770-0003.pdf"/>
          <p>
            vidare tämligen unikt i sina möjligheter att på ett samtidigt
            rättssäkert och effektivt sätt hantera stora sakägargrupper. Sammantaget
            framstår det som angeläget att även beslut till skydd för naturmiljön
            skall kunna genomföras med det etablerade förrättningsförfarandet.
            En förändrad lagstiftning bör dock inte utformas så att den helt
            ersätter den nu gällande ordningen. Förrättningslösningen bör
            istället vara ett alternativ i de fall där antingen berörda fastighetsägare
            eller berörda myndigheter finner ett sådant förfarande mer ändamålsenligt.
            En inskränkning i pågående markanvändning kan schematiskt ses
            som en tvåstegsprocess. I ett första steg görs en intresseavvägning
            som leder till ett beslut om att en inskränkning får ske. Denna
            prövning bör inte ske inom ramen för en förrättning. Förrättningen
            kommer istället in i det andra skedet, det vill säga vid det rättsliga,
            ekonomiska och praktiska genomförandet av = beslutet. Den av Kristdemokraterna
            föreslagna ordningen med en naturvårdsförrättning kan sannolikt
            lagregleras på flera olika sätt. Det sätt som förefaller enklast
            och som jag underhand förstått diskuteras mellan berörda myndigheter
            är att utforma — en = särskild lag om naturvårdsförrättning. —
            Själva förrättningshandläggningen, som finns reglerad i 4 kap.
            fastighetsbildningslagen, kan göras tillämplig med hänvisningar
            och vissa smärre tillägg.
          </p>
          <p>
            Stockholm den 26 september 2000 Ragnwi Marcelind (kd)
          </p>
          <p>
            2000/01:MJ770
          </p>
        </div>
      </div>
    </body>
  </text>
</TEI>
