<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UbU-00298">
  <teiHeader>
    <fileDesc>
      <titleStmt>
        <title>Kunskap som mänsklig hävstång</title>
        <author corresp="i-4i5vpDVzDizjgGeYkeoK2E">av Bo Lundgren m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kunskap som mänsklig hävstång</title>
          <idno type="rdwebb">GQ02Ub298</idno>
          <rs type="number">Ub298</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GQ02Ub298/text</ref>
          <ref type="dokument_url_html">http://data.riksdagen.se/dokument/GQ02Ub298</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ub298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-D74cdq6EQpWG5dWigfnSSw</idno>
            <name>Per Westerberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <name>Gunilla Carlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <name>Catharina Elmsäter-Svärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UkRVDvbmgQTeC2YtiGZ7K5</idno>
            <name>Chris Heister</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9sbggAkNaaFH8ywMWFbLEk</idno>
            <name>Göran Lennmarker</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Eiib2wn8TKjSJ9Lh7vFYcn" type="signed"/>
        <correspContext corresp="i-Eiib2wn8TKjSJ9Lh7vFYcn">
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-XgRZtFgzPDL7KcwsDvGVej"/>
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-D74cdq6EQpWG5dWigfnSSw"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-W9g5g3nUh3Fu7mKUtFoBFH"/>
          <note type="signatory" corresp="i-J7LihzSktwE55CCSfYQXLk"/>
          <note type="signatory" corresp="i-UkRVDvbmgQTeC2YtiGZ7K5"/>
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-9sbggAkNaaFH8ywMWFbLEk"/>
          <note type="signatory" corresp="i-9Kt7koTgzUZUA9ovNXYdWj"/>
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-X8eFakL2eMYzoTicurK8Gz" type="referral">
          <date when="2002-10-30"/>
        </correspAction>
        <correspAction xml:id="i-AgWzWT13rbKYb3Xambt3CS" type="dismissal">
          <date when="2002-10-30"/>
        </correspAction>
        <correspAction xml:id="i-X9GqJyXGiRVKHm4qAtQFA6" type="submission">
          <date when="2002-10-23"/>
        </correspAction>
        <correspAction xml:id="i-7nmxTj6BtKBhNeKCMofpy8" type="assigned"/>
        <correspContext corresp="i-7nmxTj6BtKBhNeKCMofpy8">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0001.pdf"/>
      <div xml:id="i-FCZ8H7PtmEjr1nEyKQpG3Y" type="motHeader">
        <div xml:id="i-4ZAhXwyLUfGAbQhEeLgzgS" type="motTitle"/>
        <div xml:id="i-NMXtR5QfWWa94yVLZkz6ZG" type="motSubmissionInfo"/>
      </div>
      <div xml:id="i-Au4u6GK2PtEvpMVtsUnkFw" type="motBody">
        <div xml:id="i-V7pyyd5WoQcNauGUsJbMaD">
          <p xml:id="i-LroEn3XGLjbJB1WuLf4cRK">
            2002/03 mnr: Ub298 pnr: m008
          </p>
          <p xml:id="i-Ld1Sp2H1Z4r7FBXstF3TR2">
            Motion till riksdagen 2002/03:Ub298
          </p>
          <p xml:id="i-KMAJhgaYK34ktJCv9wHRE4">
            av Bo Lundgren m.fl. (m)
          </p>
          <p xml:id="i-NY1oZm3xSqXqZhqJfPWexx">
            Kunskap som mänsklig hävstång
          </p>
          <p xml:id="i-WhjPCD9dwJkFvuVHBT1GqZ">
            1 Sammanfattning
          </p>
          <p xml:id="i-JE9wugxmmgAvEoq1EsCA83">
            Kunskap, utbildning och forskning är nyckelfaktorer såväl för
            den enskilde individens utveckling som för Sveriges konkurrenskraft.
            Vi vill inleda ett långsiktigt arbete för att stärka utbildningen
            i vårt land. Det gäller alla nivåer i skolan, den högre utbildningen,
            yrkesutbildningen och forskningen. Utbildningspolitiken måste
            bygga på insikt om värdet av många olika kunskaper. En vid kunskapssyn
            handlar inte bara om att kunna, utan också om att förstå. För
            att få elever och studenter att tillägna sig kunskap, att vilja
            lära sig mer och anta nya utmaningar måste deras önskemål och
            vilja ges större utrymme. Alla barn är olika, det måste utbildningsväsendet
            ta hänsyn till. Skolan skall anpassas till eleverna, inte eleverna
            till skolan. Det innebär att det måste finnas olika alternativ
            för att varje elev skall kunna finna en väg till kunskap som passar.
            Olika pedagogiker, hastigheter och kombinationer måste finnas
            tillgängliga som byggklotsar för att var och en skall finna sin
            egen väg. De fristående alternativ som vuxit fram inom barnomsorg
            och barnskola, inom skolväsendet, folkhögskolan, komvux och högre
            utbildningen har vitaliserat och stärkt kunskapsbyggandet. För
            att varje elev skall kunna få en utbildning anpassad efter honom
            eller henne krävs att valfriheten utökas. Alla skolor måste bli
            fria skolor. Alla skolor skall få samma förmånliga arbetsutrymme
            som friskolor, och besluten skall läggas hos skolans professionella
            — lärare och skolledare. Genom en gemensamt finansierad nationell
            skolpeng, där de ekonomiska villkoren är lika för kommunala och
            fristående skolor, står alla skolor öppna för alla elevers val
            — oavsett bakgrund, gatuadress eller privatekonomi. På samma sätt
            måste studentens val bli vägledande högre upp i åldrarna. För
            att motivera och stimulera byggandet av en framtid baserad på
            kunskap måste utbildningen vara attraktiv för studenten och löna
            sig.
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0002.pdf"/>
          <p xml:id="i-AbSJ4SB9af9ziouwnMdzKh">
            2002/03:Ub298
          </p>
          <p xml:id="i-6rzNZvfWBc4wqaih51dkx4">
            Den högre utbildningen och forskningen måste rustas upp efter
            flera linjer. Underfinansieringen måste brytas för att höja kvaliteten.
            Det kräver uthålliga resurstillskott under många år. Universiteten
            och högskolorna måste också frigöras från politisk styrning. Universitet
            och högskolor skall kunna utvecklas i olika riktningar. Ledande
            forskningsuniversitet skall finnas liksom utbildningsinstitutioner
            av högsta klass. Kravet på likhet måste alltså underordnas intresset
            av variation.
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0003.pdf"/>
          <p xml:id="i-NvaUcAtUgY29nQYb6GjwoE">
            2002/03:Ub298
          </p>
          <p xml:id="i-NUNwquHgM8FPDCfspzHnLV">
            2 Innehållsförteckning
          </p>
          <p xml:id="i-JSXY2VzmRCtPUh1dmTmsDJ">
            Sammanfattning... Innehållsförteckning Förslag till riksdagsbeslu
            Kunskapssamhället. sir 4.1 Kunskapsbyggandet skall börja i SKOlaN........sssssseseosessessssnnnnn
            7 5 Utbildning anpassad till eleven — inte eleven efter utbildningen....
            5.1 Varje elev en viktig del av framtidens kunskapsnation........10
            6 Statens och kommunernas ansvar. 6.1 — Internationaliseringen
            6.2 Högre utbildning värd ansträngningen 6.3 Forskningskapacitet
            värdig ett framtidslan
          </p>
          <p xml:id="i-WWApm4G4WFaw2sywny8rC5">
            BWNH
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0004.pdf"/>
          <p xml:id="i-EzQRVatBrseJ5RNpJgKUEy">
            2002/03:Ub298
          </p>
          <p xml:id="i-CMPsUKNqJSe3ayBvneh1Gk">
            3 Förslag till riksdagsbeslut
          </p>
          <p xml:id="i-2aKLL7GVgvkQok3YAv1ruj">
            1. Riksdagen tillkännager för regeringen som sin mening vad i
            motionen anförs om att göra alla skolor till fria självständiga
            skolor. 2. Riksdagen tillkännager för regeringen som sin mening
            vad i motionen anförs om rätten till individuell studieplan. 3.
            Riksdagen tillkännager för regeringen som sin mening vad i motionen
            anförs om behovet av betyg tidigare och i fler steg. 4. Riksdagen
            tillkännager för regeringen som sin mening vad i motionen anförs
            om krafttag mot mobbning. 5. Riksdagen beslutar att införa en
            nationell skolpeng i enlighet med vad som anförs i motionen. 6.
            Riksdagen tillkännager för regeringen som sin mening vad i motionen
            anförs om att frigöra universitet och högskolor från politisk
            styrning. 7. Riksdagen beslutar att inrätta två nya fristående
            stiftelsehögskolor i enlighet med vad som anförs i motionen. 8.
            Riksdagen tillkännager för regeringen som sin mening vad i motionen
            anförs om inrättandet av ett nationellt institut för hälsa och
            medicin.
          </p>
          <p xml:id="i-UqX9BffhAgg4m1URhjExtC">
            9. Riksdagen tillkännager för regeringen som sin mening vad i
            motionen anförs om behovet av en upprustning av den högre utbildningen
            och forskningen.
          </p>
          <p xml:id="i-NoZUe9TMNfKCagXwoSyuSm">
            4 Kunskapssamhället
          </p>
          <p xml:id="i-9CxDq8yRojpqvcFFvRsNDm">
            Den bästa investeringen en människa kan göra är en god utbildning.
            Ingen tillgång är viktigare än viljan att lära och lära nytt.
            Kunskap, utbildning och forskning är nyckelfaktorer för såväl
            den enskilde individens utveckling som för Sveriges konkurrenskraft.
            Det mo- derna samhället, med en dynamisk ekonomi och ett hälsosamt
            arbetsliv, ett samhälle som möter människors krav på goda livsbetingelser
            i allt som rör kultur, miljö och fritid, bärs upp av människans
            kunskap om sig själv och sin omgivning. Därför är hela samhällets
            förmåga att förmedla kunskap till nya genera- tioner och forskningens
            sökande efter ny kunskap avgörande för medborgarnas framtida välstånd
            och möjligheter till kvalitet i livet. Vi vill inleda ett långsiktigt
            arbete för att stärka utbildningen i vårt land. Det gäller alla
            nivåer i skolan, den högre utbildningen, yrkesutbildningen och
            forskningen. Utbildning är nyckeln till morgondagen. Men utbildning
            handlar inte bara om ekonomiska kalkyler och kortsiktiga investeringar
            utan även om mänsklig växt och bildning.
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0005.pdf"/>
          <p xml:id="i-5KZ2BZ8Jx5uSWHHZEn8DME">
            Utbildningspolitiken måste bygga på insikt om värdet av många
            olika kunskaper. En vid kunskapssyn handlar inte bara om att kunna,
            utan också om att förstå. Kunskap är något som aldrig kan tas
            ifrån individen. Kunskap är också något som bara blir större ju
            mer den delas. Med god utbildning är det lättare att påverka sitt
            eget liv. Vi har länge fört fram frågorna om segregation och ohälsa
            som några av de viktigaste utmaningarna. För att lösa dessa symtom
            på ett dåligt fungerande samhälle krävs en omläggning av den hittills
            förda politiken. Vi är övertygande om att en bra skola som förmedlar
            kunskap och en bredare arbetsmarknad är det bästa sättet att ge
            de nya svenskarna en bra start i sitt nya hemland. Alltför många
            människor i Sverige i dag upplever vanmakt och har svårt att finna
            arbete eller byta arbetsplats. I värsta fall leder detta till
            sjukdomstillstånd och långvarigt utanförskap från arbete. En god
            kunskapsgrund är en förutsättning för enskilda människor att kunna
            gå vidare, att bygga på med ny kunskap och vidareutbilda sig.
            Mycket tyder på att decennier av missriktad utbildningspolitik
            och en stel arbetsmarknad inneburit att många människor inte har
            den kunskapsgrund och det självförtroende som krävs för ett lärande
            arbetsliv och pågående kunskapspåfyllning. Vi vill återupprätta
            kunskapens ställning i Sverige. Vår målsättning är att Sverige
            skall vara bland de mest välutbildade nationerna i världen. Denna
            strävan kan motiveras från flera olika utgångspunkter. Allra viktigast
            är att bara de högsta ambitionerna är goda nog för att möta människors
            förväntningar om ett rikt och utvecklande liv. De höga ambitionerna
            är emellertid nödvändiga också i ljuset av de förändringar som
            hela världen genomgår till följd av framför allt stora tekniska
            och vetenskapliga genombrott och den snabba globaliseringen. Människor,
            idéer och företag känner inte längre några gränser. Det ställer
            helt nya krav och det förutsätter en modern utbildningspolitik
            i alla dess delar.
          </p>
          <p xml:id="i-ofdHoDdUD7rDH64pXjkUs">
            4.1 Kunskapsbyggandet skall börja i skolan
          </p>
          <p xml:id="i-CoobswnPekrBpsXVxt3KiT">
            Kunskapen byggs underifrån. Skolans sätt att möta elevernas nyfikenhet
            och upptäckarglädje har en avgörande betydelse för kunskapsklimatet
            i hela samhället. Regeringens utbildningspolitik har svikit dem
            som inte passar in i normalmallen. De som är lite långsammare,
            lite snabbare, som har en specifik begåvning, eller de som trivs
            bättre med alternativ pedagogik sviks av den socialdemokratiska
            tron på att alla är likadana och skall utvecklas i samma takt.
            Skolan i Sverige befinner sig i kris. Allt färre elever klarar
            grundskolans krav. Det leder i sin tur till att färre och färre
            elever börjar och fullföljer gymnasiets nationella program. Detta
            spiller över på universitet och hög- skolor och påverkar deras
            förutsättningar att ge fördjupade kunskaper och lägga grunden
            till kvalificerad forskning.
          </p>
          <p xml:id="i-Gx46HwPcis91fN3spi5i5">
            2002/03:Ub298
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0006.pdf"/>
          <p xml:id="i-TifAPpwGvpUVs91rfZ128T">
            2002/03:Ub298
          </p>
          <p xml:id="i-M8QYg2QazdiEd7oosQi34s">
            Det är självklart att föräldrar och elever ska kunna ställa krav
            på en lugn arbetsmiljö, utan mobbning eller kränkande tillmälen.
            I motion 2002/03: Ub413 Mobbning redogör vi för vilka insatser
            som behöver göras för att komma tillrätta med mobbningen i skolorna.
            Vi har också i motion 2002/03:Ub410 Utbildning, respekt och arbetsro
            mer utförligt berört elevens vardag och skolmiljö. Det är grundläggande
            att lärarna kan sitt jobb och ser kunskapsförmedling som sitt
            viktigaste uppdrag. Det är givet att läroböcker och skolbibliotek
            måste vara hela, rena och uppdaterade. Vi vill komma till rätta
            med de problem som den svenska skolan präglas av. Skoldebatten
            har dock under senare tid har haft fokus på symtom och detaljer.
            I stället för att fokusera på systemfelen i dagens utbildningsväsende
            har rikspolitiken bildligt talat reducerats till att handla om
            keps av, eller keps på. Det är viktiga frågor, men de ska knappast
            avgöras i riksdagen. Däri ligger en stor del av de problem skolan
            brottas med i dag. Politikens uppdrag är inte, och får inte bli,
            att diktera enskildheter. Politikens uppdrag är att ange målen,
            ange finansieringen och säkerställa kvalitetsgranskning. När politiker
            blir för klåfingriga och lägger sig i detaljer och arbetsledning
            får det negativa efterverkningar på ledarskapet. Rektorer och
            skolledare tillåts inte fatta de beslut som behövs för att klara
            sitt ansvar att skapa en miljö för kunskap och mänsklig växt.
            Många duktiga lärare och skolledare lämnar skolans värld för =
            arbetsplatser där = arbetsfördelningen speglar
          </p>
          <p xml:id="i-P2fj7rapZRhAp46aFRQzb7">
            ansvarsfördelningen. Det finns många bra skolor med hängivna
            lärare och skickliga skolledare som utgör undantag från den dystra
            bilden av skolan. Men på alltför många skolor pekar tecknen nedåt,
            och sammantaget är situationen allvarlig. Lärarna känner en växande
            vantrivsel med sina arbetsuppgifter. Alltför många elever sviks,
            och den sammantagna kunskapsnivån sjunker när den skulle behöva
            stiga. Skolan klarar inte av att stimulera eleverna till tillräckligt
            goda insatser. Alltför många elever når inte ens godkända resultat.
            Avhoppen från gymnasieskolan ger en signal från unga människor
            att utbildningen inte fungerar. Enskilda elever sorteras ut i
            en tid i livet då grundläggande kunskaper och förståelse relativt
            lätt kan inhämtas. Försummelser i utbildning i ungdomsåren visar
            sig vara svårare att ta igen senare i livet. Grunden för det livslånga
            lärandet läggs i skolan.
          </p>
          <p xml:id="i-CUGC8yU3GePkR9G23buZgc">
            5 Utbildning anpassad till eleven — inte eleven efter utbildningen
          </p>
          <p xml:id="i-MqwA5RmxodCSDyrqeaKU85">
            Mycket talar för att skolans monopolistiska organisation, som
            främst tar sitt uttryck i bristande valfrihet, en tilltagande
            kravlöshet och stark politisk styrning, är grunden till flera
            av problemen. Vi vill utveckla skolan till en skola för individen
            där varje elevs förutsättningar, anlag och intressen tas till
            vara. Alla skolor skall vara fria
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0007.pdf"/>
          <p xml:id="i-7jh3v7FvEsVAtKgsdBY9nU">
            självständiga skolor där skattepengarna går från staten direkt
            till den skola eleverna väljer. Varje elev skall ha rätt till
            en individuell studieplan som anger en personlig väg till kunskapen.
            Den individuella studieplanen och skoltidens längd skall vägledas
            av varje elevs behov av tid för att nå den kunskap man behöver.
            Det kan innebära såväl att en elev kan hoppa över någon årskurs
            och gå snabbare fram som att eleven skall kunna ge sig tid att
            reparera sådant som brustit. Ingen elev skall lämnas åt sitt öde.
            Ingen elev skall behöva lämna den obligatoriska skolan utan tillräckliga
            kunskaper. Betyg skall användas som ett aktivt instrument för
            att följa varje elevs studieplan och för att stödja pedagogiken.
            Det krävs ett betygssystem som har fler steg än i dag och som
            förmår fånga fler nyanser i lärandet. Betyg skall kunna ges redan
            i årskurs ett och skall vara en rättighet senast i årskurs sex.
            Elever som hamnar efter skall ges extra stöd. Nära kontakter mellan
            skolan och föräldrarna skall erbjudas. En skola utan värderingar
            lägger grunden för ett samhälle där ansvaret för de egna handlingarna,
            den nära omgivningen, de civila gemenskaperna och ytterst demokratin
            undergrävs. En skola som ser till varje individs unika värde bidrar
            till ett samhälle präglat av både frihet och ansvarstagande. Mobbning
            kan aldrig accepteras. Reaktionerna mot mobbning och andra övergrepp
            i skolan måste vara tidiga och tydliga. Problem får inte gömmas
            undan. Principen måste vara att våldsbrott som begås i skolan
            skall anmälas av skolan. Mobbning bör behandlas utförligt redan
            i lärarutbildningen och ingå i lärarfortbildningen. Skolverket
            bör ges i uppgift att forskningsmässigt låta utvärdera och kvalitetscertifiera
            arbetsmetoder för att förebygga och hindra mobbning. Det bör vara
            upp till varje skola att avgöra vilken metod och vilken form av
            kvalitetssäkrat åtgärdsprogram man vill använda, men inriktningen
            måste vara att den metod och det program som väljes ger dokumenterad
            effekt. Kunskap om = kvalitetscertifierade åtgärdsprogram = skall
            via utbildningssatsningar spridas till Sveriges alla skolor. Att
            kvalitetscertifierade åtgärdsprogram används i arbetet mot mobbning
            är ett av de kvalitetskrav
          </p>
          <p xml:id="i-8MgAWycvYuuK9cRQaPHMGJ">
            som föräldrar borde kunna ställa på skolan. Skolans inre arbetsklimat
            utgör en viktig framgångsfaktor för lärande. Dålig ordning, sena
            ankomster, ovårdat språk, mobbning och brist på respekt i vid
            mening försvårar påtagligt ett gott resultat i skolan. Inte minst
            elever med
          </p>
          <p xml:id="i-6Z71YWEjcefNzH7jgYirpT">
            inlärningsproblem far illa av en sådan skolmiljö. Fokus på lärandet
            måste stärkas, och lärarens roll som ledare i skolan likaså. Med
            aktivt skolval som utgångspunkt kan ett umgängeskontrakt mellan
            elev, skola och förälder utgöra en viktig komponent. Skolan måste
            kunna möta alla typer av elever och elevförväntningar. Det innebär
            att framför allt gymnasieskolan måste kunna erbjuda stimulerande
            utmaningar också för de elever med praktisk snarare än teoretisk
            läggning. Kärnämnenas omfattning måste anpassas till detta. Gymnasieutbildningen
            skall inte behöva genomföras omedelbart efter grundskolan om eleverna
            har större nytta av ett studieuppehåll för att senare återkomma
            och fullfölja
          </p>
          <p xml:id="i-WoxGo1bpaBE4PmZK9pdgLt">
            gymnasiestudierna. Det behövs en större variation i fråga om
            lärosäten för gymnasie- och yrkesutbildning.
          </p>
          <p xml:id="i-QooA4AnvbJ12EpCSCqmmrj">
            2002/03:Ub298
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0008.pdf"/>
          <p xml:id="i-HEce6Ri8kTyzTuGcb8EJpo">
            2002/03:Ub298
          </p>
          <p xml:id="i-T9pyssFqm2EK5jzy6HqfXJ">
            10
          </p>
          <p xml:id="i-Lr81NtGv5xhoSp5P3pQrDK">
            Taktikvalen måste förebyggas. De undergräver elevernas vilja
            och förmåga att göra sitt allra bästa under studietiden. Dagens
            centrala antagning, där alla gymnasieämnen värderas lika, gör
            att studieförberedande ämnen på gymnasiet betygsmässigt kan nedvärderas
            vid ansökan till högre utbildning. Så får det inte vara i ett
            land som gör anspråk på att vara en kunskapsnation. Det måste
            löna sig att välja mer krävande studieförberedande ämnen eller
            ämnen inriktade mot en viss vidareutbildning vid antagningen.
            Dagens centrala antagningssystem skall ersättas med en rätt för
            högskolorna och universiteten att själva utforma sina antagningskrav.
          </p>
          <p xml:id="i-X3TorETkXyXvQwRoXCS6CA">
            5.1 Varje elev en viktig del av framtidens kunskapsnation
          </p>
          <p xml:id="i-R53CY448MKzuKE4teGFHtt">
            För att få elever och studenter att tillägna sig kunskap, att
            vilja lära sig mer och anta nya utmaningar måste deras önskemål
            och vilja ges större utrymme. Alla barn är olika. Det är dags
            att vi kräver att skolväsendet tar hänsyn till det. För att föräldrar
            skall kunna känna sig trygga i att lämna ifrån sig sina barn och
            för att staten skall kunna försvara en skolplikt som faktiskt
            tvingar föräldrarna till detta, måste föräldrarnas önskemål och
            vilja ges större utrymme. Skolan skall anpassas till eleverna,
            inte eleverna till skolan. Det innebär att det måste finnas olika
            alternativ för att varje elev skall kunna finna en väg till kunskap
            som passar. Olika pedagogiker, hastigheter och kombinationer måste
            finnas tillgängliga som byggklotsar för att var och en som vill
            skall finna sin egen väg. Det skolpengssystem som infördes av
            den borgerliga regeringen 1992 har öppnat för en mångfald av friskolor.
            Den förändring den socialdemokratiska regeringen genomförde efter
            valet 1994 har inte minskat kraften och entreprenörsandan hos
            friskolornas ledningar. Systemets enkelhet är grunden till dess
            framgång. En godkänd friskola får samma offentliga stöd som den
            allmänna skolan. Varje skola får därefter själv hushålla med sina
            resurser. De fristående och de allmänna skolorna skall alltså
            ha samma ekonomiska villkor. Det är rätt och det är rättvist.
            I fråga om arbetsvillkoren släpar den allmänna skolan efter. Det
            är inte rimligt, eftersom fortfarande mer än 95 procent av eleverna
            därigenom inte får del av alla de utvecklingsmöjligheter som ligger
            inom räckhåll. Det är dags att ta nästa steg och göra även de
            kommunala skolorna mer självständiga. Kommunala skolor saknar
            i regel den frihet som fristående skolor har till följd av ett
            friare resursutnyttjande. Detta hämmar de kommunala skolornas
            självständighet och utveckling, och därmed deras förmåga att utveckla
            positiva läromiljöer, intressanta arbetsplatser och leder ibland
            till en mindre attraktiv skola. Det motsäger inte det faktum att
            många kommunala skolor är bra, med engagerade lärare och en bra
            inlärningsmiljö. Det förklarar dock varför inte alla kommunala
            skolor upplevs lika positivt. Kommuner bör
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0009.pdf"/>
          <p xml:id="i-7sMw24Knuxs5TcMEzb7SYd">
            sålunda ta till vara de möjligheter som finns att ge sina skolor
            friare resursutnyttjande. Från elevernas perspektiv är den kommunala
            skolan ofta något man blir tilldelad snarare än något man väljer
            själv. Där man bor skall man normalt också studera. Den sammanhållna
            skolan, som den kommunala skolverksam- heten ofta benämns, blir
            därmed också segregerande. Bostadspolitikens orättvisor fortplantas
            in i unga människors utbildning. Så kan inte den viktiga utbildningen
            få skötas. Vi föreslår att en genomgripande frigörelse och förnyelse
            av den svenska kommunala skolan genomförs. De bästa erfarenheterna
            från friskolorna skall kunna förverkligas vid alla skolor.
          </p>
          <p xml:id="i-BzKpVtwGJiVq3Hy2QmTajV">
            6 Statens och kommunernas ansvar
          </p>
          <p xml:id="i-F2bZzGsEMvCHAtR2M96KuE">
            Det allmänna har ett ansvar för att alla unga erbjuds möjlighet
            att tillägna sig de kunskaper ett gott och berikande liv kräver.
            Detta statens åtagande är lika för alla elever. Särskilt viktigt
            är det att grundskolan förmår lägga en gedigen grund för fortsatta
            studier. Det är den enskilde själv som genom ofta hårt arbete
            måste utveckla de kunskaper han eller hon behöver respektive har
            särskild fallenhet för att tillägna sig. Ju mer individualiserad
            utbildningen är, desto större är också förutsätt- ningarna för
            att den skall bli framgångsrik. Den traditionella sammanhållna
            och likriktande undervisningsmetod genom vilken kunskaper hittills
            förmedlats måste få ge vika för en undervisning som är mer riktad
            till varje enskild elev. Med ett sådant perspektiv på skolans
            uppgift blir det tvärtom naturligt att eftersträva en organisation
            med så stor variation som möjligt inom den yttre ram som läroplanen
            anger. Alla skolor måste vara fria att uppfylla sina elevers förväntningar.
            En sådan skola blir mer hänsynsfull gentemot sina elevers läggning
            och intressen men också mer stimulerande för sina medarbetare.
            Den vitalitet som varje skola på detta sätt ges möjlighet att
            utveckla kommer direkt eleverna tillgodo. Skolorna kommer också
            att berika varandra. Sammantaget kommer vi att få ett mycket mer
            dynamiskt skolsystem än det Sveriges elever befinner sig i idag.
            Vi vill ge skolorna och dess medarbetare ett större uppdrag, staten
            och kommunerna ett mera begränsat men tydligt. Det staten och
            kommunerna skall göra måste göras bättre än i dag. Läroplanerna
            skall staten svara för. De skall vara entydiga i fråga om kunskapsmålen
            men öppna vad gäller vägarna dit. Staten skall också svara för
            en fullgod finansiering av skolan och kontrollera att målen nås.
            Skolor som inte förmår klara kvalitetsmålen ersätts av andra.
            Ett fristående kvalitetsinstitut skall säkerställa att kvaliteten
            inte sviktar. På dessa tre områden skall statens ansvar vara entydigt.
            Arbetet i skolorna är emellertid en uppgift uteslutande för lärare
            och skolledare.
          </p>
          <p xml:id="i-LxcJKktkaPBwLFUNtDYXho">
            2002/03:Ub298
          </p>
          <p xml:id="i-9SoJGjVviM5YDYCmUGLjap">
            21
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0010.pdf"/>
          <p xml:id="i-CwssjnqyJVJtegHdeRyPUm">
            2002/03:Ub298
          </p>
          <p xml:id="i-SLU9tkShrdNazJoNsqB6FF">
            12
          </p>
          <p xml:id="i-BLBn7Q61e6k5cxA9jtDur7">
            Praktiskt kan detta ske genom att finansieringsansvaret för skolan
            flyttas från ommunerna till staten. En nationell skolpeng införs.
            Vi inleder frigörelsen med grundskolan. Skolpengen tilldelas skolorna
            — friskolor och kommunala skolor — efter hur många elever de förmår
            attrahera. Särskilda tillskott ges för elever med handikapp. Att
            skolpengen tilldelas skolorna direkt innebär en radikal minskning
            av risken för politisk styrning och en lika radikal förstärkning
            av de professionella lärarnas och skolledarnas ansvar och inflytande.
            Den i dag dominerande relationen skola-kommunledning ersätts med
            relationen skola — elev — föräldrar.
          </p>
          <p xml:id="i-KPHNmYgXyCzZAuomfDSgWE">
            Den nationella skolpengen ger skolledningen möjlighet att använda
            skolans pengar där de gör störst nytta. För höga lokalkostnader
            kan t.ex. bytas mot bättre läromedel eller mer stimulerande arbetsvillkor
            för lärarna. Skolpengen undanröjer de hinder som de kommunala
            skolorna i dag har att tillgodose just sina elevers intressen.
            Pengarna går direkt till klassrummen. Det hävdas ibland att friskolornas
            utveckling gjort att kommunala skolor fått stänga. Även om sådana
            farhågor sällan besannats borde olyckan av att en oattraktiv skola
            inte klarar elevernas och föräldrarnas krav ses i ett mer konstruktivt
            perspektiv. När makten flyttas från politiker till eleverna och
            föräldrarna finns det inte skäl att förfasa sig om valen går i
            en annan riktning än vad de kommunala politikerna tänkt sig. En
            nedlagd skola motsvaras ju av att eleverna någon annanstans funnit
            ett bättre val; allt naturligtvis under förutsättning att konkurrensvillkoren
            är lika. Att det blir så garanteras av att skolpengen görs nationell.
            Det stora problemet i dag är att många elever saknar möjlighet
            att ta sig ifrån en skola som inte motsvarar kraven. Skulle en
            skola med den valfrihet vi
          </p>
          <p xml:id="i-4AMNPH45ZxWeBqSicP9Nwq">
            vill introducera läggas ned förorsakar detta möjligen problem
            för den kommunala skoladministrationen, men inte för de elever
            som funnit och valt en bättre väg till kunskapen.
          </p>
          <p xml:id="i-8cX6jMxKAeSVkUC6jQagVY">
            6.1 Internationaliseringen
          </p>
          <p xml:id="i-SqnACHAY2jVw9XrbghMmXt">
            Högre utbildning och forskning verkar i en gränsöverskridande
            miljö med internationella — utbyten och kontakter. Svenska = forskare
            och vetenskapsinstitutioners möjligheter att vara del i toppskiktet
            är beroende av den svenska forskningens egna meriter. Men resultatet
            är en angelägenhet för alla i vårt land eftersom vi får del av
            andras kunskap och insikter. Så kan svensk forskning och industri
            vara med och utveckla nya genombrott och produkter som kommer
            befolkningen till del. Genom internationellt studentutbyte ökar
            kontakterna mellan människor och förståelsen för andra ökar. Det
            berikar den svenska högskole- och universitetsutbildning som akademiskt
            utbyte genom tiderna alltid gjort. Svenska studenters möjligheter
            att studera utomlands bör uppmuntras.
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0011.pdf"/>
          <p xml:id="i-AoMQSHnPn8Jdo9U52Yw7V5">
            Med Sveriges medlemskap i den europeiska unionen vanns friheten
            att fritt kunna studera och arbeta i ett annat medlemsland. Sverige
            blev också del i EU:s forskningsprogram. Sverige bör verka för
            att EU:s forskning reformeras. Regeringen bör ta initativ för
            en ordentlig genomlysning av nyttan av de senaste ramprogrammen.
            Målsättningen måste vara ett mindre inslag av politisk styrning
            och inflytande av särintressen. Även på europeisk nivå ska forskningen
            präglas av frihet och mångfald, som utgör grunden för bästa utbyte.
            Annars riskerar samarbetet att missa de toppbegåvningar som forskningen
            inom EU behöver.
          </p>
          <p xml:id="i-Q6ZowqBPHCFBfrz62rQATn">
            6.2 Högre utbildning värd ansträngningen
          </p>
          <p xml:id="i-LPP9DkXJ2VLpT2H3REvtvt">
            Regeringen har misskött både skolan och den högre utbildningen.
            Under de senaste åtta åren har anslaget till grundutbildningen
            vid våra universitet och högskolor minskat med 26 procent per
            student. Fler utbildningsplatser har tillkommit, men kvaliteten
            har blivit lidande. Regeringen talar ständigt om att satsa på
            att få in studenter från studieovana miljöer. Resultatet har uteblivit,
            och andelen unga som väljer att läsa vidare har sjunkit och är
            mycket lägre än jämförbara länder som USA och England. Regeringspolitiken
            drabbar studenterna och i synnerhet de från mindre studievana
            miljöer. Regeringen för en bostadspolitik som gör att många studenter
            undviker större universitetsstäder som Lund, Uppsala och Stockholm
            därför att det inte finns någonstans för dem att bo. I motion
            2002/03:Ub487 Studenters vardagsproblem utvecklar vi vår syn på
            detta. Den högre utbildningen måste rustas upp efter flera linjer.
            Underfinan- sieringen måste brytas för att höja utbildningens
            kvalitet. Det kräver uthålliga resurstillskott under många år
            till grundutbildningen. Högre utbildning måste vare ett utvecklande
            möte mellan studenter och meriterade lärare och får inte enbart
            reduceras till opersonliga stormöten. Sker detta förslösas både
            den personliga bildningen och det bidrag som den högre utbildningen
            skall ge till vårt lands framtida välstånd. Universiteten och
            högskolorna måste också frigöras från politisk styrning. Universitet
            och högskolor skall kunna utvecklas i olika riktningar. Ledande
            forskningsuniversitet skall finnas liksom utbildningsinstitutioner
            av högsta klass. Kravet på likhet måste alltså underordnas intresset
            av variation. Två universitet och högskolor erbjuds att, liksom
            tidigare Chalmers och Handelshögskolan i Jönköping, övergå i stiftelseform.
            Andra vägar för en större självständighet för lärosätena prövas
            parallellt. Universiteten ges styrelser där professionell kunskap
            utifrån kombineras med erfarenhet inifrån. Sverige har särskilt
            stora problem med längre akademiska utbildningar. Här krävs väsentliga
            förstärkningar om vårt lands högre utbildning skall kunna hålla
            jämna steg med omvärlden. Alla akademiska utbildningar måste hålla
            hög kvalitet. Vi föreslår att en kvalitetsuppbyggnad nu inleds
            och anslår för detta successivt ökade resurser redan från nästa
            år. För år 2005 uppgår dessa till drygt 1,2 miljarder kronor.
          </p>
          <p xml:id="i-Ttq6tbvopvrTnB8cDWiiJo">
            2002/03:Ub298
          </p>
          <p xml:id="i-EiY3oFfNEoy7d6iZtiJKKr">
            13
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0012.pdf"/>
          <p xml:id="i-Wkh1ga7tKsZ83F5JPMv81i">
            2002/03:Ub298
          </p>
          <p xml:id="i-7tF3ppsrACwfV4T9yWZviR">
            14
          </p>
          <p xml:id="i-2TRQBumquGfJFdrfoCHJmJ">
            Universiteten har också en huvuduppgift som centrum för forskningen.
            Den måste skötas med omsorg och förutseende.
          </p>
          <p xml:id="i-5JhvWFsUEt5G2i1tRgkAV8">
            6.3 Forskningskapacitet värdig ett framtidsland
          </p>
          <p xml:id="i-9XWJTxpbkRZmjS1NfmH6sj">
            Forskningen måste byggas ut under en följd av år, och antalet
            forkningsfinansiärer måste öka. Detta bör inledas med en förbättring
            av universitetens resurser och av Vetenskapsrådets. I ett kommande
            steg samlas i första hand den medicinska och biovetenskapliga
            forskningen i en svensk motsvarighet till USA:s National Institutes
            of Health med syftet att göra Sverige till en absolut världsledande
            nation inom biovetenskaperna. Det vore orätt att hävda att den
            svenska forskningen befinner sig i en kris jämförbar med den som
            förföljer skolan. Likväl är forskningen utsatt. Gamla framgångar
            riskerar att snabbt raderas ut. Viktiga förutsättningar för att
            Sverige skall klara en hårdnande internationell kunskapskonkurrens
            kan redan vara på väg att tillintetgöras. Vi är övertygade om
            att en — om möjligt — samstämd förnyelse av den grundläggande
            skolbildningen och den mest avancerade forskningen skulle innebära
            en stimulans av det svenska kunskapssamhället med betydelse långt
            utanför skolans värld och forskningen. Situationen för Sveriges
            forskare har försämrats, dels genom lägre anslag, dels genom den
            ökade politiseringen, inte minst av universitetens styrelser och
            forskningsstiftelser. Den akademiska friheten och det nödvändiga
            oberoendet har ersatts av en statlig styrning av akademin och
            av vilken forskning som skall prioriteras. Den svenska statliga
            forskningen ligger, trots den omfattande försvarsforskningen som
            ingår i statistiken, under OECD-genomsnittet när det gäller den
            andel av forskningsresurserna som är statliga. Andelen som är
            statlig sjunker dessutom. År 1995 var den 29 procent, och år 1999
            hade den krympt till 25 procent. De samlade forskningsinsatserna
            är dock internationellt sett betydande, eller 3,85 procent av
            bruttonationalprodukten. Denna framskjutna position beror emellertid
            inte på att staten kan sägas bedriva en särskilt vidsynt forskningspolitik,
            utan på att vissa svenska företag är forsknings- och utvecklingsintensiva.
            Hela 75 procent av de svenska forsknings- och utvecklingsinsatserna
            kan hänföras till företagen. Det lämnar en knapp procent av BNP
            som det statliga bidraget.
          </p>
          <p xml:id="i-GQ9LRM4mz5n6W3ECPk5v2b">
            Figur 1. FoU-utgifter som andel av BNP i vissa OECD-länder 1999
          </p>
          <p xml:id="i-3mUDBf7YuFqueHHQMt6oSW">
            Sverige 3,85 Finland JA Japan 3,06" USA 2,84 Schweiz PES en Korea
            2,52 Tyskland SÄTER
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0013.pdf"/>
          <p xml:id="i-TPtz1CRxLFFSw3YAST6nD">
            2002/03:Ub298
          </p>
          <p xml:id="i-Ex9mzE3PpmmToLb7tDyGsv">
            Frankrike 2,18" Nederländerna SR ste Danmark 2,00 Storbritannien
            183 Norge 1,75 Kanada 1,61
          </p>
          <p xml:id="i-Hmd1x8iV4HBbByUYUzoeAp">
            +1998, ""1996, ”"+1997 (Källa Main Science and Technology Indicators,
            OECD 2000)
          </p>
          <p xml:id="i-YKcErjzR9PRD4vJqEzMpgS">
            Denna forskningsstruktur medför problem och risker på flera plan.
            Det är naturligtvis bra att stora företag i Sverige satsar mycket
            på forskning. Dessa företag är emellertid globala till sin struktur.
            Det som satsas i Sverige i dag kan komma att satsas i andra länder
            i morgon. Precis som vi i början av 1990-talet tog initiativet
            till den mest betydande utbyggnaden av svensk forskning i modern
            tid vill vi nu både reparera vad Socialdemokraterna raserat och
            ta ett nytt steg för att kunna erbjuda forskningen de bästa av
            möjligheter som står att få. Med början nästa år föreslår vi en
            successiv utbyggnad av den svenska forskningskapaciteten med till
            slut sammanlagt 1,5 miljarder kronor per år. Utbyggnaden skall
            vara genomförd år 2005. Huvuddelen av de förstärkningar vi föreslår
            skall gå till de tre ämnesområdena under vetenskapsråden och till
            en förstärkning av universitetens och de forskande högskolornas
            möjligheter att själva, eller tillsammans med andra, finansiera
            värdefull forskning (de tidigare s.k. fakultetsanslagen). En översyn
            bör samtidigt göras av alla de politiskt motiverade öronmärkningar
            som finns i dag i syfte att reducera dessa till förmån för forskningens
            egna prioriteringar. Våra förslag innebär en målmedveten satsning
            på den grundläggande forskningen. Vi vet att inte bara grundforskning
            är av betydelse. Det behövs också mer tillämpade inriktningar
            i ett forskningssystem som är balanserat och som kan komma hela
            samhället till del. Att vi i dag föreslår att just grundforskningen
            skall ges företräde beror på att den blivit så illa åtgången under
            senare tid. Avancerad grundforskning har också blivit allt dyrare.
            Den tillämpade forskningen kan inte heller utvecklas om den inte
            också kan hämta näring ur annan forskning. Den satsning vi föreslår
            gör det också lättare för svensk forskning att upprätthålla en
            styrka som har internationell attraktionskraft. Om denna saknas
            kommer vårt land successivt att förlora viktiga partners i den
            globala forskarvärlden. I motion 2002/03:Ub486 Högre utbildning
            och forskning utvecklar vi vår syn på den högre utbildningen och
            forskningen.
          </p>
          <p xml:id="i-Ef1om9pnxY9Key4pD89poU">
            15
          </p>
          <pb facs="riksdagen-motions-pdf/data/200203/mot_200203_Ub_0298/mot_200203_Ub_0298-0014.pdf"/>
          <p xml:id="i-4BqY39CRHhUMDrmDt8tAhJ">
            2002/03:Ub298
          </p>
          <p xml:id="i-NjuyY79AhU6peSojURQPY8">
            16
          </p>
          <p xml:id="i-LsEBjydc9cebjyBQ4TemLo">
            Stockholm den 21 oktober 2002
          </p>
          <p xml:id="i-4rRkSu85W2bosHWn51fwtH">
            Bo Lundgren (m) Fredrik Reinfeldt (m) Per Westerberg (m) Gunilla
            Carlsson (m) Chris Heister (m) Gunnar Hökmark (m) Marietta de
            Pourbaix-Lundin (m)
          </p>
          <p xml:id="i-LVuzwLKN2uRERQjvq8TBMS">
            Beatrice Ask (m) Anders Björck (m) Catharina Elmsäter-Svärd (m)
            Cristina Husmark Pehrsson (m) Göran Lennmarker (m) Sten Tolgfors
            (m)
          </p>
        </div>
      </div>
    </body>
  </text>
</TEI>
