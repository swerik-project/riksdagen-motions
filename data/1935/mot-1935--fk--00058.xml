<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__58/mot_1935__fk__58-001.pdf"/>
      <fw xml:id="i-PL5VpjeVh3bTPYjQQ9C8bx">
        Motioner i Första kammaren, Nr 58. 13
      </fw>
      <div type="motHeader" xml:id="i-6sccqMrbwDrDY31iccp3qi">
        <div type="motTitle" xml:id="i-6UBzmxrVmuXLdeZKMZmDjW"/>
        <div type="motSubmissionInfo" xml:id="i-JpaFWHs4brsRvbqjEBJETY"/>
      </div>
      <div type="motBody" xml:id="i-EAL29hLTvACEQejnQsNLxG">
        <div xml:id="i-QQGMEUtUJwJMucTGbiyiJu">
          <p xml:id="i-F8PQuVje8zMhP3XqwZdW88">
            Nr 58.
          </p>
          <p xml:id="i-Q11c8B68n831JMp65kk2Xx">
            Av herr Arvedson m. fl., angående jaktvårdens ordnande.
          </p>
          <p xml:id="i-5jfLdW8yQ1V6GiTcb7oRvP">
            Inom vida kretsar av vårt lands befolkning ha under de senaste
            år- tiondena uppstått allt starkare betänkligheter mot de föråldrade
            lagar och författningar rörande jakt och djurfångst, som alltjämt
            äro gällande i riket. Bristerna göra sig särskilt märkbara beträffande
            jaktvården. Begreppet jaktvård är en jämförelsevis ny företeelse.
            För endast ett 100-tal år sedan tänkte knappast någon på att spara
            på det vilda. Det ansågs som en helt naturlig sak, att var och
            en sökte taga för sig så mycket som möjligt av det, som naturen
            med mer eller mindre frikostig hand skänkte. Denna uppfattning
            kunde möjligen försvaras i det dåtida Sverige med gles befolkning
            och vidsträckta marker; i ett tättbebyggt kultursamhälle av den
            struktur som vårt land numera framvisar, där jägarnas antal ökar
            i samma mån som villebrådet minskar, är det en orimlighet. Ända
            fram till år 1789 hade rätten till jakt varit underkastad stränga
            restriktioner, vilka i hög grad inskränkte befolkningens möjligheter
            till jakt och djurfångst. Nämnda år återförenades emellertid rätten
            till jakt med besittningen av jord, varigenom jakten så att säga
            gavs fri för me- nige man. Denna princip, att jakträtten tillkommer
            jordägaren, är av fundamental betydelse för hela vår jaktlagstiftning
            och utgör förutsätt- ningen för det jaktvårdsarbete, som för närvarande
            bedrives. Men jakt- rätten kan missbrukas och har också missbrukats
            i fruktansvärt hög grad. Följden av jaktens frigivande blev nämligen
            ett hänsynslöst utrotnings- krig mot villebrådet. Resultatet av
            denna rovjakt lät icke heller länge vänta på sig. Redan i mitten
            på 1800-talet stod vår villebrådsstam inför en katastrof. Det
            matnyttiga och pälsbärande vilda var oerhört decimerat. Några
            arter såsom vildrenen, bävern och den svarta storken voro helt
            utrotade. Andra djurslag, exempelvis älgen, rådjuret, lodjuret,
            de ståt- liga örnarna och de vackra och fullkomligt oskadliga
            gladorna hade minskats i ett så hastigt tempo, att deras existens
            var hotad. Det var då tanken på jaktvård först började tränga
            sig fram i de ansvarskän- nande jägarnas medvetande. De stämningar,
            som vid denna tid gjorde sig gällande, fingo uttryck i 1864 års
            jaktstadga, som äntligen satte en gräns för det hejdlösa skju-
            tandet och dödandet. Det var dock endast en mycket ringa och anspråks-
            lös början, men grunden var i alla fall lagd. På denna grund har
            arbetats vidare, och många förbättringar ha tillkommit. Förbättringarna
            ha dock icke kunnat hålla jämna steg med de krav på skydd för
            det vilda och med de fordringar på mera ordnade förhållanden vid
            jaktens utövande,
          </p>
          <pb facs="riksdagen-motions-pdf/data/1935/mot_1935__fk__58/mot_1935__fk__58-002.pdf"/>
          <fw xml:id="i-K23bbjGbVBMQpqNqqzmy7M">
            14 Motioner i Första kammaren, Nr 58.
          </fw>
          <p xml:id="i-DTjaRUM87k3pzancj3iFbu">
            som man för villebrådets egen skull har rättighet att begära
            av en human och modern jaktlagstiftning. — Nu gällande »Lag om
            rätt till jakt» är daterad den 8 november 1912. Den mest framträdande
            svagheten i denna jaktlag är, att vem som helst, oavsett kompetens
            och ålder och undandragen varje kontroll, tillerkännes rättighet
            att beväpnad med bössa draga ut i skog och mark. De talrika fallen
            av vådaskott och såväl olaga som olovlig jakt visa på ett skräm-
            mande sätt följderna av denna brist. Ett upprörande exempel utgör
            den händelse, som ägde rum förliden höst då en omdömeslös »jägare»
            med ett skott dödade en äldre kvinna i tro att han siktade på
            en grävling; ett annat ändå mer upprörande fall inträffade i Norrbotten
            i oktober 1930, då en 10-årig pojke under jakt ihjälsköt en familjeförsörjare
            med hustru och sju minderåriga barn. Liknande händelser inträffa
            årligen ehuru kanske icke alltid under så gripande omständigheter.
            För bedrivande av upplysningsverksamhet till förekommande av dylika
            missförhållanden fin- nas inga andra medel tillgängliga än de,
            som på frivillighetens väg kunna anskaffas. Man hade hoppats att
            den nya vapenlagen av den 22 juni 1934 skulle giva en viss kontroll
            över jägarna. För jaktens och jaktvårdens del har denna lag likväl
            blivit fullkomligt illusorisk. Jämlikt dess fjärde para- graf
            må nämligen skjutvapen utlånas för jakt- eller sportändamål. Vem
            som helst kan således fortfarande »låna» en bössa och gå ut på
            jakt. Redan 1916 framkom justitierådet von Seth med det geniala
            förslaget att var och en, som önskade erhålla rättighet att idka
            jakt, skulle erlägga en jaktvårdsavgift, som oavkortad skulle
            användas till jaktvårdens främ- jande. Denna tanke vann i jägare-
            och naturskyddskretsar stark anslut- ning och upptogs också i
            det av jaktsakkunniga år 1922 framförda för- slaget till ny förordning
            om jaktvårdsavgifter, jaktkort och jaktpass. Sedan förslaget omarbetats
            och ytterligare förbättrats, har det legat till grund för kommendör
            Holmgrens motion i riksdagen nr 46/1931 angående jaktvårdens ordnande.
            Motionen innefattade i sig i stort sett allt, vad vårt lands ansvarskännande
            jägare och naturskyddsvänner anse erforder- ligt för uppnående
            av ordnade jakt- och jaktvårdsförhållanden. Dess inne- börd är
            i huvudsak följande: 1. För rättighet att bedriva jakt skall viss
            jaktvårdsavgift erläggas mot bevis i form av jaktkort. (Lägsta
            avgift för jakt under helt år inom viss kommun föreslås till 5
            kronor. De influtna medlen beräknas uppgå till minst 200,000 kronor
            per år.) 2. I och med jaktvårdsavgiftens erläggande blir vederbörande
            jägare automatiskt medlem i befintlig eller framdeles upprättad
            länsförening för jaktvård och viltskydd. Fördelarna av detta förslag
            ligga i öppen dag. För det första skulle man erhålla effektiv
            kontroll över samtliga jägare inom hela landet. För det andra
            skulle erforderliga medel — sammanbragta av jägarna själva
          </p>
          <pb facs="riksdagen-motions-pdf/data/1935/mot_1935__fk__58/mot_1935__fk__58-003.pdf"/>
          <fw xml:id="i-QFFKchREoNxdAsic9XjyQ6">
            Motioner i Första kammaren, Nr 58. 15
          </fw>
          <p xml:id="i-U1TbFtoqwiUcuYZQ7dP7zL">
            — erhållas för bedrivande av propaganda- och upplysningsverksambhet,
            jaktbevakning, viltvård och eventuellt även för obligatorisk ansvarsför-
            säkring. Med anledning av ovannämnda motion beslöt riksdagen samma
            år att hos Kungl. Maj:t begära förslag till ny jaktlagstiftning.
            Under tre års tid har utredning rörande sådan lagstiftning nu
            fortgått, men är veter- ligen ännu icke slutförd. I starkt medvetande
            om att stora delar av vårt folk med oro betrakta detta dröjsmål
            och i känslan av att skyndsamma, positiva åtgärder äro nödvändiga
            för vår villebrådsstams bevarande hem- ställa vi,
          </p>
          <p xml:id="i-8qC6gNzWdo2GczqTYHdjbj">
            att riksdagen i skrivelse till Kungl. Maj:t ville be- gära skyndsamt
            slutförande av nämnda utredning och att de förslag, som därav
            kunna föranledas, framläggas för 1986 års riksdag.
          </p>
          <p xml:id="i-UBQcuHH5XKbiRUiy1Aw8Pb">
            Stockholm den 19 januari 1935.
          </p>
          <p xml:id="i-DTxTi61wgRLDUjNRwy5RoK">
            Nils Arvedson. John Sandén. Fritiof Gustafson.
          </p>
        </div>
      </div>
    </body>
  </text>
</TEI>
