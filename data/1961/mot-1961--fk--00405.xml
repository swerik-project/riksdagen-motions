<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00405">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__405/mot_1961__fk__405-001.pdf"/>
      <fw xml:id="i-HYNHsgTvg3HxcvrDF338jV">
        16 Motioner i Första kammaren, nr 405 år 1961
      </fw>
      <div xml:id="i-E1f9MJM1t2kGx5gTirEciA" type="motHeader">
        <div xml:id="i-fagywite6BKY61gPHca4c" type="motTitle"/>
        <div xml:id="i-KMjdYjsz4GQBH2jjqZPp3s" type="motSubmissionInfo"/>
      </div>
      <div xml:id="i-9EjAoTcrAZfVfHrPANRU9x" type="motBody">
        <div xml:id="i-Nh5xvzVM7EwRGY9iqbDm8L">
          <p xml:id="i-86xyCz1Z6Cof93i48KNnEt">
            Nr 405
          </p>
          <p xml:id="i-EWqYY28WqxaWj76FRjdKpy">
            Av herr Boheman, om utredning rörande internatskolorna.
          </p>
          <p xml:id="i-NRfXR2gnSEWHNfaoxMwSQQ">
            Av allt att döma kommer den nioåriga obligatoriska skolan att
            successivt under 1960-talet införas i hela landet. Därmed får
            vi en i princip för alla medborgare gemensam grundskola. Utan
            att ta ställning till de rent peda- gogiska problem som införandet
            av den nya skolan otvivelaktigt medför måste man ändock erkänna,
            att den planerade skolreformen från organisa- torisk synpunkt
            bör kunna innebära stora fördelar, inte minst genom att klyftan
            mellan stad och landsbygd i hög grad utjämnas beträffande ung-
            domens utbildningsmöjligheter. Även om jag sålunda är övertygad
            om lämpligheten av en i princip för all ungdom i landet enhetligt
            organiserad nioårig grundskola, vill jag likväl redan nu — innan
            riksdagen definitivt tar ställning till den stora skol- reformen
            — fästa uppmärksamheten vid några elevkategorier, för vilkas ut-
            bildning och anpassning i samhället den »vanliga» skolan knappast
            kan vara den mest ändamålsenliga. Jag tänker härvid på de ungdomar
            för vilka jag vill hävda att internatskolor av olika slag utgör
            den bästa lösningen. Visserligen är antalet internatskolor i Sverige
            inte stort — endast ett drygt tiotal under skolöverstyrelsens
            inseende — men det är ändå omvittnat, att de trots betydande ekonomiska
            svårigheter gjort avsevärda och framgångs- rika insatser, då det
            gällt att omhänderta barn, vilkas skolgång eljest skulle vara
            svår att fullgott genomföra; barn, vilkas föräldrar har sin verksamhet
            förlagd utom riket; barn, som kommer från splittrade familjer;
            barn, som över huvud taget saknar föräldrar i livet; barn, som
            av olika skäl behöver ett miljöombyte, för att nu nämna några
            av internatskolornas vanligast förekommande elevgrupper. Redan
            för närvarande är platsbristen vid flera internat påtaglig, särskilt
            vid dem, där antalet barn till utlandssvenskar utgör en stor procent
            av elevantalet. Platsbristen för flickor är särskilt stor. På
            goda grunder kan man anta att denna brist om några år kan bli
            mycket besvärande. Detta sammanhänger med att de elevkategorier
            för vilka internatskolan erbjuder en speciellt gynnsam miljö synes
            vara starkt växande. Inte minst gäller detta barn till föräldrar
            som vistas utrikes. Beträffande denna speciella kategori vill
            jag t.o.m. hävda att utvecklingen är önskvärd. Om man nämligen
            från samhällets sida — vilket jag anser riktigt — vill stimulera
            svenska med- borgare att verka utomlands, vare sig det gäller
            tjänst inom den svenska utrikesförvaltningen, näringslivet eller
            de internationella organisationerna,
          </p>
          <pb facs="riksdagen-motions-pdf/data/1961/mot_1961__fk__405/mot_1961__fk__405-002.pdf"/>
          <fw xml:id="i-BSYsgKziTmuVq7CvjfJqaD">
            Motioner i Första kammaren, nr 405 år 1961 17
          </fw>
          <p xml:id="i-HBRLYNdrYuCPdZ3Mc4sEKm">
            bör det därmed också vara ett direkt samhällsintresse att sörja
            för att dessa utlandssvenskar kan känna sig trygga beträffande
            barnens omvårdnad och utbildning. För näringslivet och den expanderande
            exportindustrien är rekryteringsfrågorna av vital betydelse. Det
            är fullt förståeligt att många i och för sig intresserade och
            lämpade personer avvisar erbjudanden om tjänstgöring utomlands
            under hänvisning till svårigheterna att då klara barnens skolgång.
            I all synnerhet gäller detta om tjänstgöringen skulle förläggas
            till något av utvecklingsländerna. Det har från näringslivets
            sida omvittnats att svårigheterna för rekrytering av personal
            för tjänstgöring till mycket stor del föranledes av de bristande
            möjligheterna att kunna bereda barnen undervisning i svensk internatskola.
            Det är min bestämda uppfatt- ning, att de svenska insatserna i
            dessa länder både kvalitativt och kvanti- tativt i hög grad måste
            bli beroende av vår vilja och förmåga att tillfreds- ställande
            lösa de skolproblem, som jag ovan berört. Det är också min övertygelse,
            att vi här rör oss på ett område där insatser kan och bör göras
            från både enskilt och offentligt håll och där en samverkan mellan
            staten och näringslivet sålunda bör etableras. Att näringslivet
            är villigt till en sådan samverkan torde kunna påräknas. Skulle
            platsantalet vid internat- skolorna ökas, borde också möjlighet
            beredas för ett visst antal elever från utvecklingsländerna att
            där inhämta undervisning. Det torde icke så sällan erbjuda betydande
            fördelar för studerande från sådana länder att särskilt på gymnasiestadiet
            följa undervisningen under några år vid en dylik skola för att
            därefter bättre kunna fullfölja sin utbildning vid högre under-
            visningsanstalt. Genom den vana som lärare åtminstone vid vissa
            internat- skolor erhållit att undervisa ungdomar, som till en
            början dåligt eller inte alls behärskar svenska, torde dylika
            internatskolor särskilt lämpa sig för att utgöra ett led — om
            än ett obetydligt sådant — i verksamheten för hjälp till utvecklingsländerna.
            Skolöverstyrelsen har för sin del i skrivelse till Kungl. Maj:t
            den 5 januari 1960 — under hänvisning till att hithörande problem
            dels är av den omfatt- ningen, att styrelsen saknar möjlighet
            att inom verket utreda desamma, dels berör flera andra områden
            än skolväsendet, t.ex. barna- och ungdoms- vården, utrikesrepresentationen,
            handeln etc. — hemställt, att Kungl. Maj:t måtte låta utreda internatskolornas
            ställning och omfattning efter enhets- skolans genomförande. Jag
            finner det angeläget, att en dylik utredning kommer till stånd.
            Enligt min uppfattning bör utredningen direkt ta sikte på att
            skapa förutsättningar för ett ökat platsantal vid internatskolorna
            i takt med det växande behovet därav. Vid utredningen bör stor
            uppmärksamhet fästas vid de ekonomiska bidragsfrågorna, varav
            ju elevavgifternas storlek är i hög grad beroende. Det bör undersökas,
            huruvida inte möjlighet kunde finnas att så konstruera statsbidragen,
            att elevavgifterna vid av staten understödda internatskolor inte
            behövde överstiga ett visst lämpligt avvägt
          </p>
          <pb facs="riksdagen-motions-pdf/data/1961/mot_1961__fk__405/mot_1961__fk__405-003.pdf"/>
          <fw xml:id="i-YHxvXSHEDR7tNYChzwoTLJ">
            18 Motioner i Första kammaren, nr 405 år 1961
          </fw>
          <p xml:id="i-3mFGYVcH63vc6hqSF3po9k">
            maximum. Självfallet bör även anknytningen till den obligatoriska
            skolan och internatskolans möjligheter att samverka med skolväsendet
            i övrigt inom den kommun där internatet är förlagt bli föremål
            för utredningens undersökningar. Det är angeläget att utredningen
            bedrives i nära samarbete med näringslivet, varför representanter
            exempelvis för Sveriges industri- förbund och Exportföreningen
            bör ingå bland utredningsmännen. Utred- ningen bör kunna bedrivas
            med sådan skyndsamhet, att förslag kan fram- läggas redan till
            nästa års riksdag. Jag får sålunda hemställa, att riksdagen måtte
            hemställa hos Kungl. Maj:t attskynd- samt låta utreda frågan om
            internatskolornas ställning och omfattning i enlighet med de riktlinjer
            för utredningen, som här ovan förordats.
          </p>
          <p xml:id="i-YR63XzBufhcr7JTxs42q5R">
            Stockholm i januari 1961
          </p>
          <p xml:id="i-PWtQpD3wKKp13V2BDRt2La">
            Erik Boheman
          </p>
          <p xml:id="i-FU3aNhs7UY9RHi8A5izs5C">
            Svenska Tryckeriaktiebolaget, Stockholm 1961 610214
          </p>
        </div>
      </div>
    </body>
  </text>
</TEI>
