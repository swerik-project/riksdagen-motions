<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03225">
  <teiHeader>
    <fileDesc>
      <titleStmt>
        <title>Stärk äldres livskvalitet</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3225 av Cecilia Widegren m.fl. (M)</title>
          <idno type="rdwebb">H4023225</idno>
          <rs type="number">3225</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023225/text</ref>
          <ref type="dokument_url_html">http://data.riksdagen.se/dokument/H4023225</ref>
          <ref type="dokumentstatus_url_xml">http://data.riksdagen.se/dokumentstatus/H4023225</ref>
          <ref type="docx">http://data.riksdagen.se/fil/95022F69-40FE-4699-BE98-60AA069D8D49</ref>
          <ref type="pdf">http://data.riksdagen.se/fil/C31946B2-C883-42D0-A227-077DB0F8DA77</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-P2Qeo7VM9UV2RSExyEhtHW</idno>
            <name>Jenny Petersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XedMorftsDX6PikrDJEPBL" type="signed"/>
        <correspContext corresp="i-XedMorftsDX6PikrDJEPBL">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-P2Qeo7VM9UV2RSExyEhtHW"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-Mu8D3Cyy6PoWGop3KQtfh2"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-E1zhx8cgrWmP4FfKy9YXnu" type="submitted">
          <date when="2016-10-05"/>
          <time when="15:36:53"/>
        </correspAction>
        <correspAction xml:id="i-2UuBuJr7zpNMYN2XyAyJoC" type="reviewed">
          <date when="2016-10-06"/>
          <time when="10:35:36"/>
        </correspAction>
        <correspAction xml:id="i-RoVHVrq9GuykaPcwscRWuB" type="referred">
          <date when="2016-10-14"/>
        </correspAction>
        <correspAction xml:id="i-Uz73ksQ9aKdBFp9Cc4NRmJ" type="assigned">
          <date when="2018-06-11"/>
          <time when="16:25:55"/>
        </correspAction>
        <correspContext corresp="i-Uz73ksQ9aKdBFp9Cc4NRmJ">
          <ref type="assignedTo">Socialutskottet</ref>
        </correspContext>
        <correspAction xml:id="i-WhUij6FepRL3pyYqKNm5CC" type="behandlas_i"/>
        <correspContext corresp="i-WhUij6FepRL3pyYqKNm5CC">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B1HqcosxCMDc57RPPMRpkR" type="behandlas_i"/>
        <correspContext corresp="i-B1HqcosxCMDc57RPPMRpkR">
          <ref type="uppgift">2016/17:SoU1</ref>
          <ref type="ref_dok_id">H401SoU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KcyKY4AgdqpsAHFWfFxwnJ" type="motHeader">
        <div xml:id="i-QTcNwhmiiKCuA6LCTrLWd7" type="motTitle">
          Motion till riksdagen 2016/17:3225 av Cecilia Widegren m.fl.
          (M) Stärk äldres livskvalitet
        </div>
      </div>
      <div xml:id="i-XhoL1GBZ7TmDtwEcKHNHXi" type="motBody">
        <div xml:id="i-FucvZnzJUtc9N66hRw2hdm" type="motProposal" subtype="förslag">
          <head xml:id="i-LQTHAyPmzZSahibDSqjgs8">
            Förslag till riksdagsbeslut
          </head>
          <list xml:id="i-DQ1F6R2o1P4xYNvkvjKdma" style="ol">
            <item xml:id="i-4LnLYixKN6kgrSwvUXvMXD">
              Riksdagen ställer sig bakom det som anförs i motionen om en nationell
              handlingsplan för att stärka äldreomsorgens kvalitet och tillkännager
              detta för regeringen.
            </item>
            <item xml:id="i-8KjFfPQF7NDnUhp9k7ATKQ">
              Riksdagen ställer sig bakom det som anförs i motionen om försöksprojekt
              i samverkan mellan stat, kommun och pensionärsorganisationer gällande
              ett måltidslyft inom äldreomsorgen och tillkännager detta för
              regeringen.
            </item>
            <item xml:id="i-3VU9fKBmsJnj7a6Dj6Rd8s">
              Riksdagen ställer sig bakom det som anförs i motionen om försöksprojekt
              gällande mobila team i den nära vården i samverkan mellan stat
              och kommun och tillkännager detta för regeringen.
            </item>
            <item xml:id="i-xHUu7h9FMiKWrnbcycRdf">
              Riksdagen ställer sig bakom det som anförs i motionen om försöksprojekt
              i samverkan mellan stat, kommun och pensionärsorganisationer gällande
              att bryta äldres ofrivilliga ensamhet och tillkännager detta för
              regeringen.
            </item>
            <item xml:id="i-T8Z4JZjqZqmcnWuJiJivPa">
              Riksdagen ställer sig bakom det som anförs i motionen om att
              ge Myndigheten för vård- och omsorgsanalys i uppdrag att sammanställa
              försöksprojekten gällande mobila team i den nära vården och tillkännager
              detta för regeringen.
            </item>
            <item xml:id="i-X4feVay5LBCkhFdwoszTYZ">
              Riksdagen ställer sig bakom det som anförs i motionen om att
              pröva möjligheterna att genomföra strukturerade försöksprojekt
              där kommuner ges möjlighet att erbjuda trygghetsboende eller särskilt
              boende utan biståndsbedömning, och detta tillkännager riksdagen
              för regeringen.
            </item>
            <item xml:id="i-3ugJqaw7LUiPpPTG47MvCJ">
              Riksdagen ställer sig bakom det som anförs i motionen om försöksprojekt
              i syfte att bistå kommuner, landsting och regioner som har eller
              vill ha testbäddar inom äldrevård och äldreomsorg, och detta tillkännager
              riksdagen för regeringen.
            </item>
          </list>
        </div>
        <div xml:id="i-RLsFEhnaLQibrEsMFXYfbr" type="motContent">
          <head xml:id="i-Qbe2vyfoewXKHKAuav9vBR" type="h1">
            Moderata värderingar och utgångspunkter
          </head>
          <p xml:id="i-Xpd8586mn5GM7JPDL2tr1Q">
            Varje enskild människa är den viktigaste utgångspunkten och perspektivet
            för Moderaternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv.
          </p>
          <p xml:id="i-DvgD7H5yKJr7vDtD84tcGf">
            Vi vet att varje människa har stora förmågor och möjlighet att
            kunna utveckla dessa exempelvis med rätt utbildning. Ofta växer
            och utvecklas människor som mest när de dels möter nya utmaningar,
            dels prövas när de ställs inför svåra livssituationer. Då behöver
            man ofta hjälp och stöd av samhället.
          </p>
          <p xml:id="i-CBdmFB8C3np35ADqg1PRbF">
            Alla äldre har lika rätt till vård efter behov och en likvärdig
            vård av hög kvalitet. Det handlar om människors liv och hälsa.
            Fokus på hög kvalitet och kontinuitet skapar förutsättningar för
            att såväl alla patienter som anhöriga ska kunna känna sig trygga.
            Detta gäller inte minst de mest sjuka äldre.
          </p>
          <p xml:id="i-2MHEApKdJpZnS5wCPF2Pnk">
            Alla människor ska ha rätt till valfrihet. Man ska kunna välja
            sin äldreomsorg och äldrevård utifrån egna behov och förutsättningar,
            oavsett var i landet man bor. Detta i sin tur förutsätter mångfald
            och alternativ. Frihet att välja mellan olika alternativ skapar
            också olika möjligheter för vårdens och omsorgens medarbetare
            att utvecklas, olika karriärvägar och att kunna specialisera sig.
          </p>
          <p xml:id="i-5K49ZnATDyL72c4WnrHDHp">
            När du blir äldre, orken kanske tryter och man känner behov av
            mer stöd i vardagen, då ska man kunna känna tillit till att den
            äldreomsorg som erbjuds är av hög kvalitet. Det ska också vara
            tydligt att man som äldre fortsatt kan ha ett stort inflytande
            över sin egen vardag även om man är i behov av äldrevård och äldreomsorg.
          </p>
          <p xml:id="i-GdckGr3Rqi8hoQoaRQm2FK">
            Vår strävan är att motarbeta den ensamhet som inte är självvald.
            Även som äldre ska man kunna känna sig trygg, få uppleva gemenskap
            och delaktighet i samhället, men framförallt ska alla fortsatt
            kunna vara självständiga individer som har goda möjligheter att
            göra egna val utifrån egna intressen, önskemål och behov. Alla
            ska, så långt det är möjligt, ha rätt till livskvalitet hela livet.
            Alla ska ha rätt till en guldkant på ålderns höst.
          </p>
          <p xml:id="i-7dddUiUpzM4vA2XZ9KEgCq">
            Nuvarande situation är otillfredsställande när det gäller såväl
            kontinuitet för äldre patienter i vården som brukare i äldreomsorgen.
            Därtill att personal inom såväl äldreomsorgen som äldrevården
            funderar på att sluta på grund av dålig arbetsmiljö och låga löner.
          </p>
          <p xml:id="i-243cW9E2pSC19zcp2yTCYU">
            Alla som arbetar inom äldreomsorgen och äldrevården ska ha rätt
            till en rimlig arbetsmiljö, tydliga karriärmöjligheter och ett
            kunnigt ledarskap. Det måste alltid löna sig att arbeta och att
            vidareutbilda sig. Människors vilja att anstränga sig, arbeta
            tillsammans och specialisera sig ska uppmuntras.
          </p>
          <p xml:id="i-NkCmuLMLCNFZqdLyCQKwCa">
            Vi påbörjar framtagandet av en nationell handlingsplan med konkreta
            långsiktiga strategier för att höja kvalitet i såväl äldreomsorgen
            som i den nära mobila vården av äldre. I ett första steg föreslår
            vi ett antal strukturerade försöksprojekt som syftar till att
            metodiskt pröva vägar att höja de äldres livskvalitet.
          </p>
          <head xml:id="i-PN54v8aNz76Amw1iMCqUxH" type="h1">
            Stora utmaningar inom äldreomsorg och äldrevård
          </head>
          <p xml:id="i-HY8dih6G8zn4WA4mknY1P">
            Det finns många stora utmaningar inom äldreomsorg och vården
            av de mest sjuka äldre. Därtill många andra utmaningar som rör
            äldres möjligheter till en god livskvalitet. I denna motion kommer
            fokus att handla om framförallt tre av alla utmaningar som rör
            äldreomsorg och vården av de äldre.
          </p>
          <p xml:id="i-UK7ft6pCvdkLgemBhSZGK7">
            Det handlar om bristande kvalitet och kontinuitet i bemanning
            av äldreomsorg, såväl äldreboende som hemtjänst. Därtill om den
            mat som våra äldre serveras i äldreboenden och i hemtjänsten.
            Därtill den ofrivilliga ensamhet som många äldre upplever och
            svårigheter att få promenera i sällskap med någon i friska luften
            om man bor i ett äldreboende eller har hemtjänst. Därtill om de
            utmaningar och möjligheter som finns avseende en rörligare nära
            vård för våra mest sjuka äldre.
          </p>
          <p xml:id="i-JEnmC8LobQCJhQjQqjYTHK">
            Andelen äldre i Sverige ökar stadigt. Det är idag ungefär 2 miljoner
            människor som är över 65 år. Det motsvarar mer än var femte person
            i Sverige. Vi vill se ett Sverige där alla kan mötas. För de äldre
            som väljer och kan bo kvar hemma ska det finnas goda möjligheter
            till samvaro genom att öka antalet kontaktpunkter och mötesplatser
            där man kan uppleva gemenskap i olika former.
          </p>
          <p xml:id="i-3DkNvocJbYnrPLBFfZ3Sap">
            Den framtida personalförsörjningen inom äldreomsorgen måste lösas
            långsiktigt. Det är omfattande rekryteringsbehov, såväl på kort
            som på lång sikt. Därför behövs ett samlat helhetsgrepp och det
            behöver arbetas fram en långsiktig nationell handlingsplan som
            följs av lokala strategier för kompetensförsörjningen inom äldreomsorg
            och äldrevård. Det är viktigt att det sker skyndsamt då det tar
            många år innan dagens utbildningsinsatser påverkar verkligheten
            på till exempel vårdcentraler och inom äldreomsorgen runt om i
            landet.
          </p>
          <p xml:id="i-G1jaSXJb5jm6wxB7W5YYSx">
            Den allra viktigaste beståndsdelen för att kunna åstadkomma en
            god äldreomsorg och äldrevård är kvalificerade och engagerade
            medarbetare. Det arbete som medarbetarna i äldrevården och äldreomsorgen
            utför är avgörande. Det är därmed av avgörande betydelse för att
            kunna säkra den framtida personalförsörjningen att arbetsvillkor,
            arbetsmiljö och möjligheterna att kunna påverka sin situation
            på arbetsplatsen utvecklas och blir mer omfattande än idag.
          </p>
          <p xml:id="i-TeeT3AhVujcennmnnjLqF7">
            Det handlar konkret om exempelvis lön, möjligheter till heltid
            och ett ökat samlat inflytande över arbetstider. Därtill om att
            kunna utvecklas genom ökade möjligheter till vidareutbildning,
            karriär för den som vill och kan att utvecklas till exempelvis
            chef och ledare för verksamhet inom äldreomsorg och äldrevård.
          </p>
          <p xml:id="i-F3jAGb6aPamSptH9K31b4w">
            Maten kan och ska vara ett glädjeämne i vardagen för äldre. Många
            äldre i äldreomsorgen äter inte tillräckligt bra. De tycker inte
            att maten smakar något överhuvudtaget eller att formen för hur
            måltiderna genomförs är otillfredsställande. Måltiderna blir i
            alltför många fall ett måste att genomföra istället för en glädje
            och höjdpunkt under dagen att uppleva och göra det tillsammans
            med andra.
          </p>
          <p xml:id="i-KQ9ou55pWGVmKPxq52Qa9x">
            Detta beror alltför ofta på brister i måltidernas kvalitet och
            utformning. Hur maten är lagad och serveras och om man kan äta
            den i sällskap med andra spelar stor roll för den upplevda kvaliteten.
            Att förbättra utformningen av måltiderna behöver inte per automatik
            betyda högre kostnader.
          </p>
          <p xml:id="i-MxybVeY7h64qMGopyFrnBY">
            En betydande risk vid ofrivillig ensamhet är undernäring, felmedicinering
            och onödiga besök på redan hårt belastade akutmottagningar. Vi
            ser med oro på den utveckling som sker med allt fler äldre som
            medicineras med allt mer psykofarmaka. Denna medicinering kan
            ske med betydligt större restriktivitet.
          </p>
          <p xml:id="i-9JPgRG6MRpH9UjTPpqTszn">
            Betydande delar av socialtjänsten inklusive äldreboenden, hemtjänsten
            och vården i delar av landet går på knäna idag. Trycket på personalen
            är så stort att undanträngningseffekter sker av äldre människor
            som har verkliga behov som inte blir tillgodosedda. Detta är oacceptabelt.
          </p>
          <p xml:id="i-RDfp7KtZ7bX9x5PfQ73nzw">
            Det finns tyvärr multisjuka äldre med kroniska sjukdomar som
            far illa inom äldrevården. Denna bild är lika tydlig och sann
            som att nya arbetssätt inom vård och omsorg växer fram. Med de
            samlade erfarenheter och kunskaper som redan finns gällande multisjuka
            människor med kroniska sjukdomar och multisjuka äldre handlar
            det mer om att göra rätt från början än om att tillsätta fler
            utredningar.
          </p>
          <p xml:id="i-Wt3VFZGS6bGrN9LYsSJjNF">
            Den gemensamma utgångspunkten för denna framväxt är glädjande
            nog ofta ett förändrat synsätt när det gäller patienterna och
            brukarna, att utgå från individens behov istället för organisationens
            behov. Det gäller för alla ansvariga inom vård och omsorg, inom
            alla nivåer, att möta dessa utmaningar och skapa bästa möjliga
            förutsättningar att stödja en utveckling i riktning mot ett mer
            personcentrerat synsätt.
          </p>
          <p xml:id="i-6WcWosUy4nHc3SgQE6933r">
            Ett arbetssätt som har stor potential är den mobila nära vården
            i hemmiljö. Den har många förutsättningar att kunna bidra till
            att skapa en mer och bättre tillgänglig vård för äldre. Denna
            form av vård i hemmet syftar till att ge en trygg individanpassad
            och samordnad vård för äldre patienter där helhetssyn och generalistperspektiv
            utgör grunden och basen i arbetet.
          </p>
          <p xml:id="i-8iASjpTifQWFsMgzxS1jRG">
            Den mobila nära vården vänder sig till äldre patienter, individer
            som har komplexa behov av medicinsk vård och omsorg. Denna form
            av vård kräver en tydlig samverkan mellan kommunens hemsjukvård,
            primärvård och slutenvård. Det ställer andra krav på alla inblandade.
          </p>
          <p xml:id="i-NJQG3786eD8ci5jHAUh2ce">
            Där denna arbetsform prövats och utvecklats har gensvaret från
            patienterna varit genomgående positivt. Det framgår av en rapport
            från Närvården i Västra Skaraborg att patienterna är nöjda, de
            ser det som positivt att de slipper ta sig till sjukhuset, de
            upplever trygghet att få vård i hemmet. Patienterna uppger vidare
            att de blir lyssnade på och att läkaren tar sig tid.
          </p>
          <p xml:id="i-ELBZhuPBkxki4TYLFY9KPT">
            Resultaten är hittills, enligt samma rapport, tydliga och positiva.
            Enligt utvärderingen minskade akutbesöken för de allra sjukaste
            med 80 procent, antalet vårddagar på sjukhus minskade med 92 procent
            och mottagningsbesök med 89 procent.
          </p>
          <p xml:id="i-FvxjeiWGs5uKee6ZRNtAog">
            Enligt en annan rapport från Sveriges Kommuner och Landsting,
            SKL, beräknas den mobila äldreakuten i Uppsala ha minskat kostnaderna
            med drygt nio miljoner kronor per år i slutenvård och 2,5 miljoner
            kronor i öppen vård. Dessa resurser kan istället användas till
            att stärka kvaliteten i andra delar vården, exempelvis i primärvården.
          </p>
          <p xml:id="i-XmEqKU1C7NGtqhKB8Cn7R7">
            Att fortsätta det systematiska arbetet med att utveckla uppföljning,
            tillsyn och utvärdering gällande äldreomsorg och äldrevård är
            helt centralt.
          </p>
          <p xml:id="i-5apf4GoRiD4MLgJnUQyYHS">
            Socialstyrelsen ska fortsätta att genomföra den nationella brukarundersökningen
            om äldres vård och omsorg på ett sätt så att resultat kan redovisas
            på enhetsnivå för särskilt boende och hemtjänst. Det är bra, så
            länge syftet är att vidareutveckla metoder och redskap för att
            synliggöra kvalitet, såväl brister som goda exempel.
          </p>
          <p xml:id="i-BRfGuBYAhbGpqRkyYvY1ws">
            Inspektionen för vård och omsorg är ett led i ett långsiktigt
            arbete att skärpa tillsyn och tillståndsgivning inom bland annat
            socialtjänsten samt verksamhet enligt lagen om stöd och service
            till vissa funktionshindrade. Ambitionen är att det ska vara enkelt
            att kunna framföra sina klagomål gällande upplevd bristande kvalitet
            gällande till exempel hemtjänst.
          </p>
          <p xml:id="i-Vjk4HqF7SFpuxo9RoTE4ax">
            Myndigheten för vård- och omsorgsanalys ska utveckla strukturerade
            metoder att undersöka och följa upp kvaliteten inom äldreomsorgen
            betraktat ur ett brukarperspektiv. Detta är en central uppgift
            i det fortsatta arbetet att se över vilka redskap som är mest
            användbara i syfte att öka kvaliteten i äldreomsorgen.
          </p>
          <p xml:id="i-8icSatdJoT8LP3GjgP8mfS">
            Arbetet med öppna jämförelser är centralt och nödvändigt i strävan
            att utveckla bättre kvalitet i äldrevård och äldreomsorg. Öppna
            jämförelser handlar om att utveckla kvalitet och uppföljning som
            ger nödvändig information. Öppna jämförelser har ett egenvärde.
            Metoden bidrar i sig till att stimulera drivkrafter att förbättra
            sig, att belöna öppenhet och sprida lärdomar via goda exempel.
          </p>
          <head xml:id="i-85c2TDHBsadEGw4wKZQLxL" type="h1">
            Regeringen är passiv – föreslår inga reformer
          </head>
          <p xml:id="i-GtTVSnHadsRp5cTGQ5K7bL">
            Regeringen har inga förberedda reformer gällande att utveckla
            och stärka äldreomsorgen och den nära vården för våra mest sjuka
            äldre. Detta trots att utmaningarna är omfattande och väl belysta.
            Den är istället passiv och låter förstå att det mest är bra i
            äldreomsorgen och äldrevården.
          </p>
          <p xml:id="i-9rrEXqP2sc2nVpdDE3wkCn">
            Regeringen sätter därtill fokus på ideologi. Den fortsätter att
            bekämpa det fria valet av vård. Den fortsätter att på olika sätt
            försvåra valfrihet och mångfald gällande äldreomsorg. Den sätter
            ett ensidigt fokus på att utlova fler undersköterskor i äldreomsorgen,
            samtidigt som bättre måltider för de äldre, parboendegarantin
            och demensplan prioriteras bort.
          </p>
          <p xml:id="i-7RMgx48uKfjNEVEtao3yoN">
            Regeringen avser samtidigt att kraftigt höja utgifterna i de
            omfattande transfererings- och bidragssystemen. Man löser inte
            äldreomsorgens utmaningar genom att permanenta och öka det långvariga
            bidragsberoendet. Problemen förstärks istället eftersom exempelvis
            arbetslöshet har en ökad risk för negativa effekter på individens
            hälsa.
          </p>
          <p xml:id="i-GGs7sPnEU5XZ6VHMmv2142">
            Det bästa sättet att värna om en äldreomsorg och äldrevård av
            hög kvalitet, förutom konkreta reformer rörande exempelvis kontinuitet,
            bättre måltider och en rörligare nära vård för de mest sjuka äldre,
            är att se till att fler får ett arbete och kan försörja sig själva.
            Långvarigt bidragsberoende, arbetslöshet och sjukskrivningar leder
            till en sämre äldreomsorg, äldrevård och välfärd.
          </p>
          <p xml:id="i-TUvutnEiD4s1n6op3w1K7o">
            Regeringens kombination av att prioritera ökade ersättningar
            för att leva på bidrag i stället för arbete och avsaknad av nya
            konkreta reformer för äldreomsorgen och äldrevården är oroande.
            Vi är beredda att medverka till att nu ta fram och genomföra en
            nationell handlingsplan för äldreomsorgen och äldrevården. Det
            är nu upp till regeringen att ompröva och förnya sin politik.
          </p>
          <head xml:id="i-HKJDUDkvEPVYkwD5Sh4i79" type="h1">
            Nationell handlingsplan – förslag för att stärka äldreomsorgens
            kvalitet
          </head>
          <p xml:id="i-Hv2rxJ8zr5BavUhUcfdCj4">
            Vi föreslår att en nationell handlingsplan tas fram för att stärka
            äldreomsorgen och den nära vården för de mest sjuka äldre.
          </p>
          <p xml:id="i-APZmUYCJ6kiT2wt7yQNTLV">
            Ett starkare Sverige med höga ambitioner som välfärdsland behöver
            konkreta planer som kan bygga äldreomsorg och äldrevård starkare.
            Det är i en sådan riktning vi vill föra äldreomsorg och äldrevård
            med en långsiktig nationell handlingsplan. Denna som läggs fram
            nedan är ett första steg.
          </p>
          <p xml:id="i-TT2cfYMtMzCtrtARuWHAE9">
            Vår nationella handlingsplan sätter fokus på bättre måltider
            för äldre. Därtill att bryta den ofrivilliga ensamheten och se
            till att äldre i äldreboende och som har hemtjänst kommer ut i
            friska luften. Därutöver att skapa förutsättningar för en mer
            mobil nära vård för våra mest sjuka äldre.
          </p>
          <p xml:id="i-W2GtgQTgVUeMCauWuiv9yf">
            Vi föreslår att en nationell satsning med strukturerade försöksprojekt
            påbörjas gällande att åstadkomma ett måltidslyft inom äldreomsorgen.
            Detta avser maten som serveras såväl i äldreboende som i hemtjänst.
            Förutsättningarna ska prövas omsorgsfullt i syfte att kunna genomföra
            dessa metodiska projekt i samarbete mellan stat, intresserade
            kommuner och pensionärsorganisationer.
          </p>
          <p xml:id="i-4gxTnwqk3bDsmcbnbB1S6j">
            Många äldre som har äldreomsorg äter inte tillräckligt bra, de
            tycker inte att maten smakar något överhuvudtaget. Måltiderna
            blir ett måste att genomföra istället för en glädje att uppleva.
            Det beror alltför ofta på brister i måltidernas kvalitet, innehåll
            och utformning.
          </p>
          <p xml:id="i-PKtx2R5K5TEHXthhsZFFz4">
            Det är en stor utmaning att höja kvaliteten på maten i offentligfinansierade
            verksamheter i hela landet. Det borde, i alla kommuner, finnas
            goda möjligheter att kunna välja, vara delaktig i hur maten tillagas
            och därmed kunna påverka hur den mat som serveras ser ut och smakar.
          </p>
          <p xml:id="i-G895eZ9aJrsWUZi1rqaqBy">
            Det är högst rimligt att människor ska kunna få påverka maten
            även på äldre dagar. Äldreboenden där personal lagar maten tillsammans
            med de äldre, eller lyssnar på och anpassar sig efter de äldres
            önskemål om mat och mat vid olika tidpunkter, medför ofta nöjdare
            och friskare äldre.
          </p>
          <p xml:id="i-8eJkrquZNMnR1kEJuPAb36">
            Vi föreslår vidare att en nationell satsning med strukturerade
            försöksprojekt påbörjas gällande att bryta äldres ofrivilliga
            ensamhet och kunna se till att de kan komma ut och promenera i
            friska luften. Detta gäller såväl äldre som bor i äldreboende
            som de som har hemtjänst. Förutsättningarna ska prövas omsorgsfullt
            i syfte att kunna genomföra dessa metodiska projekt i samarbete
            mellan stat, intresserade kommuner och pensionärsorganisationer.
          </p>
          <p xml:id="i-4s6b2zhzmftx91gXcSTmex">
            Det finns många ofrivilligt ensamma äldre. Det finns därtill
            många äldre som, vilket framgår av bland annat Socialstyrelsens
            brukarundersökningar, upplever att det är svårt att få komma ut
            i friska luften och promenera. Det ska vara möjligt för äldre
            som exempelvis har hemtjänst att välja att gå ut och promenera
            tryggt med sällskap.
          </p>
          <p xml:id="i-YaQ8mZ926bT4NGuYRSr1yL">
            Vi föreslår att en nationell satsning med strukturerade försöksprojekt
            påbörjas gällande att utveckla former för en mer nära rörlig vård
            av de mest sjuka äldre. Förutsättningarna ska prövas omsorgsfullt
            i syfte att kunna genomföra dessa metodiska projekt i samarbete
            mellan stat, intresserade kommuner och pensionärsorganisationer.
          </p>
          <p xml:id="i-Aiqh7FPdw9AZnadtrG5u13">
            I dag är det alltför många äldre, med ett flertal olika symptom
            och diagnoser, som har en mängd olika kontakter inom vården och
            omsorgen. Det handlar om kontakter med flera olika huvudmän, verksamheter
            och kategorier av personal som kan vara svåra att överblicka och
            riskerar att ge en upplevelse av bristande trygghet och kontinuitet.
          </p>
          <p xml:id="i-HqFwRxKKpXVct9ridEzuyD">
            Ett sätt att nå fram med god vård är att använda mer av en rörlig
            nära vård av de mest sjuka äldre. Mobila team som kan utföra vård
            i den äldres hem har prövats i exempelvis närvården i Västra Skaraborg
            med utmärkta resultat hittills. Detta sätt att ge vård kräver
            emellertid en bra samverkan mellan kommunens hemsjukvård, primärvård
            och slutenvård.
          </p>
          <p xml:id="i-E1fhvTdM5hc69YLsuYEt1V">
            Vi föreslår att Myndigheten för vård- och omsorgsanalys ges i
            uppdrag att dels sammanställa de projekt som drivs avseende en
            rörlig nära vård för äldre i deras hem, dels följer upp och utvärderar
            de metodiska försöksprojekt vi föreslår ska påbörjas rörande mobil
            nära vård för äldre under den kommande fyraårsperioden.
          </p>
          <p xml:id="i-E4qYQ4Xu9Q7aPhC7ocKpjo">
            Det är centralt att alla nationella satsningar följs upp och
            utvärderas kontinuerligt. Därav uppdragen till Myndigheten för
            vård- och omsorgsanalys. I linje med den analys Myndigheten för
            vård- och omsorgsanalys för fram avseende de nationella satsningarna
            rörande psykisk ohälsa så är det centralt att alla relevanta aktörer
            hjälps åt. Detta eftersom de nationella satsningarna alltid är
            begränsade i sin omfattning. (Källa: Rapport 2014:6 Utvärdering
            av handlingsplanen PRIO psykisk ohälsa, Myndigheten för vård-
            och omsorgsanalys.)
          </p>
          <p xml:id="i-LcFzgKzv6rLifKaBSLB6B8">
            Vi föreslår vidare att genomföra strukturerade försöksprojekt
            där kommuner ges möjligheter att kunna erbjuda så kallade trygghetsboenden
            eller särskilda boenden utan föregående biståndsbedömning i syfte
            att dels kunna minska den administrativa bördan kopplad till biståndsbedömningar,
            dels möjliggöra en mer förenklad biståndsbedömning.
          </p>
          <p xml:id="i-Qg1QpUcyURQB1jvGpWzG26">
            En flexibel biståndsbedömning är central för att kunna ge snabbare
            service till äldre. Äldre som är 75 år fyllda har i exempelvis
            Linköpings kommun kunnat få hjälp med städning, tvätt och inköp
            omfattande högst sex timmar per månad utan att socialtjänsten
            först har genomfört en biståndsbedömning. De formella besluten
            har istället fattats i efterhand. Denna förenkling är en strävan
            att kunna ge bättre och snabbare service till de äldre.
          </p>
          <p xml:id="i-2P32npeyBYVMYVrG3XV6kj">
            Vi vill därutöver pröva möjligheterna att skapa strukturerade
            försöksprojekt i syfte att bistå kommuner, landsting och regioner
            som har eller vill ha testbäddar inom äldrevård och äldreomsorg.
            Det handlar om att kunna ta tillvara på, använda och vidareutveckla
            den nya tekniken. Så kallade smarta golv, kameror som kan reagera
            på udda rörelser samt olika robotar är exempel på hjälpmedel som
            gör att äldre kan klara sig bra och känna sig trygga i sitt hem.
          </p>
          <p xml:id="i-T6SqwDa9sDDzjiLZm2Bpgr">
            Nya tekniska hjälpmedel kan emellertid aldrig ersätta mänskliga
            kontakter, samtidigt sticker Sverige ut genom att vi utvecklar
            ny teknik som ett led i att öka individens självständighet och
            förmåga att klara sig själv. Det är ett bra komplement till övrig
            hemtjänst och äldreomsorg.
          </p>
          <head xml:id="i-NVytiSA2pvJpTaLgezBBdj" type="h3">
            Vi föreslår:
          </head>
          <list xml:id="i-ERq9TYhAuqJr7QSLF5Y1pU" style="ul">
            <item xml:id="i-2bpbMDDvbdyYah6izKJk5f">
              Ta fram en nationell handlingsplan i syfte att stärka äldreomsorgens
              kvalitet och den nära mobila vården för de mest sjuka äldre.
            </item>
            <item xml:id="i-9b5DeaFSjZKCju84UBQDDC">
              Genomför ett måltidslyft i äldreomsorgen.
            </item>
            <item xml:id="i-KXR9EqUut96mygVBMRBWpP">
              Genomför en satsning på att utveckla formerna för den nära mobila
              vården för de mest sjuka äldre.
            </item>
            <item xml:id="i-E2QKoy2Jjbth6G2UnSHntC">
              Genomför en satsning på att bryta äldres ensamhet och se till
              att de kan komma ut i friska luften oavsett om det handlar om
              äldre i ett äldreboende eller om de har hemtjänst.
            </item>
            <item xml:id="i-SAuYorrCmBqqCMXrrGjsQk">
              Pröva möjligheterna att kunna erbjuda trygghetsboende eller särskilt
              boende utan biståndsbedömning.
            </item>
            <item xml:id="i-DGRwfRBZhqMCjawrANGxyJ">
              Ta tillvara på digitaliseringens möjligheter i äldreomsorgen
              exempelvis rörande testbäddar inom äldrevård och omsorg.
            </item>
            <item xml:id="i-DWZTLf2TRr2AwcqRg6FuLA">
              Ge Myndigheten för vård- och omsorgsanalys i uppdrag att sammanställa
              de projekt som genomförs avseende den nära mobila vården.
            </item>
          </list>
        </div>
        <div xml:id="i-CVsuYzbSzDoRMGxmDkKtFg" type="signatureBlock">
          <list xml:id="i-9J7Z1TwcuAqoReDgXHQyJn">
            <item xml:id="i-V4tYMfc7SvKXUZCqxVreHF" type="signature">
              Cecilia Widegren (M)
            </item>
            <item xml:id="i-XC5Cd8uCzaUWTGQ5sqVT3e" type="signature">
              Margareta B Kjellin (M)
            </item>
            <item xml:id="i-JTRVe7fVj9HsDW8HjFk9NT" type="signature">
              Jenny Petersson (M)
            </item>
            <item xml:id="i-BhtnWhhiGGiyLCA1PPhteW" type="signature">
              Sofia Fölster (M)
            </item>
            <item xml:id="i-fZkKWPLeghzm2V8Xc3Cj5" type="signature">
              Finn Bengtsson (M)
            </item>
            <item xml:id="i-QVaJmWbuFTPNCWvXxtn6hv" type="signature">
              Sofia Arkelsten (M)
            </item>
            <item xml:id="i-N9uykgtZeaR3bXTkcVTRBg" type="signature">
              Thomas Finnborg (M)
            </item>
            <item xml:id="i-4wtjDRAsbLAhVAoHDA8rUs" type="signature">
              Anette Åkesson (M)
            </item>
            <item xml:id="i-2DkNiqAS6bmad4PE7bWPZh" type="signature">
              Ann-Britt Åsebol (M)
            </item>
          </list>
        </div>
      </div>
    </body>
  </text>
</TEI>
