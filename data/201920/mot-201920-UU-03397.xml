<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03397">
  <teiHeader>
    <fileDesc>
      <titleStmt>
        <title>med anledning av skr. 2019/20:17 Sveriges feministiska utrikespolitik</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3397 av Kerstin Lundgren m.fl. (C)</title>
          <idno type="rdwebb">H7023397</idno>
          <rs type="number">3397</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023397/text</ref>
          <ref type="dokument_url_html">http://data.riksdagen.se/dokument/H7023397</ref>
          <ref type="dokumentstatus_url_xml">http://data.riksdagen.se/dokumentstatus/H7023397</ref>
          <ref type="docx">http://data.riksdagen.se/fil/02951DCF-0EAF-46E8-9E60-49119A2C2B0C</ref>
          <ref type="pdf">http://data.riksdagen.se/fil/EE6EB6F5-3D1B-429A-B30A-DC4836AD1F2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4GaB4LAYFHgw1XUagMThvk" type="basedOn"/>
        <correspContext corresp="i-4GaB4LAYFHgw1XUagMThvk">
          <ref>Skrivelse 2019/20:17</ref>
        </correspContext>
        <correspAction xml:id="i-R4Z9soX3cWTmKXuCmaeXeD" type="signed"/>
        <correspContext corresp="i-R4Z9soX3cWTmKXuCmaeXeD">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction xml:id="i-RqMVqMEt6taGvawAuZ8PMU" type="submitted">
          <date when="2019-10-17"/>
          <time when="14:09:15"/>
        </correspAction>
        <correspAction xml:id="i-79Pdso9pcE7djcXendyHAm" type="reviewed">
          <date when="2019-10-17"/>
          <time when="18:17:10"/>
        </correspAction>
        <correspAction xml:id="i-J6YKojSgZ6hCeo9YSkJoXQ" type="dismissed">
          <date when="2019-10-18"/>
        </correspAction>
        <correspAction xml:id="i-rHA8PpqSfcYnRfNhuAMBu" type="referred">
          <date when="2019-10-22"/>
        </correspAction>
        <correspAction xml:id="i-2mN4SxoRGEZNaaTNLBwWw1" type="assigned">
          <date when="2020-01-22"/>
          <time when="16:38:38"/>
        </correspAction>
        <correspContext corresp="i-2mN4SxoRGEZNaaTNLBwWw1">
          <ref type="assignedTo">Utrikesutskottet</ref>
        </correspContext>
        <correspAction xml:id="i-QhXLYUDF3g4BzWHSZm738x" type="behandlas_i"/>
        <correspContext corresp="i-QhXLYUDF3g4BzWHSZm738x">
          <ref type="uppgift">2019/20:UU6</ref>
          <ref type="ref_dok_id">H701UU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU6</ref>
          <ref type="ref_dok_titel">Sveriges feministiska utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ka7XqCpXFZvFLngXHFJvLj" type="motHeader">
        <div xml:id="i-7ys7E4qiw8nJMfmmSw6T7M" type="motTitle">
          Motion till riksdagen 2019/20:3397 av Kerstin Lundgren m.fl.
          (C) med anledning av skr. 2019/20:17 Sveriges feministiska utrikespolitik
        </div>
      </div>
      <div xml:id="i-XZKckPzCZ4nHL6N9s1v9ZH" type="motBody">
        <div xml:id="i-NBHJpxj7VQGPVwT6V6jQMs" type="motProposal" subtype="förslag">
          <head xml:id="i-W4B6TFEpp4kzBusmjP5fNp">
            Förslag till riksdagsbeslut
          </head>
          <list xml:id="i-MkStkVLLzVeyZnRSMKdL83">
            <item xml:id="i-NBfvqSy4fxNqxm6zsgrWNb" sortKey="Yrkande 1">
              Riksdagen ställer sig bakom det som anförs i motionen om att
              regeringens feministiska utrikespolitik ska definieras ur ett
              liberalt perspektiv med utgångspunkt i individens rätt till frihet
              från förtryck och tillkännager detta för regeringen.
            </item>
          </list>
        </div>
        <div xml:id="i-PYjHpYLMFnoaR2CFBghy9C" type="motContent">
          <head xml:id="i-kyyoM491vHZhgjXoH4qL9" type="h1">
            Motivering
          </head>
          <p xml:id="i-FeHHFy13jna9BGEWehryW2">
            Regeringen har presenterat sin första skrivelse till riksdagen
            om den feministiska utrikespolitiken. Sverige är det första landet
            i världen som har en uttalad ambition att bedriva en feministisk
            utrikespolitik, en politik som har som målsättning att stärka
            alla kvinnors och flickors fulla åtnjutande av mänskliga rättigheter,
            representation och resurser i världen. Regeringens skrivelse har
            som ambition att täcka hela utrikes­politiken. Det låter bra,
            men innehållsmässigt blir det snart tydligt att väldigt lite i
            utrikespolitiken är nytt och att än mindre specifikt kan tillskrivas
            den feministiska utrikespolitiken. Vad regeringen försöker få
            feministisk utrikespolitik till är inget annat än klassisk svensk
            jämställdhetspolitik och värnandet av den liberala demokratins
            värden. Det är rätt intressant, för att inte säga anmärkningsvärt,
            att se hur regeringen på område efter område tillskriver den feministiska
            utrikespolitiken resultat som de menar ligger utöver vad en utrikespolitik
            som värnar demokrati, mänskliga rättigheter och rättsstatetens
            principer skulle ha gjort. Egentligen är det värnandet av de fri-
            och rättigheter som den liberala demokratin ger, där jämställdhet
            ingår som en viktig aspekt, som regeringen driver och tydliggör
            men väljer att kalla feministisk utrikespolitik. I sak lite nytt
            även om begreppet är nytt.
          </p>
          <p xml:id="i-LDzdigoNdj2HDUG1EWLXnD">
            När allt regeringen gör på utrikesområdet omdefinieras till en
            feministisk utrikespolitik urholkas begreppets potentiella mervärde.
            Mervärdet reduceras nu till en slogan där begreppet i sig är det
            som väcker uppmärksamhet. Vi har förvisso ingenting emot att regeringen
            försökt få uppmärksamhet för något som förtjänar uppmärksamhet,
            men tycker det är synd att ett av få mervärden blir begreppet
            i sig och inte innehållet. Paketeringen har blivit överordnad
            det nya politiska innehållet även om det ska sägas att några av
            de aktiviteter som regeringen har arbetat med är bra och nya.
            Här vill vi särskilt lyfta fram det kvinnliga medlingsnätverket.
          </p>
          <p xml:id="i-Mw3Zq2XWSeUm9SKWTCydzn">
            För att kunna utvärdera effekten av politikens helhet skulle
            det ha krävts tydliga mål mot vilka resultaten för den feministiska
            utrikespolitiken kunde mätas. Det hade varit värdefullt om regeringen
            definierat sin feministiska utrikespolitik. Det finns som bekant
            flera definitioner av feminism. För Centerpartiet gäller en liberal
            feminism. Tyvärr tycker vi oss läsa ut att regeringen i mångt
            och mycket utgår från att kvinnor är ett samlat kollektiv där
            lite utrymme lämnas åt att kvinnor är individer med egna bevekelsegrunder,
            egna drömmar och rättigheter, att kvinnor är olika även om man
            kämpar emot samma könsmaktsordning och således kan bli offer för
            förtryck och diskriminering.
          </p>
          <p xml:id="i-WYX3QLYdCa1eGHv5z6jKea">
            Som centerpartister vill vi att den feministiska utrikespolitiken
            har ett liberalt angreppssätt där friheten från förtryck utgör
            utgångspunkten. Kvinnor är individer, och med individens rättigheter
            som utgångspunkt hade en liberal feministisk utrikespolitik med
            självklarhet tagit sig an rätten till utbildning för flickor och
            pojkar, rätten till sin kropp och sin hälsa inklusive SRHR, rätten
            till ägande och självbestämmande, och inte minst rätten till inflytande
            och makt i samhället. Med ett tydligare liberalt perspektiv, med
            en liberal feministisk utrikespolitik med individens rättigheter
            som utgångspunkt hade regeringen inte hamnat i det nästintill
            systematiska osynliggörandet av minoriteter, av hbtqi-personer
            och av pojkar, som regeringens feministiska utrikespolitik riskerar
            att bidra till. Pojkar exempelvis är i många länder ytterst utsatta
            och har samma rätt till exempelvis skolgång, hälsovård, egenmakt,
            möjlighet till deltagande i arbetslivet och inflytande i samhällslivet
            som flickor har. Enligt vårt sätt att se det så har regeringen
            också en tendens att beskriva kvinnor och flickor som offer och
            inte som aktörer i sin egen kapacitet. Det är så långt från en
            feministisk politik man kan komma. Kvinnor är individer med egen
            vilja, inte krockkuddar i en manlig värld.
          </p>
          <p xml:id="i-G15jyV5hPkQawLhrPQiRHe">
            När vi läser regeringens skrivelse blir det också tydligt att
            regeringens feministiska utrikespolitik i flera avseenden baserar
            sig på tidigare regeringars utrikespolitik, inklusive alliansregeringens.
            För även om den tidigare alliansregeringen inte kallade sig feministisk
            så fanns kvinnors rättigheter tydligt med också i dess utrikespolitiska
            prioriteringar. Få skillnader går att finna i de olika prioriteringar
            regeringarna har haft inom ramen för sina handlingsplaner för
            jämställdhet. I utrikesdeklarationerna har båda regeringarna fokuserat
            på kvinnors deltagande i fredsprocesser, där alliansregeringen
            framför allt betonade vikten av säkerhetsrådets resolutioner 1325
            och 1820, något som den rödgröna regeringen har betonat i lika
            hög utsträckning. Kvinnors deltagande och inflytande i fredsprocesser,
            fredsinsatser och konfliktförebyggande insatser har varit grundläggande
            mål för båda regeringarna. Sammantaget så liknar den rödgröna
            regeringens mål samt dess tre fokusområden för en feministisk
            utrikespolitik allians­regeringens utrikespolitiska mål och fokus
            i dess policy samt utrikesdeklarationer. Båda regeringarna har
            velat
          </p>
          <p xml:id="i-7aAUg2db3yiSQZqH5RFfki">
            ─ inkludera och öka fler kvinnor i fredsprocesser
          </p>
          <p xml:id="i-CwJdJn97pJgFWsUcDSxReg">
            ─ motverka våldet mot kvinnor i och med konflikt/postkonflikt
          </p>
          <p xml:id="i-CSo8NPNpQpTj58cjJAJrNZ">
            ─ verka för kvinnors sexuella och reproduktiva hälsa och rättigheter
          </p>
          <p xml:id="i-TfZs8iNtkJk5HQWCtGfEQB">
            ─ verka för kvinnors mänskliga rättigheter samt kvinnors möjligheter
            och rättigheter i fråga om politiken och ekonomiskt aktörskap.
          </p>
          <p xml:id="i-7TDJndiZnCnrAETCxyykXn">
            Regeringens feministiska utrikespolitik är med andra ord inget
            revolutionerande, utan en ompaketering, även om det är glädjande
            att den nuvarande regeringen har fortsatt det viktiga arbete som
            alliansregeringen och tidigare regeringar också drivit.
          </p>
          <p xml:id="i-Xkkm8FN9Vx8vfY63DwB1ZX">
            I skrivelsen beskrivs Sveriges mångåriga arbete för jämställdhet.
            Det är sant och viktigt. I Sverige har så här långt bred konsensus
            utvecklats om att jämställdhet mellan könen är någonting bra och
            att Sverige i dag inte är helt jämställt. Regeringen har mycket
            positivt att utgå ifrån, eftersom många partier varit med och
            drivit fram utvecklingen inom jämställdhetsområdet. Vi vill här
            i sammanhanget lyfta fram Centerpartiets viktiga roll i att driva
            jämställdhetsarbetet i Sverige framåt. Redan 1958 låg Centerpartisten
            Märta Leijon bakom förslaget och beslutet att kvinnor skulle få
            prästvigas, och det var Centerpartiets Karin Andersson som i sin
            roll som jämställd­hetsminister under Fälldinregeringen 1979 låg
            bakom Sveriges första jämställdhetslag som kom 1980. Hon var för
            övrigt Sveriges första jämställdhetsminister. Från Center­partiet
            kommer också Sveriges första kvinnliga utrikesminister, Karin
            Söder, som tillika blev Sveriges första kvinnliga partiledare
            för ett riksdagsparti. I dag har Centerpartiet, som enda parti
            i Sveriges riksdag, haft tre kvinnor som partiledare. Vi fortsätter
            att driva jämställdheten framåt. Det är resultat, inte stora ord
            som betyder något i slutändan.
          </p>
          <p xml:id="i-EcusSkFMkkN5n2dzqX5RPN">
            Vi noterar vidare att regeringen inte tydligt tar upp de målkonflikter
            som man ställts inför när exempelvis handelsintressen kan ha vägt
            tyngre än att stå upp för den femi­nistiska utrikespolitiken,
            kanske främst kopplat till handel och inte minst vapenexport till
            länder i framför allt Mellanöstern. Att exportkontrollagstiftningen
            har skärpts och ställer tydligare krav på ett lands demokratiska
            status och mänskliga rättigheter är bra, men det är inte ett resultat
            av den feministiska utrikespolitiken utan ett resultat av mångåriga
            parlamentariska förhandlingar och ett brett civilsamhälles­engagemang.
            Genomgående tillskriver regeringen resultat till den feministiska
            utrikespolitiken utan att synligt härleda på vilket sätt just
            resultatet är ett resultat av den feministiska utrikespolitiken.
            Det är att göra feminismen en björntjänst och faktiskt att osynliggöra
            andra aktörers engagemang, inte minst andra partiers, men också
            civilsamhälles­organisationer som i årtionden arbetat för kvinnors
            rättigheter.
          </p>
          <p xml:id="i-J3N2gaGbXjPHf1CGrZkjky">
            I skrivelsen framkommer, som i skrivelsen om Sveriges tid i FN:s
            säkerhetsråd, att regeringen vid upprepade tillfällen lyft kvinnors
            situation på olika internationella mötesforum, och att man räknar
            antalet tillfällen man gjort det som ett sätt att visa på exakt
            hur framgångsrikt och aktivt man arbetar med frågan. Det är förvisso
            ett enkelt sätt att åskådliggöra en fråga men det säger lite om
            vilka hållbara resultat ansträng­ningen lett till. Kan det, som
            regeringen indikerar, räknas som en framgång att nämna ett begrepp
            ett stort antal gånger om det samtidigt inte ger en långvarig
            effekt, eller att det ingår i en tydlig strategi som på förhand
            definierat om målet är omnämnanden eller andra åtgärder som ska
            anses vara en framgång? Det är inte tydligt hur riksdagen ska
            kunna följa upp om och hur regeringens feministiska utrikespolitik
            lett till hållbara resultat när som vi konstaterat ovan dels definitionen
            saknas, dels mätvärden saknas. Intrycket blir att det är viktigare
            att kunna säga ”feministisk utrikespolitik” snarare än
          </p>
          <p xml:id="i-6uTnodjucU1Tu5ycx9REC5">
            att visa de avvägningar som gjorts för att nå mål och kunna värdera
            att det var rätt och har fått varaktiga resultat. Det förhållningssättet
            ligger nära plakatpolitik.
          </p>
        </div>
        <div xml:id="i-7XKpzPP4EUzFGFFAmrUd6f" type="motSignatures">
          <list xml:id="i-Q8dRUF41RRnzPSAa4SPZ8Q">
            <item xml:id="i-LbWf6PQvdfuzq1vMuY9CkR" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
            <item xml:id="i-NDN7myQz9Y4qYhZwbSB9ir" who="i-QHgv5iNVwgGKJgHaJMZ8sM">
              Magnus Ek (C)
            </item>
            <item xml:id="i-9fNPzHhEFSLYN3Fq93PQCt" who="i-A1NGMRYUqzQ6yvBRZ8XqFg">
              Linda Ylivainio (C)
            </item>
          </list>
        </div>
      </div>
    </body>
  </text>
</TEI>
