<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-02418">
  <teiHeader>
    <fileDesc>
      <titleStmt>
        <title>Utvidgade diplomatiska förbindelser mellan Sverige och Taiwan (Republiken Kina)</title>
        <author corresp="i-Ev6Dx3pWj2WT32VGQpabaz i-17rLcHuXL7eT8W1nwmMH4h">av Finn Bengtsson och Sotiris Delis (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2418 av Finn Bengtsson och Sotiris Delis (M)</title>
          <idno type="rdwebb">H2022418</idno>
          <rs type="number">2418</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2022418/text</ref>
          <ref type="dokument_url_html">http://data.riksdagen.se/dokument/H2022418</ref>
          <ref type="dokumentstatus_url_xml">http://data.riksdagen.se/dokumentstatus/H2022418</ref>
          <ref type="docx">http://data.riksdagen.se/fil/1F8044F6-80BA-4BC3-BB48-CD49B9203EE0</ref>
          <ref type="pdf">http://data.riksdagen.se/fil/2180840C-201A-4118-91DD-EB46F3B33130</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-17rLcHuXL7eT8W1nwmMH4h</idno>
            <name>Sotiris Delis</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AQha1kW7Kqtd9DQqfxqgCw" type="signed"/>
        <correspContext corresp="i-AQha1kW7Kqtd9DQqfxqgCw">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-17rLcHuXL7eT8W1nwmMH4h"/>
        </correspContext>
        <correspAction xml:id="i-JsYxTA3c8Rk3etXeJGY4kw" type="submitted">
          <date when="2014-11-10"/>
          <time when="15:36:56"/>
        </correspAction>
        <correspAction xml:id="i-HdSr77Xn4o8F51XuAsxkbD" type="referred">
          <date when="2014-11-12"/>
        </correspAction>
        <correspAction xml:id="i-5suCG3WoFNrA9AYb7oNKjo" type="assigned">
          <date when="2016-09-08"/>
          <time when="12:26:23"/>
        </correspAction>
        <correspContext corresp="i-5suCG3WoFNrA9AYb7oNKjo">
          <ref type="assignedTo">Utrikesutskottet</ref>
        </correspContext>
        <correspAction xml:id="i-RMhZbVV4L8nFUgxMAMgNar" type="behandlas_i"/>
        <correspContext corresp="i-RMhZbVV4L8nFUgxMAMgNar">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2418 av Finn Bengtsson och Sotiris
          Delis (M) Utvidgade diplomatiska förbindelser mellan Sverige och
          Taiwan (Republiken Kina)
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VVNWopvmqsdnu1sT45BSrB">
            Förslag till riksdagsbeslut
          </head>
          <list style="ol">
            <item xml:id="i-46RxUUKSPLkftbJttTnLt5">
              Riksdagen tillkännager för regeringen som sin mening vad som
              anförs i motionen om utvidgade diplomatiska förbindelser mellan
              Sverige och Taiwan (Republiken Kina).
            </item>
          </list>
        </div>
        <div type="motContent">
          <head xml:id="i-D46nTjxGhVgGCKcxbU76BE" type="h1">
            Motivering
          </head>
          <p xml:id="i-GcyPLNvLsQY8uTkCunQmpW">
            Taiwan (Demokratiska republiken Kina) har under senare år mycket
            tydligt strävat efter att markera ett så kallat status quo-förhållande
            med Fastlands-Kina (Folkrepubliken Kina), det vill säga en fredlig
            samexistens med den andra Kinaparten. En konsekvens av detta är
            att en lång rad överenskommelser mellan Taiwan och fastlandskina
            slutits under senare år, och att Taiwan gjort stora ekonomiska
            investeringar i Fastlandskina. Därtill har möjligheten till rörlighet
            för befolkningarna mellan de två Kinaparterna ökat betydligt,
            något som även det främjar en fortsatt avspänning mellan länderna
            och, förhoppningsvis, en påskyndad demokratiseringsprocess i Fastlands-Kina.
          </p>
          <p xml:id="i-UCLJCEL4vhNArKq17YCnej">
            Mot bakgrund av denna gynnsamma utveckling mellan två länder
            som Sverige har stort utbyte av båda två, men hittills bara erkänt
            diplomatiska förbindelser med den ena (Fastlandskina), är det
            nu på tiden att mått och steg tas för att även öka den diplomatiska
            relationen med Taiwan. Målet bör vara att på sikt utveckla full
            diplomatisk bilateralitet med Taiwan liksom är fallet för Fastlands-Kina.
            Vägen dit kan dock underlättas om detta sker stegvis. Vi hänvisar
            därför till två steg som bör kunna inledas omgående i syfte att
            utveckla optimala förbindelser för Sverige med hela Kina.
          </p>
          <p xml:id="i-3SvE6D23Z5rUXFA1TDcfzE">
            1. Även om målet är fullt utvecklade diplomatiska förbindelser
            med Taiwan, vore mycket vunnet om vissa lättnader i denna riktning
            kunna inledas redan dessförinnan. Så till exempel att personal
            som arbetar på eller gästar Taiwans fasta svenska delegation kunde
            ges möjligheter till förenklade procedurer för visering in i Sverige,
            registrering av fordon m.m. såsom de länder där vi redan utvecklat
            fullständiga diplomatiska förbindelser med. Detta skulle påtagligt
            underlätta för Taiwans fasta svenska delegation att bedriva arbete
            i Sverige i syfte att öka och förbättra kontakterna mellan våra
            länder, utan att detta i rådande klimat av förbättrade relationer
            mellan Taiwan och Fastlands-Kina skulle äventyra våra relationer
            med Fastlands-Kina. Vi föreslår därför att denna fråga blir föremål
            för en omedelbar översyn på Utrikesdepartementet.
          </p>
          <p xml:id="i-43wM8JDU2SVBq3sfM4rub5">
            2. Det vore också rimligt att Taiwans önskan om medverkan i FN,
            och särskilt då i de fack- och underorgan som man av olika anledningar
            bedömt vara särskilt viktiga för republiken att få ta del av samarbetet
            med resten av världssamfundet i, tydligt kunde stödjas av fler
            länder och däribland Sverige. Förenta nationerna (FN) bildades
            1945 och hade då 51 medlemsländer. Idag har dessa utökats till
            att vara 193 medlemsländer. Men det är inte bara antalet medlemsländer
            i FN som ökat markant över åren utan även frågorna som FN har
            på sin dagordning har utökats betydligt. Bland annat därför har
            FN:s sex huvudorgan kompletterats med ett stort antal fack- och
            underorgan m.fl. andra strukturer som hanterar särskilda frågor.
            Enligt FN-stadgan är FN öppet för alla stater som vill arbeta
            för fred. De måste åta sig de skyldigheter som stadgan ålägger
            medlemmarna och vara villiga och kapabla att uppfylla skyldigheterna.
            Stater antas som medlemmar i Förenta nationerna genom beslut i
            generalförsamlingen på rekommendation av säkerhetsrådet.
          </p>
          <p xml:id="i-9U2Vju5Nmm7GD584PiYMhK">
            Säkerhetsrådet har mycket stor makt och består av fem permanenta
            medlemmar: Kina, USA, Ryska federationen (tidigare Sovjetunionen),
            Frankrike och Storbritannien. Från FN:s bildande fram till 1971
            representerade Taiwan Kina i säkerhetsrådet, men efter 1971 så
            har Fastlandskina ersatt Taiwan i denna roll. I samband med detta
            har Taiwan i princip uteslutits från att få ha representation
            i FN och därmed även från FN:s många viktiga fack- och underorgan.
            De fackorgan som Taiwan särskilt prioriterar är tre: WHO (World
            Health Organization). Världshälsoorganisationen WHO:s mål är att
            alla människor ska uppnå högsta möjliga hälsonivå. De arbetar
            med hälsoupplysning, vaccinationsprogram, familjeplanering och
            tillhandahåller läkemedel i utvecklingsländer. Taiwan har nu erbjudits
            så kallad observatörsstatus i WHO och får alltså närvara och lyssna
            vid möten, men har i övrigt ingen formell möjlighet att påverka
            WHO:s arbete. För att kunna ta del av och påverka hanteringen
            av globala hälsohot, typ raskt spridande pandemier av influensa,
            bör Taiwan erbjudas fullvärdigt medlemskap i WHO. Unesco (UN Educational,
            Scientific and Cultural Organization). FN:s organisation för utbildning,
            vetenskap och kultur Unesco arbetar för utbildning åt alla, kulturell
            utveckling, pressfrihet och skydd av världens natur- och kulturarv.
            Organisationen uppmuntrar också samarbete mellan nationer inom
            dessa områden. Taiwan har kanske världens bäst utbildade befolkning
            om man ser till det stora antalet medborgare där som har avlagt
            en akademisk doktorsexamen. Det är därför en brist både för Taiwan
            och för resten av världssamfundet att det land som kanske bäst
            motiverar sitt deltagande i Unesco fortfarande hålls utanför denna
            gemenskap. ICAO (International Civil Aviation Organization). Internationella
            civila luftfartsorganisationen ICAO:s uppgift är att främja en
            säker och ordnad utveckling av den civila luftfarten i hela världen.
            Luftrummet över Taiwan är ett av världens mest intensivt utnyttjade
            idag. Av säkerhetsskäl, inte bara för Taiwan utan för all världens
            lufttrafik som utnyttjar detta luftrum, är det av stort värde
            att Taiwan erbjuds fullvärdigt medlemskap i ICAO.
          </p>
          <p xml:id="i-TFqhs6yaUULV9j2j1VGbHW">
            Med ovanstående förslag vill vi att regeringen ges tillkänna
            att Sverige aktivt ökar stödet för förbättrade diplomatiska relationer
            med Taiwan med målet att på sikt erkänna Demokratiska republiken
            Kinas suveränitet och utveckla fullständiga diplomatiska förbindelser
            mellan våra länder.
          </p>
        </div>
        <div type="motSignatures">
          <list>
            <item xml:id="i-S1rWSYHpy2Gz5yEdG7q9JM" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-SSp8K6JDK3naeCQsJmiFjH" who="i-17rLcHuXL7eT8W1nwmMH4h">
              Sotiris Delis (M)
            </item>
          </list>
        </div>
      </div>
    </body>
  </text>
</TEI>
