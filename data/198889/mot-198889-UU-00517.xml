<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-UU-00517">
  <teiHeader>
    <fileDesc>
      <titleStmt>
        <title>Svensk politik gentemot öststaterna</title>
        <author corresp="r-0 i-788GHtzSVWps3NNq8zFMiq i-788GHtzSVWps3NNq8zFMiq i-788GHtzSVWps3NNq8zFMiq">av Ingemar Eliasson m.fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk politik gentemot öststaterna</title>
          <idno type="rdwebb">GC02U517</idno>
          <rs type="number">U517</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GC02U517/text</ref>
          <ref type="dokument_url_html">http://data.riksdagen.se/dokument/GC02U517</ref>
          <ref type="dokumentstatus_url_xml">http://data.riksdagen.se/dokumentstatus/GC02U517</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Ingemar Eliasson m.fl.</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-NTXLkayNLx1xKQsGQibNYd</idno>
            <name>Maria Leissner</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-NTXLkayNLx1xKQsGQibNYd</idno>
            <name>Maria Leissner</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-NTXLkayNLx1xKQsGQibNYd</idno>
            <name>Maria Leissner </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ytw2in1jPwfFjAsSuBqHk" type="signed"/>
        <correspContext corresp="i-2ytw2in1jPwfFjAsSuBqHk">
          <note type="signatory" corresp="r-0"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-NTXLkayNLx1xKQsGQibNYd"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-NTXLkayNLx1xKQsGQibNYd"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-NTXLkayNLx1xKQsGQibNYd"/>
        </correspContext>
        <correspAction type="submission" xml:id="i-81XeugdGobUhEZBX5T47Ma">
          <date when="1989-01-25"/>
        </correspAction>
        <correspAction type="dismissal" xml:id="i-HuLQAz25gQpMRTnofyTDKe">
          <date when="1989-02-01"/>
        </correspAction>
        <correspAction type="referral" xml:id="i-LqWWxwPuceMtk5b5LHbUxN">
          <date when="1989-02-02"/>
        </correspAction>
        <correspAction type="assigned" xml:id="i-Nvq9zwEMn9HeSL9LqiUL3u">
          <date when="2014-11-19"/>
          <time when="18:41:17"/>
        </correspAction>
        <correspContext corresp="i-Nvq9zwEMn9HeSL9LqiUL3u">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_u_517/mot_198889_u_517-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            SÖ SE ER RER SE So] Motion till riksdagen ÖS
          </p>
          <p>
            1988/89:U517
          </p>
          <p>
            av Ingemar Eliasson m.fl. (fp) Mot.
          </p>
          <p>
            Svensk politik gentemot öststaterna 1988/89: US17-521
          </p>
          <p>
            Den nya ledningen i Sovjetunionen har inlett en dramatisk omvärdering
            av landets moderna historia. Många centrala inslag i det 70 år
            gamla experimen- tet med planekonomi och politisk likriktning
            har utsatts för förödande kritik av Sovjetunionens egna ledare.
            Det totalitära systemets tragiska följder, som insiktsfulla bedömare
            i väst länge haft kännedom om, analyseras nu i detalj också av
            sovjetiska historiker, ekonomer och författare. ”Den reellt existerande
            socialismen” har lett till tiotals miljoner männis- kors död i
            hungersnöd och slavarbetsläger. Brotten mot de mänskliga rättigheterna
            sattes i system och pågick i gigantisk skala under många decennier
            — både före och efter Stalins tid vid makten. En rad folk och
            tidigare självständiga nationer berövades sitt nationella och
            politiska obero- ende. Stora delar av Centraleuropa påtvingades
            ett främmande samhälls- skick och varje reformförsök förhindrades
            med våld, i enlighet med den s.k. Brezjnev-doktrinen. Teorierna
            om den kommunistiska världsrevolutionen fick legitimera imperialistisk
            intervention i flera länder i tredje världen, t.ex. i Afghanistan.
            Den inhemska sovjetiska befolkningen, som kanske drabbades hårdast
            av förtrycket och som fått bära stormaktspolitikens alla kostnader,
            lever på låg materiell nivå och även många sovjetiska bedömare
            ifrågasätter i dag om några framsteg alls har gjorts inom t.ex.
            jordbruk och livsmedelsförsörjning sedan första världskriget.
            Det centralplanerade ekonomiska systemet har visat sig innebära
            en ”planerad planlöshet”, ett resursslöseri av enorma dimensioner.
            Det har medfört en näst intill obegränsad rovdrift på männis-
            kor långt utanför landets gränser. Dagens krets av sovjetiska
            ledare är uppenbarligen medvetna om sitt systems misslyckande.
            Den omdaningsprocess som man nu söker inleda ger, indirekt, de
            inhemska oppositionella och systemets utländska kritiker rätt.
          </p>
          <p>
            Bort från Jalta?
          </p>
          <p>
            De förändringar som nu inletts i Sovjetunionen kan, om de får
            drivas vidare till sina logiska konsekvenser, i förlängningen
            innebära en helt förändrad europeisk ordning. Det får i så fall
            långtgående konsekvenser också för Sverige. De snabbaste förändringarna
            kan ske, och har delvis redan inletts, i vårt närmaste grannskap:
            i de baltiska staterna och Polen, samt i Ungern. Det innebär att
            vi får helt andra grannar på andra sidan Östersjön. I stället
            för
          </p>
          <p>
            1 Riksdagen 1988/89. 3 saml. Nr US17—521
          </p>
          <pb facs="riksdagen-motions-pdf/data/198889/mot_198889_u_517/mot_198889_u_517-002.pdf"/>
          <p>
            slutna samhällen, underkastade totalitärt förtryck, kan vi få
            länder med en växande grad av pluralism, nationellt oberoende
            och rationell ekonomi. Men utvecklingen inrymmer också allvarliga
            faror. Många gamla spän- ningar inom och mellan de hittills underkuvade
            nationerna kommer upp till ytan. Det nuvarande systemets politiska,
            sociala och inte minst ekonomiska prestationer har redan fått
            underkänt av medborgarna. Förväntningarna om snabba förbättringar
            tilltar. Följden kan bli allvarliga störningar och svåra bakslag
            i reformprocessen. Sociala explosioner efter mönster från 1953,
            1956, 1968, 1970, 1976 och 1980 kan inte uteslutas. Om det i dag
            finns en krigsrisk i Europa så står orsaken att finna i den alltmer
            ohållbara situationen i öst. Den materiella klyftan mellan östländerna
            och den högindustrialiserade världen Västeuropa, Nordamerika,
            Australien och Fjärran Östern ökar hela tiden. Det gäller också
            under den nu inledda reformperioden i öst — varje realistisk bedömning
            talar för att det kommer att ta många år innan förändringarna
            inom jordbruket och andra delar av ekonomin kommer att ge märkbara
            resultat. Uppdelningen av världen mellan rika demokratier å ena
            sidan, och fattiga men militärt starka diktaturer å den andra,
            blir allt mer accentuerad. Också miljöpolitiken i öst är direkt
            beroende av reformprocessens framgång. Problemens omfattning och
            de villkor som gäller för varje försök att utifrån ge stöd åt
            en förändrad miljöpolitik i öst, berörs utförligt i en annan folkpartimotion
            till årets riksdag. Man kan slutligen konstatera att de genom
            glasnost och perestrojka utlösta samhällskrafterna blir mycket
            svåra att på nytt kväva. Eventuella försök i den riktningen kommer
            bara att undertrycka spänningarna, med risk för ännu kraftigare
            urladdningar i framtiden — särskilt som en återgång till den gamla
            formen av politisk kontroll och ekonomisk centralstyrning i dag
            torde vara omöjlig att upprätthålla mer än för en mycket kort
            period. Därför ligger det i hela Europas intresse att reformprocessen
            kan befästas och drivas vidare under någorlunda stor stabilitet.
            I praktiken innebär detta att det omöjliga politiska och ekonomiska
            system som byggts upp steg för steg avecklas genom ett samspel
            av reformer uppifrån och politiskt tryck nedifrån.
          </p>
          <p>
            Sverige och reformprocessen
          </p>
          <p>
            Av ovanstående kan tre slutsatser dras: 1. Omdaningen i Sovjetunionen
            och Östeuropa berör direkt svenska nationella intressen. Svensk
            Europapolitik, både i förhållande till EG och i förhållande till
            Östeuropa, ställs under de närmaste åren inför en rad utmaningar.
            Vi står inför möjligheten av ett mönsterskifte i efterkrigstidens
            europeiska politik. 2. Vi har all anledning att välkomna reformerna
            i öst och i mån av möjligheter bidra till att den positiva utvecklingen
            fortsätter och befästs. Flera vägar som tidigare var oframkomliga
            står nu öppna för oss att, i enlighet med svensk utrikespolitisk
            tradition, medverka till ökad respekt för mänskli- ga rättigheter,
            politisk pluralism samt ekonomisk och social utveckling. Vår
          </p>
          <p>
            Mot. 1988/89 US17
          </p>
          <pb facs="riksdagen-motions-pdf/data/198889/mot_198889_u_517/mot_198889_u_517-003.pdf"/>
          <p>
            medverkan, inte minst på det sociala och ekonomiska området,
            behövs för att bidra på de områden där vi kan göra en insats.
            3. Vi har nu goda möjligheter att bygga upp ett nätverk av mänskliga
            institutionella, politiska, ekonomiska, kulturella och andra kontakter,
            som kan leda till bättre ömsesidig förståelse, allsidigt samarbete
            och sådana beroendeförhållanden att tanken på en militär konfrontation
            till sist blir orimlig.
          </p>
          <p>
            Den svenska modellen
          </p>
          <p>
            I Sovjetunionen och andra östländer försöker man nu inleda en
            process som skall leda fram till ett mer marknadsorienterat ekonomiskt
            system. Samtidigt vill man förverkliga en välfärdsstats sociala
            ambitioner. På båda områdena finns svenska erfarenheter av stort
            intresse. Därför visar i dag många politiker, ekonomiska beslutsfattare,
            fackliga aktivister och oberoende opinionsbildare i öst ett stort
            intresse för den s.k. svenska modellen. Ett av de främsta hindren
            i reformarbetet är bristen på kunskap om hur en marknadsekonomi
            fungerar, brist på erfarna företagsledare, entreprenörer och ekonomer
            och brist på förebilder och rutiner. Inför den nödvändiga omstruktureringen
            av den tunga industrin behöver man kunskaper och uppslag om hur
            man t.ex. kan klara komplicerade sociala omställningar, hur fackliga
            organisationer kan medverka i processen m.m. Här skulle Sverige
            kunna göra en betydelsefull insats. Vi bör vara beredda att dela
            med oss av våra erfarenheter och kunskaper och aktivt erbjuda
            olika former av kunskapsutbyte: seminarier, studiebesök, kurser,
            översättningar av viss facklitteratur m.m. De resurser för internationellt
            utbyte som UD, Svenska institutet och andra myndigheter förfogar
            över borde därför förstärkas. Sällan finns det möjligheter att
            göra en så meningsfull insats med relativt små medel som nu. I
            dag är t.ex. resurserna för kontaktverksamhet med öst helt otillräckliga.
            Det saknas medel för att ta emot de delegationer och enskilda
            nyckelpersoner från öst som nu står i kö för att besöka Sverige.
            Vi har svårt att besvara alla inbjudningar. Många viktiga utbytestillfällen
            går förlorade. En speciell fond för öst-väst-utbytet borde därför
            upprättas.
          </p>
          <p>
            Ekonomi och teknik
          </p>
          <p>
            Ökat ekonomiskt och teknologiskt samarbete med väst står också
            högt på de östeuropeiska reformanhängarnas önskelistor. Vi borde
            givetvis ställa oss positiva till detta — dock utan att upprepa
            misstagen från 1970-talet, då de östeuropeiska regimerna tilldelades
            stora krediter som mestadels gick till att hålla det gamla systemet
            vid liv. Vi kan inte heller bortse från de hinder och svårigheter
            som finns i dag, t.ex. den stora skuldbördan, hänsyn till militära
            aspekter vid teknologiöverföring etc. När det gäller skuldproblemen
            har under senare tid ett allt större intresse knutits till möjligheten
            att ”byta” skuldandelar mot miljöinvesteringar och andra insatser
            av betydelse för reformprocessen. Ett sådant uppslag, det s.k.
            Wislaprojektet, förs fram i folkpartiets motion om Sverige och
            miljöhoten från öst.
          </p>
          <p>
            Mot. 1988/89 US17
          </p>
          <pb facs="riksdagen-motions-pdf/data/198889/mot_198889_u_517/mot_198889_u_517-004.pdf"/>
          <p>
            Det viktiga, både när det gäller eventuella ”skuldbyten”, handelsutbyte,
            industriellt samarbete etc., är att verksamheten äger rum på kommersiella
            villkor. Eventuella västerländska investeringar i öst måste komma
            till stånd i enlighet med marknadsekonomins gängse spelregler.
            Då kan sådana sats- ningar ge ett direkt bidrag till spridningen
            av modernt företagskunnande och ett marknadsekonomiskt synsätt.
            Annars riskerar man att bara finansiera en fortsättning av den
            gamla ekonomiska politiken. I inledningsskedet blir det fråga
            om tidsödande och ofta besvärlig vägröjning för affärstänkande
            och verksamhetsformer som man i öst har begränsad erfarenhet av.
            Genom att kurser, seminarier, studiebesök osv. riktas till väl
            valda målgrupper och samördnas med det svenska näringslivet, kan
            vi från svensk sida bana vägen för ömsesidigt fördelaktiga projekt.
            Sådana projekt kommer att bidra till att knyta de nu i hög grad
            isolerade öststatsekonomierna närmare till världsmarknaden. Därmed
            förbättras också förutsättningarna för en lösning av dessa länders
            ekonomiska problem. Under sådana omständigheter kan också frågan
            om nya krediter eller statliga kreditgarantier, som i dag ofta
            blockeras av utestående fordringar från 1970-talet, på längre
            sikt komma i ett nytt läge. Svenskt deltagande i utvecklingen
            av de speciella ekonomiska zoner som redan har bildats eller planeras
            i flera polska och baltiska städer, samt i området kring Viborg,
            kan bli särskilt intressant, inte minst av miljöskäl. Vi kan på
            så sätt få en direkt möjlighet att medverka till att minska den
            nedsmutsning av Östersjön som sker från i dag orenade utsläpp
            i öst.
          </p>
          <p>
            Europarådets roll
          </p>
          <p>
            Europarådet och dess underorgan skulle kunna spela en viktig
            roll för att främja den alleuropeiska tanke som bl.a. kommit till
            uttryck i Michail Gorbatjovs formulering om det ”gemensamma europeiska
            huset”. Det gäller särskilt nu när EG-ländernas samarbete utvidgas.
            Europarådet skulle under vissa omständigheter kunna bli ett nytt
            forum för att stegvis knyta länderna i öst närmare det demokratiska
            Europa. Det bör observeras att de östeuropeiska regeringarna själva
            visar ett stort intresse för Europarådet som möjligt forum för
            alleuropeiskt samarbete. Representanter för den oberoende opinionen
            i många östländer har krävt att de östeuropeiska folken i en eller
            annan form får tillträde till rådet. De åberopar bl.a. exemplet
            Jiri Pelikan. Denna ledande politiker från Pragvåren 1968 sitter
            i dag i Europaparlamentet, invald för det italienska socialistpar-
            tiet, PSI. I fallen Grekland, Spanien och Portugal, och nu senast
            Turkiet, har Europarådet gjort en betydelsefull insats för demokrati.
            När det gäller Turkiet har hot om uteslutning lett till eftergifter
            för att anpassa sig till Europarådets krav på respekt för de mänskliga
            rättigheterna — även om väsentliga brister i detta avseende i
            skrivande stund ännu tycks kvarstå. I Östeuropa tillmäts Europarådet
            stor symbolisk betydelse. Detta ger Europarådet möjligheter att
            agera för demokrati och mänskliga rättigheter även i dessa länder.
            Utgångspunkten skulle kunna vara en öppen deklaration om att en
          </p>
          <p>
            Mot. 1988/89 US517
          </p>
          <pb facs="riksdagen-motions-pdf/data/198889/mot_198889_u_517/mot_198889_u_517-005.pdf"/>
          <p>
            naturlig och önskvärd målsättning för rådets nuvarande medlemmar
            är att samla samtliga europeiska stater i organisationen. Men
            vägen till Europarå- det, som är och måste vara en sammanslutning
            för Europas demokratier, kan endast gå via stopp för förföljelser
            av oppositionella, institutionella garantier för medborgerliga
            fri- och rättigheter, ökat folkligt deltagande i maktutöv- ningen
            och flerpartisystem — med tanke på förändringrnas hastighet i
            Ungern kan en sådan utveckling faktiskt tänkas ske inom en inte
            alltför avlägsen framtid. I takt med faktiska förbättringar på
            dessa områden bör Europarådet stegvis kunna bygga ut sina kontakter
            med öststaterna. Sverige skulle kunna bidra till en sådan process.
            Redan i dag skulle Ungern, Polen och representanter för de baltiska
            republikerna kunna inbjudas att i någon form delta i Europarådets
            arrangemang och samarbetsprojekt av alleuropeiskt intresse. Miljö,
            kommunikation, vetenskap, kultur och ungdomsutbyte kan vara naturliga
            områden. Jugoslavien har redan ställning som deltagande i vissa
            kommittéer och utredningar inom Europarådet. Senare tänkbara steg,
            i mån av en påtaglig utveckling i demokratisk riktning, kan vara
            observatörs- status, ställning som associerad medlem och slutligen,
            när kraven på demokrati helt tillgodoses, fullvärdigt medlemsskap.
            På liknande sätt borde flera andra internationella organisationer
            och europeiska samarbetsprojekt stå öppna för de östeuropeiska
            länderna. En utveckling i denna riktning förutses också som ett
            utflöde av ESK-processen. Men det är viktigt att jippoartade politiska
            propagandaevenemang undviks till förmån för vardagligt samarbete
            kring jordnära projekt med så brett folkligt och självständigt
            deltagande som möjligt. Kontakter mellan kultur- föreningar, folkrörelser,
            ungdoms- och idrottsorganisationer, forskningsin- stitutioner,
            religiösa samfund m.m. bör uppmuntras. Inte minst de många nybildade
            organisationerna i de baltiska länderna bör välkomnas i internatio-
            nella sammanhang. Sverige kan bistå dem i deras ansträngningar
            att knyta intenationella kontakter.
          </p>
          <p>
            Kultur- och handelsrepresentation
          </p>
          <p>
            När det gäller bilaterala kontakter är besök av fackministrar,
            parlamentari- kerdelegationer etc. i Östeuropa lika viktiga som
            motsvarande besök i EG-länderna. De nya öppningarna i de baltiska
            länderna gör att frågan om bilaterala kultur- och handelsrepresentationer
            bör övervägas. I ett senare skede kan eventuellt möjligheter öppnas
            för någon form av konsultatsförbin- delser samt för överenskommelser
            om viseringsfrihet. Viseringsfriheten mellan Sverige och Polen
            bör återinföras. Lika viktigt är dock att öka de praktiska möjligheterna
            till resor. Fler regelbundna färje- och flygförbindelser över
            Östersjön är önskvärda. Det är inte rimligt att det enklaste sättet
            att ta sig från Stockholm till exempelvis Riga skall vara att
            flyga över Moskva. Sådana förbättrade kommunikationer kan också
            leda till att den massmediala bevakningen förbättras. Ytterligare
            möjligheter till aktiva kontakter mellan Sverige och de östeuropeiska
            länderna kan mycket väl komma att öppna sig under den närmaste
            tiden. Om ett bakslag skulle komma i reformansträngningarna i
            öst
          </p>
          <p>
            Mot. 1988/89 U517
          </p>
          <pb facs="riksdagen-motions-pdf/data/198889/mot_198889_u_517/mot_198889_u_517-006.pdf"/>
          <p>
            är det viktigt att så många kanaler till omvärlden som möjligt
            finns Mot. 1988/89 etablerade. Frågan om Sveriges kontakter med
            Östeuropa bör därför U517 behandlas med samma höga prioritet som
            frågan om förbindelserna med EG.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av utbyte av kunskaper och erfarenheter vad gäller bl.a.
            tekniska, ekonomiska och sociala frågor mellan Sverige och länder
            i Östeuropa, 2. att riksdagen som sin mening ger regeringen till
            känna vad i motionen anförts om Europarådets betydelse för en
            demokratise- ringsprocess i öst, 3. att riksdagen som sin mening
            ger regeringen till känna vad i motionen anförts om förutsättningarna
            för ekonomiskt samarbete och eventuella krediter till länder i
            Östeuropa, 4. att riksdagen som sin mening ger regeringen till
            känna vad i motionen anförts om kultur- och handelsrepresentation,
            viseringsfri- het och resemöjligheter mellan Sverige och länder
            i Östeuropa, främst de baltiska länderna och Polen, 5. att riksdagen
            hos regeringen begär förslag om ökade resurser för att stödja
            kontaktverksamhet av olika slag mellan Sverige och Östeuropa.
          </p>
          <p>
            Stockholm den 24 januari 1989 Ingemar Eliasson (fp) Karl-Göran
            Biörsmark (fp) Maria Leissner (fp)
          </p>
          <p>
            Håkan Holmberg (fp) Jan-Erik Wikström (fp)
          </p>
        </div>
      </div>
    </body>
  </text>
</TEI>
