<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-00128">
  <teiHeader>
    <fileDesc>
      <titleStmt>
        <title>Minska köttkonsumtionen</title>
        <author corresp="i-KNRqa17M8avm4WSafSQiUy">av Elin Segerlind m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:128 av Elin Segerlind m.fl. (V)</title>
          <idno type="rdwebb">H702128</idno>
          <rs type="number">128</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H702128/text</ref>
          <ref type="dokument_url_html">http://data.riksdagen.se/dokument/H702128</ref>
          <ref type="dokumentstatus_url_xml">http://data.riksdagen.se/dokumentstatus/H702128</ref>
          <ref type="docx">http://data.riksdagen.se/fil/B54732F9-17A0-4531-BC42-4FBAE7AC0AD1</ref>
          <ref type="pdf">http://data.riksdagen.se/fil/42DC009F-0FF8-4B09-B232-F94BBA624FF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-T2GhLgj3wX3F6vHTBrvtBX" type="signed"/>
        <correspContext corresp="i-T2GhLgj3wX3F6vHTBrvtBX">
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-RDWgGJBaWjHCXUWrtFoAie" type="submitted">
          <date when="2019-09-20"/>
          <time when="13:48:48"/>
        </correspAction>
        <correspAction xml:id="i-TYXXFnWmiuN9v6vSeVKdfX" type="reviewed">
          <date when="2019-09-23"/>
          <time when="08:29:22"/>
        </correspAction>
        <correspAction xml:id="i-PRkZiJwbVD9kvwJUPqJ78x" type="referred">
          <date when="2019-10-11"/>
        </correspAction>
        <correspAction xml:id="i-E4wUWxqQrg2SdpyAoH4NEj" type="assigned">
          <date when="2020-06-10"/>
          <time when="16:50:59"/>
        </correspAction>
        <correspContext corresp="i-E4wUWxqQrg2SdpyAoH4NEj">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Xz22iPrJhJghKfeJ7wExZN" type="behandlas_i"/>
        <correspContext corresp="i-Xz22iPrJhJghKfeJ7wExZN">
          <ref type="uppgift">2019/20:MJU8</ref>
          <ref type="ref_dok_id">H701MJU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU8</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JS9LAyVDV1PyFtfGmAgBhp" type="behandlas_i"/>
        <correspContext corresp="i-JS9LAyVDV1PyFtfGmAgBhp">
          <ref type="uppgift">2019/20:MJU16</ref>
          <ref type="ref_dok_id">H701MJU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU16</ref>
          <ref type="ref_dok_titel">En samlad politik för klimatet - klimatpolitisk handlingsplan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PP1N7bqF6qBvLyYRk2pM5f" type="motHeader">
        <div xml:id="i-U1b6ZBawXFRmFWbRNRkQQ7" type="motTitle">
          Motion till riksdagen 2019/20:128 av Elin Segerlind m.fl. (V)
          Minska köttkonsumtionen
        </div>
      </div>
      <div xml:id="i-JLi2DrYdFd5Zuqj9hwc6f2" type="motBody">
        <div xml:id="i-EviYNcFwH71sUJMu1ba5fN" type="motProposal" subtype="förslag">
          <head xml:id="i-55aGHPuLQcJUoCCGVexumk">
            1 Förslag till riksdagsbeslut
          </head>
          <list xml:id="i-S4TRfieQsM3LQYxScKWcUg" style="ol">
            <item xml:id="i-3tsrcf2yGgvQGgTUNmc2CV">
              Riksdagen ställer sig bakom det som anförs i motionen om att
              ett nationellt mål om att minska köttkonsumtionen med minst 25
              procent till 2025, jämfört med dagens nivåer, bör införas, och
              detta tillkännager riksdagen för regeringen.
            </item>
            <item xml:id="i-JNwEeNYDa41QcQRB4F3rfy">
              Riksdagen ställer sig bakom det som anförs i motionen om att
              en nationell handlingsplan bör tas fram för hur klimat- och miljöpåverkan
              av livsmedelskedjan, inklusive animalieproduktionen, ska minskas,
              och detta tillkännager riksdagen för regeringen.
            </item>
            <item xml:id="i-W23TyfJzFFLzovcX4VUkEp">
              Riksdagen ställer sig bakom det som anförs i motionen om att
              regeringen bör verka för att kommuner ska uppmuntra till vegetarisk
              kost, exempelvis genom att införa konceptet vegonorm och/eller
              vegetariska dagar, och detta tillkännager riksdagen för regeringen.
            </item>
            <item xml:id="i-E6as8Cj94S5qsS8CGHXhHe">
              Riksdagen ställer sig bakom det som anförs i motionen om att
              Sverige bör agera för ett slutdatum inom EU då miljöskadliga subventioner
              som stöder kött- och mejeriindustrin ska vara utfasade och tillkännager
              detta för regeringen.
            </item>
          </list>
        </div>
        <div xml:id="i-MCujsaw9JFAKi8ZfroEQM" type="motContent">
          <head xml:id="i-PCgMeHJVaD3Dj7Lekc9RAr" type="h1">
            2 Minskad köttkonsumtion för ökad hållbarhet
          </head>
          <p xml:id="i-CQaDe1BzTKgPBUcT3eAUiP">
            Trots att animaliekonsumtionen har stor påverkan på klimatet,
            miljön, djur och folkhälsa är det sällan frågan debatteras politiskt
            och det saknas nationella politiska beslut för att minska konsumtionen
            i en mer hållbar riktning.
          </p>
          <p xml:id="i-ShQi11pxN4gDaKNho1mgj8">
            Vänsterpartiet anser att det finns stora samhällsvinster med
            att verka för en minskad köttkonsumtion och att det krävs politiska
            beslut för att understödja en mer växtbaserad kost och minskad
            konsumtion av animalieprodukter. Vi menar att det är viktigt att
            verka för en minskad konsumtion eftersom köttkonsumtionen i världen
            såväl som i Sverige har ökat kraftigt de senaste decennierna.
            Animalieproduktionen står i dag för cirka 15 procent av världens
            totala utsläpp av växthusgaser. Svenskarnas köttkonsumtion (exklusive
            andra animalier, mjölk, ost, ägg och fisk, och utan hänsyn till
            effekter av förändrad markanvändning) orsakar en klimatpåverkan
            på ungefär 9 miljoner ton koldioxidekvivalenter per år enligt
            Naturvårdsverkets rapport Hållbara konsumtionsmönster 2015. Sveriges
            totala utsläpp av växthusgaser inom landet var 2018 53,1 miljoner
            ton.
          </p>
          <p xml:id="i-M74jjboDzersEtVzpM5emp">
            Oavsett hur och var köttet produceras är konsumtionen förknippad
            med stor klimat­påverkan. Produktion av nötkött genererar dock
            betydligt större klimatpåverkan än exempelvis fläsk och kyckling.
            De höga utsläppen av växthusgaser från produktion av kött beror
            till största delen på att det krävs stora arealer mark för att
            producera foder. Enligt en rapport från FN-organet FAO (Food and
            Agriculture Organization) kan boskapssektorn därtill vara en av
            de största orsakerna till förlusten av biologisk mång­fald då
            den nyttjar 30 procent av jordens landyta och 70 procent av all
            jordbruksmark i världen. Boskapssektorn är dessutom en av de främsta
            orsakerna till skövlingen av tro­pisk skog. Regnskog skövlas även
            för odling av djurfoder som sedan exporteras till exempelvis EU:s
            köttproduktion, inte minst gäller detta sojaproduktion. Köttproduk­tionen
            i världen konsumerar även stora mängder färskvatten. Även om det
            varierar mellan köttslag krävs många gånger mer färskvatten för
            att producera ett kilo kött jämfört med vegetabilier.
          </p>
          <p xml:id="i-2RN4sZgcTBj8vsLHnkv1vY">
            FN:s klimatpanel IPCC publicerade i augusti 2019 rapporten Climate
            Change and Land. Rapporten konstaterar att jord- och skogsbruket
            hotar både klimatmålen och den biologiska mångfalden. Det räcker
            inte att lösa klimatkrisen enbart genom att minska koldioxidutsläpp
            från bilar, flyg och industrier. Enligt rapporten krävs en global
            jord­bruksrevolution och ändrad kosthållning,bl.a. genom att minska
            matsvinn och äta min­dre kött, för att rädda planeten och undvika
            svältkriser. Konsumtion av hälsosamma och hållbara dieter, som
            de som är baserade på grövre spannmål, baljväxter och grönsaker,
            nötter och frön, skapar enorma möjligheter att reducera växthusgasutsläpp
            enligt rapportförfattarna.
          </p>
          <head xml:id="i-HCbJSHTcB9NDrpypMTHgGL" type="h1">
            3 Minskad köttkonsumtion stärker folkhälsan
          </head>
          <p xml:id="i-jptdEir2JRNK7tVrytsqo">
            En hög nivå av köttkonsumtion har också stor inverkan på folkhälsan.
            När Världshälsoorganisationen (WHO) för två år sedan klassade
            rött kött och charkprodukter som cancerframkallande fick det stor
            uppmärksamhet och det var första gången WHO pekade ut ett livsmedel
            som cancerframkallande. Men mängder av forskarrapporter har gång
            efter annan pekat på hälsoriskerna med för hög köttkonsum­tion.
            Svenska Livsmedelsverket rekommenderar i sina kostråd en minskad
            konsumtion av rött kött och charkprodukter, vilket minskar risken
            för i synnerhet tjock- och änd­tarmscancer, men också hjärt- och
            kärlsjukdomar. Vid sidan av det individuella planet finns mycket
            stora folkhälso- och samhällsekonomiska vinster med en minskad
            kött­konsumtion. I det vetenskapliga magasinet PNAS har Oxfordforskaren
            Marco Spring­mann och hans kollegor gått igenom de beräknade samhällsvinsterna
            vid omställning till konsumtion av olika livsmedel. Springmann
            m.fl. jämför tre matscenarier av minskad köttkonsumtion, där man
            följer allmänna kostråd om minskad köttkonsumtion, en vege­tarisk
            samt en vegansk kost. Slutsatsen är att enorma belopp skulle sparas
            i minskade vårdinsatser och kostnader för läkemedel och annan
            behandling genom en minskad köttkonsumtion (Analysis and valuation
            of the health and climate change cobenefits of dietary change,
            PNAS no 15, 2016).
          </p>
          <p xml:id="i-HqUzhbfihUGAjQPtqjnpUW">
            Vänsterpartiet vill verka för beteendeförändringar för en hållbarare
            livsmedels­konsumtion, där mindre kött och mer växtbaserad kost
            är en bärande del. Med rätt metoder tror vi att det finns goda
            möjligheter att minska animaliekonsumtionen. Vi ser med intresse
            på de framgångsrika åtgärder som vidtagits för att reducera konsumtionen
            av alkohol och tobak, vilket utgör ett konkret exempel på att
            det går att förändra beteenden genom politiska beslut.
          </p>
          <head xml:id="i-QL88hRBBBjMc86J8TZe9zy" type="h1">
            4 Inför nationella mål och handlingsprogram
          </head>
          <p xml:id="i-2ffUY6nKe4ahHiphKKJjSu">
            Riksdagen har i och med de långsiktiga klimatmålen enats om att
            Sverige ska uppnå nettonollutsläpp till senast 2045. Alla politikområden
            måste därför ta sitt ansvar för att verka för att målet uppnås.
            Klimatberedningen konstaterade redan 2008 att det saknades styrmedel
            inom jordbrukssektorn som är direkt riktade mot att minska utsläppen
            av växthusgaser. Vidare berörde Miljömålsberedningen år 2016 köttkonsumtionens
            utsläpp, men lade inte fram något konkret förslag om målsättning
            för minskad konsumtion. Beredningen konstaterade att det står
            varje regering fritt att föreslå konkreta mål för hur bl.a. köttkonsumtionens
            utsläpp ska minska. Vi anser att det är märkligt, inkonsekvent
            och ohållbart att ett område som har så stor klimatpåverkan som
            köttkonsumtionen står fritt från både utsläppsmål och åtgärder.
          </p>
          <p xml:id="i-XPCpFqtTLos4GoQzfnmSAy">
            Enligt Naturvårdsverket har de klimatpåverkande utsläpp som genererats
            i andra länder för att producera produkter som importeras och
            slutkonsumeras i Sverige ökat med närmare 50 procent sedan början
            av nittiotalet och är i dag ungefär dubbelt så höga som de nationella
            utsläppen. Över 40 procent av köttkonsumtionen i Sverige kommer
            från importerat kött och bidrar till dessa höga utsläppsnivåer.
            Genom att verka för minskad köttkonsumtion i Sverige ges möjligheter
            att se till att det kött som konsumeras kommer från djur som behandlats
            på ett mer etiskt sätt och att importerat kött ersätts av växtbaserad
            mat eller kött producerat lokalt i Sverige. Här finns stora möjligheter
            för svenska producenter att starta en produktion som i större
            utsträckning är i fas med djurens grundläggande behov och som
            bidrar med värdefulla miljönyttor. Djur som går utomhus och betar,
            bökar och pickar i marken utför nödvändiga bidrag till den biologiska
            mångfalden och för ett rikt och öppet landskap.
          </p>
          <p xml:id="i-Uu27A4SJu5RTBFEyme9KVn">
            Hållbar konsumtion är ett av de 17 globala målen för hållbar
            utveckling inom Agenda 2030. För att Sverige ska leva upp till
            2030-målet krävs att vi vidtar politiska åtgärder som omfattar
            hela den miljöpåverkan vår livsstil orsakar, i Sverige såväl som
            i andra länder. Vi föreslår därför att riksdagen antar ett nationellt
            mål om en minskad köttkonsumtion. Ett nationellt mål om att minska
            köttkonsumtionen med minst 25 procent till 2025, jämfört med dagens
            nivåer, bör införas. Detta bör riksdagen ställa sig bakom och
            ge regeringen till känna.
          </p>
          <p xml:id="i-AST7JxnZug5dmCvYr1tYxU">
            En nationell handlingsplan bör tas fram för hur klimat- och miljöpåverkan
            av livsmedelskedjan, inklusive animalieproduktionen, ska minskas.
            Detta bör riksdagen ställa sig bakom och ge regeringen till känna.
          </p>
          <head xml:id="i-BrLb2LfRqH7FLEhZ7AM1N2" type="h1">
            5 Stimulera mer vegetariskt i offentlig regi
          </head>
          <p xml:id="i-PYMeB2QopCzh7DUWouKTdu">
            Allt fler kommuner, skolor, företag, ideella organisationer och
            privatpersoner har anammat idén om vegonorm. Med konceptet vegonorm
            serveras vegetarisk mat som standard, kött blir ett tillval. Andra
            aktörer väljer vegetariska dagar som ett sätt att minska köttkonsumtionen
            och uppmärksamma fördelarna med att äta mer växtbaserat. Förutom
            att alla kan ta enskilda initiativ ser Vänsterpartiet stora fördelar
            i att lyfta den vegetariska maten i offentliga sammanhang. Genom
            gemensamt agerande kan effekten av våra handlingar bli större
            och nya hållbara normer etableras. Ibland motarbetas emellertid
            de vegetariska satsningarna av intressegrupper och konservativa
            politiker. Därför är det av stor betydelse om samhället fullt
            ut kan backa upp aktiviteterna för minskad köttkonsumtion. Vänsterpartiet
            anser att vegonorm och vegetariska dagar är ett bra sätt att minska
            köttkonsumtionen och därmed ta ansvar för miljön, folkhälsan och
            djuren. Kommunerna spelar en viktig roll för en nödvändig omställning.
            Regeringen bör verka för att kommuner ska uppmuntra till vegetarisk
            kost, exempelvis genom att införa konceptet vegonorm och/eller
            vegetariska dagar. Detta bör riksdagen ställa sig bakom och ge
            regeringen till känna.
          </p>
          <head xml:id="i-Tp4eMduYAjBBVzDf1SsRRw" type="h1">
            6 Fasa ut EU:s stöd till köttindustrin
          </head>
          <p xml:id="i-M349DRXk8qJUEQfNcorebB">
            Inom EU betalas mångmiljardbelopp ut som subventioner till animalieindustrin.
            I Vänsterpartiets rapport Djurindustrin och klimatet – EU blundar
            och förvärrar, 2007, konstaterar vi att EU understödjer kött-
            och mejeriindustrin med ungefär 30 miljarder kronor per år i form
            av s.k. interventioner och direktstöd. Den totala summan är emellertid
            högre då exempelvis bidrag till foderindustrin inte tas upp i
            rapporten. Det är orimligt att så stora summor av våra gemensamma
            medel går till att subventionera en industri med så stor klimat-
            och miljöpåverkan. Dessutom ger EU hundratals miljoner kronor
            i stöd till marknadsföring av olika djurprodukter, så att försäljningen
            av dem därmed ska öka, senast med den EU-finansierade kampanjen
            ”Gilla gris” med syfte att öka fläskköttskonsumtionen särskilt
            bland unga. Sverige bör agera för ett slutdatum inom EU då miljöskadliga
            subventioner som stöder kött- och mejeriindustrin ska vara utfasade.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-TkL4HHXExE9MLbt4kx28cG" type="motSignatures">
          <list xml:id="i-QK8afjVCKLATTYPsBgg7uL">
            <item xml:id="i-QUhzkm57rh59d7n3HSPaFW" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-7xkvtWCDK1uoYTiNJGpfJV" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-8E7my4qbhpzjKMqWAxco6m" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-UxriUTcE96L7FLDradC4EC" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-5ZzjabEhoBHtzwjumnS34z" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-Wgb52otKRYx2TPPrmZCSoA" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-DLYv3RWYCr36JVXBv3vUHU" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-2gJGWSrgsxbsikuddbRtkZ" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-6s1VUb7watdgiZqqHrkbC5" who="i-G9GHaoV5TJoYjtjUJ6EXYj">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
