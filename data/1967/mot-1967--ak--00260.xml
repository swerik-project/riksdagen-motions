<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__260/mot_1967__ak__260-001.pdf"/>
      <fw xml:id="i-CP2iXjEzHRgNaAjS26CdUp">
        Motioner i Andra kammaren, nr 260 år 1967 11
      </fw>
      <div type="motHeader" xml:id="i-Arisv2dEeVw6vvasRMT2u4">
        <div type="motTitle" xml:id="i-BtNt6xBUiurhpj9bdUZAJz"/>
        <div type="motSubmissionInfo" xml:id="i-KRXVSTjqk9y9GaEKjMvZuk"/>
      </div>
      <div type="motBody" xml:id="i-78t7enMBuS2eZaz5yMjvBh">
        <div xml:id="i-Xcgs6pmNJ5SKpiXum9xxzN">
          <p xml:id="i-N2PB4TNDGWCbq7SYv4ZcGw">
            Nr 260
          </p>
          <p xml:id="i-NncNho6ntRgKWtF5HKvC9f">
            Av herrar Hedlund och Ohlin, i anledning av Kungl. Maj:ts framställning
            om anslag till Bidrag till driften av fa- miljedaghem, m.m.
          </p>
          <p xml:id="i-AuD66b9c8azpphpacHAUq5">
            (Lika lydande med motion nr 204 i Första kammaren)
          </p>
          <p xml:id="i-N3i5jJj1dU5LFzKDYGwSdm">
            Omfattningen av barntillsynen
          </p>
          <p xml:id="i-bySbJWmveDWb2mmqTPabR">
            Frågan om barntillsynen har först på senare år blivit en förgrunds-
            fråga i den allmänna debatten. Samhällets utveckling har ändrat
            förut- sättningarna för tillsynen av barnen. Från att helt ha
            varit en famil- Jens ensak har samhället fått del i ansvaret för
            barntillsynen. Genom att tregenerationsfamiljen blivit allt ovanligare
            och genom att kvinnorna i allt större utsträckning ägnar sig åt
            förvärvsarbete utanför hemmet och det egna företaget har behovet
            av organiserad barntillsyn ökat kraftigt. Medan förvärvsintensiteten
            från 1950 till 1960 minskade från 92,9 Ho till 85,1 76 för män
            och från 63,0 9 till 61,8 Z för befolkningen i stort så ökade
            den bland de gifta kvinnorna från 15,6 &amp; till 26,3 20. Förvärvs-
            intensiteten fortsätter att öka bland kvinnorna. 1965 hade förvärvsin-
            tensiteten minskat till 83,4 Z för män medan den för de gifta
            kvinnorna hade stigit till 35,1 96. Ur samhällsekonomisk synpunkt
            är den ökade för- värvsintensiteten bland kvinnorna att hälsa
            med tillfredsställelse. Antalet barn under 7 år med båda föräldrarna
            förvärvsarbetande upp- går till närmare 200 000. Antalet väntas
            vara 250 000 år 1970. Utbyggnaden av den av samhället organiserade
            barntillsynen har hit- tills inte varit tillfredsställande. Den
            årliga ökningen av antalet dag- hemsplatser har varit mycket ringa.
            Samma förhållande gäller för fritidshemmen. Fram till 1963 var
            ökningen av antalet daghemsplatser så obetydlig att, med hänsyn
            till den ökade förvärvsintensiteten bland de gifta kvinnorna,
            möjligheterna att få ökad barntillsyn har minskat. Tillgången
            på daghemsplatser och familjedaghemsplatser är så begrän- sad
            att endast vart tionde barn kan erhålla plats. Provisoriska lösningar
            som släkt- och grannhjälp har inte kunnat hindra att barnen i
            många fall helt lämnats utan tillsyn. I andra fall blir resultatet
            att den ena av föräldrarna måste avstå ett planerat förvärvsarbete.
            I det helt över- vägande antalet fall blir det kvinnan som avstår
            från ett heltids- eller deltidsarbete. De under våren 1966 fastställda
            bestämmelserna om statsbidrag för
          </p>
          <pb facs="riksdagen-motions-pdf/data/1967/mot_1967__ak__260/mot_1967__ak__260-002.pdf"/>
          <fw xml:id="i-5s8G5yaPMZQvPCNV8uaGcF">
            12 Motioner i Andra kammaren, nr 260 år 1967
          </fw>
          <p xml:id="i-BwSqPRvMvJDhonwuacHLjd">
            barnstugeverksamheten syftade till en kraftig utbyggnad av barntill-
            synen. Enligt socialstyrelsen har de nya bestämmelserna bidragit
            till ett ökat intresse hos kommunerna att ordna barnstugor med
            förlängd daglig tillsyn av barnen. Styrelsen anser att de statliga
            åtgärderna för utbyggnad av daghem, fritidshem och gemensamma
            barnstugeavdel- ningar torde komma att ge effekt. För anordnandet
            av daghemsplatser kommer stora insatser att krävas under de närmaste
            åren. Vad beträffar driften av barnstugorna så understryker kommunerna
            att kostnaderna fortfarande utgör en hämmande faktor för utbyggnader.
            Socialstyrelsen anser därför att man för att säkerställa den kontinuerliga
            utbyggnad av verksamheten, som svarar mot samhällsutvecklingen
            och därmed väx- ande behov av barntillsyn, bör ytterligare uppräkna
            driftbidraget. En verkningsfull uppräkning är emellertid svårgenomförbar
            i dagens eko- nomiska läge, och departementschefen har inte ansett
            sig kunna föreslå någon sådan. Det är emellertid angeläget att
            när det samhällsekonomiska läget tillåter insatser görs för att
            ytterligare öka antalet daghemsplatser.
          </p>
          <p xml:id="i-3yq5QYk1gtWopLUKk8sJBG">
            Familjedaghem Utöver utbyggnader av antalet daghemsplatser är
            det nödvändigt att man tar till vara alla andra möjligheter att
            öka antalet platser för barn- tillsyn. Genom statliga insatser
            kan man avsevärt öka antalet platser in- om familjedaghemmen.
            Av cirka 25 000 barn till förvärvsarbetande, som under år 1965
            bereddes organiserad barntillsyn, utnyttjade drygt en tredjedel
            eller 8 474 platser i av kommunerna organiserad familjedag- hemsverksamhet.
            Vid sidan av denna kommunalt organiserade verk- samhet finns ett
            betydande antal familjedaghem utanför kommunernas tillsyn. Trots
            att betydande enighet föreligger om att familjedaghemmen är en
            väsentlig och nödvändig komponent i den organiserade barntill-
            synen har statsmakterna ännu inte beslutat om statligt stöd till
            familje- daghemmen. Kommunerna och enskilda svarar helt för finansieringen
            av denna viktiga tillsynsform. De familjer som lyckas få tillsyn
            för sina barn på ett daghem erhåller ett relativt betydande stöd
            av staten medan de som av någon anledning inte kan anlita denna
            tillsynsform helt ute- sluts från statligt stöd. Enligt vår mening
            är det angeläget att familje- daghemsverksamheten snarast samordnas
            med övrig barntillsynsverk- samhet och göres statsbidragsberättigad.
            Även om de förändrade statsbidragsbestämmelserna för daghemsplat-
            ser ger den av socialstyrelsen beräknade ökningen av antalet platser
            — till omkring 30000 år 1972 — kommer en kraftig ökning av antalet
            familjedaghemsplatser att krävas. I familjeberedningens promemoria
            angående utbyggnad av samhällets barntillsyn, avgiven i december
            1965, framhölls att familjedaghemmen är en ofrånkomlig del av
            det system
          </p>
          <pb facs="riksdagen-motions-pdf/data/1967/mot_1967__ak__260/mot_1967__ak__260-003.pdf"/>
          <fw xml:id="i-5uhwAJHsYibVafpA5K8eXh">
            Motioner i Andra kammaren, nr 260 år 1967 13
          </fw>
          <p xml:id="i-Qr8HZohh44iPmi8o5NishD">
            för en organiserad barntillsyn, som erbjuds av samhället. Undersök-
            ningar visar att många familjer anser att familjedaghem är ett
            lika gott alternativ som daghem eller bättre än daghem för en
            del barn. I vissa situationer är familjedaghemmen överlägsna övriga
            tillsynsformer. Som familjeberedningen framhållit kan ett familjedaghem
            vara ett bra alter- nativ särskilt för infektionskänsliga barn.
            På grund av smittrisken tar inte daghemmen emot barnen vid relativt
            lindriga förkylningar. Då måste tillsynen ordnas på annat sätt,
            och en vanlig lösning är att modern uteblir från förvärvsarbetet.
            Särskilt bra är familjedaghemmen för vissa hämmade barn, för barn
            till föräldrar vilkas arbetstiden inte överens- stämmer med daghemmets
            öppethållande och för barn som bor långt från daghemmet. Familjedaghemmen
            kan vara den enda lösningen av barn- tillsynsproblemen i orter
            som saknar underlag för daghem. Frågan om statsbidrag till familjedaghemsverksamhet
            har vid flera tillfälle varit föremål för statsmakternas uppmärksamhet.
            I sina anslags- äskanden för budgetåret 1966/67 begärde socialstyrelsen
            2,8 miljoner kronor för ändamålet. Styrelsen ansåg att bidraget
            borde utgå med 2 kronor per barn och dag för heldagsvård. Viss
            kritik riktades mot socialstyrelsens utformning av bidraget, och
            ett beslut har skjutits på framtiden. En lösning av frågan är
            emellertid så angelägen att ett beslut redan nu bör fattas om
            statsbidrag till kommunerna för den aktuella verksamheten. Avsikten
            för den av barnavårdsnämnderna kontrollerade familjedaghemstillsynen
            varierar mycket från kommun till kommun. En lämplig lösning, i
            varje fall i avvaktan på den pågående utredningen angående verksamheten,
            skulle utgöras av ett statsbidrag, vars storlek bestämdes till
            en viss procent av den av kommunen fastställda ersätt- ningen.
            Vi föreslår en 25-procentig ersättning, vilket i stort sett torde
            motsvara statsbidragsandelen av daghemstillsynens kostnader. Den
            ge- nomsnittliga ersättningen var enligt familjeberedningen 10
            kronor i de största städerna. För närvarande torde ersättningen
            ha höjts så att det ovan föreslagna statsbidraget skulle ge en
            genomsnittlig statlig andel om 3 kronor per barn och dag. Inga
            färska uppgifter angående antalet barn i familjedaghemsvård föreligger.
            Den av familjeberedningen redo- visade siffran 8474 torde nu ha
            stigit avsevärt även om socialstyrelsen fruktar att frågan om
            beskattningen av ersättningen kan leda till att antalet minskar.
            Om man använder den av socialstyrelsen tillämpade metoden för
            att beräkna antalet vårddagar och uppskattar antalet barn till
            11 000—12 000 kan kostnaden beräknas till omkring 6 miljoner kro-
            nor. Det är angeläget att förslag till mera definitiv lösning
            så snart som möjligt förelägges riksdagen.
          </p>
          <p xml:id="i-N6bZxua8BUpmPCHajLhNPM">
            Bättre familjedaghem Det är angeläget att samhället genom sina
            åtgärder skapar förutsätt-
          </p>
          <pb facs="riksdagen-motions-pdf/data/1967/mot_1967__ak__260/mot_1967__ak__260-004.pdf"/>
          <fw xml:id="i-5sriF8ZLz1WoKcEDWkz7qi">
            14 Motioner i Andra kammaren, nr 260 år 1967
          </fw>
          <p xml:id="i-VDPwaXxupE4WFPRg36B2PJ">
            ningar för kommunerna att erhålla ett gott urval av hem för barntillsyn.
            Enligt socialstyrelsen har många kommuner, med anledning av den
            uppmärksamhet som frågan om beskattning av ersättningen till famil-
            jedaghem väckt, uttryckt oro över möjligheten att i samma utsträckning
            som hittills erhålla tillgång till enskilda hem för dagtillsyn
            av barn. Styrelsen anser det därför vara realistiskt att räkna
            med en minskning av antalet familjedaghem. En sådan utveckling
            skulle vara mycket olycklig. Att göra inkomsterna för dagbarnsvårdarna
            skattefria är inte möjligt, men det är angeläget att enhetliga
            och generösa regler för av- drag för denna inkomst skapas. Detta
            är i hög grad motiverat av förhål- landet att i betalningen ingår
            ersättning för mat, leksaker, slitage och liknande förmåner. Vi
            föreslår en skyndsam utredning och att förslag förelägges 1968
            års riksdag. Då familjedaghemmen hittills inte givits tillräckliga
            resurser och ingen samordning skett har standard och former varit
            varierande. Att familjedaghemsverksamheten inordnas under barnavårdsnämnderna
            och samordnas med övrig tillsynsverksamhet bör utgöra en trygghet
            för de familjer som är i behov av denna barntillsyn. Fambiljeberedningen
            diskuterade i sin promemoria olika åtgärder för att ge ökad stabilitet
            och högre standard åt familjedaghemmen. Vi vill betona angelägenheten
            av att någon form av utbildning för dagbarnsvårdare kommer till
            stånd. Organisatoriskt och innehållsmässigt kan det vara lämpligt
            att knyta an till den utbildning som ges för barnsamariter och
            hemsamariter. Frågan om hälsokontroll av dagbarnen och dagbarnsvårdarna
            bör komma till en snar lösning. Till de svagheter som fortfarande
            vidlåder familjedag- hemmen kan främst hänföras frågan om kontinuiteten.
            Genom den ovan nämnda utbildningen kan de största nackdelarna
            elimineras. Kvar står dock risken för att familjedaghemmet och
            dagbarnsvårdaren drabbas av sjukdom eller att andra omständigheter
            gör att tillsynsmöjligheten uteblir. Det är angeläget att kommunerna
            alltid har ett antal familje- daghemsplatser i reserv.
          </p>
          <p xml:id="i-37WVxRJGvnVXzf1Z8mp5Pz">
            Åtgärder för att förbättra barntillsynen Med förändringarna i
            riktning mot spridning av arbetstider i synner- het inom serviceyrkena
            ökas kraven på flexibilitet vad gäller tiderna för öppethållande
            av olika barntillsynsinstitutioner. Möjligheterna att erhålla
            barntillsyn måste i framtiden kunna erhållas på de mest skif-
            tande tider. De statliga driftbidragen måste anpassas till detta
            förhål- lande så att familjerna så snart som möjligt erbjuds en
            sådan service. Även om familjedaghemmen utgör en lämplig lösning
            av tillsyns- problemet för speciellt infektionskänsliga barn,
            uppstår situationer då en av föräldrarna i en familj måste avstå
            från sin ordinarie sysselsätt-
          </p>
          <pb facs="riksdagen-motions-pdf/data/1967/mot_1967__ak__260/mot_1967__ak__260-005.pdf"/>
          <fw xml:id="i-NNgpDTti6nh7QBuguTzHix">
            Motioner i Andra kammaren, nr 260 år 1967 15
          </fw>
          <p xml:id="i-TFfNsQb8DukvAPRADPS4vd">
            ning under en kortare period för att vårda ett sjukt barn som
            inte kan besöka någon barntillsynsinstitution. Vi anser att man
            bör pröva möjlig- heterna att skapa möjligheter att därvid erhålla
            sjukpenning. Övervakning bör ske av barnens såväl fysiska som
            psykiska hälsa. Det är därför angeläget att vid den omfattande
            ökning av daghems- verksamheten som planeras också ett betryggande
            antal barnpsykologer står till förfogande, förslagsvis knutna
            till barnavårdscentralerna. På vissa håll planeras experimentverksamhet
            med s. k. smådaghem som inte kan hänföras vare sig till kategorierna
            daghem eller familje- daghem. Även andra varianter torde förekomma.
            Det är angeläget att myndighterna följer dessa experiment och
            tar del av erfarenheterna beträffande kostnadsbesparingar, kapacitet
            o.s.v. Goda erfarenheter kan då ligga till grund för liknande
            anordningar på andra håll. Den kraftiga expansionen av barntillsynsverksamheten
            skapar ett stort behov av personal. Personalutbildningen kommer
            att kräva ökade samhällsinsatser. Bristen på daghemsföreståndarinnor
            är stor, och det är angeläget att noga följa utvecklingen. Den
            plan för successivt ökad ut- bildningskapacitet som ingick i beslutet
            om den integrerade barnstugan bör förverkligas. Riksdagen bör
            därför i skrivelse till Kungl. Maj:t på- tala vikten av att balans
            mellan tillgång och efterfrågan på barntillsyns- personal skapas.
            Med hänvisning till det anförda hemställes, att riksdagen måtte
            a. besluta om statsbidrag till av kommunerna bedriven familjedaghemsverksamhet
            i enlighet med vad i motio- nen anförts och till Bidrag till driften
            av familjedaghem för budgetåret 1967/68 under femte huvudtiteln
            anvisa ett förslagsanslag av 6 000 000 kronor; b. i skrivelse
            till Kungl. Maj:t anhålla om förslag till definitiv utformning
            av det statliga stödet till familjedag- hemsverksamheten; samt
            c. i skrivelse till Kungl. Maj:t uttala sig för åtgärder för att
            förbättra familjedaghemsverksamheten samt för de allmänna åtgärder
            för förbättrad barntillsyn som i motionen anförts.
          </p>
          <p xml:id="i-3GHVpvSAS4pLdeAqtfoygY">
            Stockholm den 24 januari 1967
          </p>
          <p xml:id="i-R82XXvKZseYZ7f9JrNbbHw">
            Gunnar Hedlund (cp) Bertil Ohlin (fp)
          </p>
        </div>
      </div>
    </body>
  </text>
</TEI>
