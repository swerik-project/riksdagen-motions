<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00322">
  <teiHeader>
    <fileDesc>
      <titleStmt>
        <title>Friköp av historiska arrenden</title>
        <author corresp="i-XmKy9xZWRYrVWK3GgNvWyc">av Christer Adelsbo m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friköp av historiska arrenden</title>
          <idno type="rdwebb">GZ02C322</idno>
          <rs type="number">C322</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C322/text</ref>
          <ref type="dokument_url_html">http://data.riksdagen.se/dokument/GZ02C322</ref>
          <ref type="dokumentstatus_url_xml">http://data.riksdagen.se/dokumentstatus/GZ02C322</ref>
          <ref type="doc">http://data.riksdagen.se/fil/4A92921B-5732-4F04-952C-CC42EF41C86A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8UFgKVwFvApyiissJHmSmw" type="signed"/>
        <correspContext corresp="i-8UFgKVwFvApyiissJHmSmw">
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction xml:id="i-rEaQEHXh9DPZfCxrLpsWn" type="numbering">
          <date when="2011-10-06"/>
        </correspAction>
        <correspAction xml:id="i-3LUKiPYFNZk37HFdcjFuBq" type="submission">
          <date when="2011-10-05"/>
        </correspAction>
        <correspAction xml:id="i-DyhTrsDmq8Najj6AjjjiAu" type="transfer">
          <date when="2011-10-04"/>
        </correspAction>
        <correspAction xml:id="i-BkJ5DWeHj4q5sdcz4sHeKm" type="assigned"/>
        <correspContext corresp="i-BkJ5DWeHj4q5sdcz4sHeKm">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FX4VCpP2oGiyZxh9GD6XVK" type="motBody">
        <div xml:id="i-MJ2BXjjwVDSrpTUyqgvXSg" type="motProposal" subtype="förslag">
          <head xml:id="i-Hns4hQxgzMxesoQiZn4Dq1">
            Förslag till riksdagsbeslut
          </head>
          <p xml:id="i-Pvpp3oM1MK8FujJ4HafLAq">
            Riksdagen tillkännager för regeringen som sin mening vad som
            anförs i motionen om friköp av historiska arrenden.
          </p>
        </div>
        <div xml:id="i-WseKKb83DFZ3TzhiGAqiZ5" type="motContent">
          <head xml:id="i-PCGfcjo4bJFpgnK3Xr9Pk2" type="h1">
            Motivering
          </head>
          <p xml:id="i-PzATX9XLedk85wWj6gUat5">
            Det som vi idag kallar enskild äganderätt till jord var ingen
            realitet när mäktiga adelsmän 1658 erövrade landskapen och marken
            omnationaliserades, knappast ens för förfäderna till 1734 års
            jordabalk. Utan det var räntan (samlingsnamn på jordeboksränta
            och skatter som endast tillkom kronan/staten), ägandet av räntan
            staten eller adeln som hade betydelse. Man stod över böndernas
            rättigheter till sin jord i byn.
          </p>
          <p xml:id="i-7vq4dC9cmECpzsuns9BwFC">
            Adeln ägde beskattningsrätten till en tredjedel av rikets jord
            på 1700-talets senare del när fideikommissen bildades. Staten
            hade bara beskattningsrätt till 2/3. Adeln var som en stat i staten
            med offentligrättslig ställning.
          </p>
          <p xml:id="i-UgnjMWY9mdJCcYDPaKKx8S">
            Att adeln hade en beskattningsrätt och inte en äganderätt till
            hundratusentals urgamla bondehem borde vara uppenbart. Men tyvärr
            så blockerar regler från 1700-talet ännu rätten till enskilt ägande
            för befolkning i hela bygder. Bönder som skulle vilja köpa loss
            gårdar de brukat i hundratals år förvägras detta med hänvisning
            till fideikommisslagar. Dessa evighetskontrakt kallas för historiska
            arrenden. En definition på ett historiskt arrende är att godsägaren
            inte ska ha brukat arrendefastigheten sedan år 1900.
          </p>
          <p xml:id="i-6h9m5thwcLfzhKZCZKfW9z">
            I början av 1600-talet ökade den svenska frälsejorden. Det berodde
            delvis på att kronan började sälja skatte- och kronohemman till
            adeln för att bättra på sin svaga statskassa. Skatten och hyran
            som dessa bönder betalt till kronan tillföll nu adeln. Stärkta
            av feodala principer från kontinenten såg sig adeln samtidigt
            som ägare av den jorden även om affären formellt sett hade gällt
            rätten att driva in skatt och arrendeavgift. Detta faktum gör
            frälsebondefrågan särskilt pikant. De bönder som idag brukar arrenden
            under fideikommissen kan vara ättlingar till statens tidiga bortbytingar
            offren då staten lade ut skatteindrivningen på adlig entreprenad.
          </p>
          <p xml:id="i-3b3wEE2iXA4KCGZXCqbU4E">
            Sveriges förändring från jordbrukarsamhälle till industrination
            skedde relativt sent om man jämför med våra europeiska grannar.
            Idag är Sverige ett av världens mest utvecklade länder när det
            gäller demokrati, jämställdhet, offentlig insyn och andra saker
            som vi förknippar med ett modernt samhälle. Men man måste fråga
            sig, är vi ett så modernt och demokratiskt land som vi tror, när
            regler från 1700-talet ännu blockerar rätten till enskilt ägande
            för befolkningen i hela bygder? Är vi ett demokratiskt samhälle
            när en befolkningsgrupp kan utmanövreras från sin jord, sin näring,
            sina hem och sin skapande kultur så som sker p.g.a. att kronan/staten
            en gång i tiden avstått sin beskattningsrätt till adeln och ridderskapet
            såsom frälse?
          </p>
          <p xml:id="i-SrQjiFz76L39gtTs2Sj9xP">
            Det finns fortfarande kvar rester av det gamla feodalsamhället
            rester som är direkt odemokratiska men som på något envist sätt
            ändå lyckats överleva ända in till 2000-talet. Det är lika häpnadsväckande
            som oförståeligt. Det handlar om rätten eller snarare avsaknaden
            av rätten för jordbruksarrendatorer att friköpa de gårdar som
            man i generationer bebyggt, bebott och brukat under adligt förmyndarskap.
            Först år 2003 upphörde adelns privilegiebrev från 1723, ett nästan
            300 år gammalt lagbrev som styrt stora delar av landsbygdsbefolkningens
            öden.
          </p>
          <p xml:id="i-GwuxKYusw7eCQsp48KMvhP">
            Det är nu hög tid att ta det sista steget och göra sig av med
            den historiska orättvisa som finns kvar från denna tid genom att
            tillåta friköp av historiska arrenden. Det är helt orimligt att
            brukare sedan generationer och självständiga gårdar som en gång
            i tiden hamnat under fideikommiss m.fl. historiskt betingade ägarkategorier,
            för all framtid skall vara fråntagna rätten att på fri grund utveckla
            sina jordbruk. Inget annat land i Europa har sedan demokratin
            införts tillåtit fortsatt osjälvständighet för en jordbruksbefolkning
            under feodalt grundade ägarsystem.
          </p>
          <p xml:id="i-AdtkGjPTimvEs6tCc1DLMR">
            En annan aspekt som är viktig att lyfta fram är att arrendatorerna
            själva har fått svara för investeringar, för hela riskkapitalet,
            och därmed har fått bära den totala företagsekonomiska risken
            för växtodling och djurhållning. Det värde som arrendegårdarna
            representerar för jordägarna har alltså till stor del skapats
            genom det arbete som arrendatorerna och deras släkt utfört och
            genom de ekonomiska uppoffringar som de har gjort.
          </p>
          <p xml:id="i-2Y7XVeenfNHdKrcQaL1bxg">
            Jordägarna har på flera håll chockhöjt arrendeavgifterna. Krav
            på både 50 % och 100 % höjning av avgifterna har förekommit. Under
            senare år har det i inte ringa utsträckning också förekommit indragning
            av åkermark till storgodsen från arrendeställen, även med välrustade
            ekonomibyggnader, i det uppenbara syftet att komma i åtnjutande
            av EU-bidrag. Det har gjorts vissa frivilliga överenskommelser
            där arrendatorer getts rätten, av stat och kyrka, att köpa loss
            det land man brukat i århundraden. Men kartläggningar visar att
            förhållandet är tvärtom för adel och storgods: de medger i princip
            inga friköp. Det är hög tid att ändra på denna förlegade orättvisa.
          </p>
          <p xml:id="i-M3ePjYSmjjUosi3Xmgue2g">
            Frågan har stötts och blötts i Sveriges riksdag men tyvärr har
            lite hänt. Den 30 november 1989 togs ett beslut med stor majoritet
            att avskaffa denna kvarleva, ett beslut som också väckte förhoppning
            hos den yngre generationen arrendatorer. Många unga vägrar ta
            över jorden för att stå under adligt förmyndarskap så som deras
            föräldrar har gjort. Resultatet blir att jord, hus och allt vad
            bondegenerationer har skapat blir ännu en gåva till arvtagare
            till adel och storgodsen.
          </p>
          <p xml:id="i-HQdfDesv1EaVUSp2N5yVBv">
            Många unga känner olust över att gå in i ett system de anser
            hör det förgångna till. De har växt upp och utbildat sig till
            lantbrukare under en tid med vetskap om riksdagens klara ställningstagande
            1989, om att friköpsrätt skulle genomföras.
          </p>
          <p xml:id="i-XJkxkCnpwuzAKxZYozLzUC">
            1990 års arrendekommitté (SOU 1991:85) följde upp 1989 års riksdagsbeslut
            genom att enhälligt förorda en friköpslag som skulle omfatta bönder
            under adeln, kyrkan, Domänverket samt universiteten. Vad vi nu
            21 år senare kan konstatera är att trots riksdagsbeslut och klara
            förord för friköpsrätt från Arrendekommittén har någon sådan fortfarande
            inte införts.
          </p>
          <p xml:id="i-SbxUuRBLg1ZuBhd6UJwP7f">
            Den senaste statliga utredningen om historiska arrenden är från
            2003, skriven av rådmannen Ylva Norling Jönsson. Utredaren finner
            spår av obalans, ojämn erfarenhet av tvister, ekonomisk ojämlikhet
            i fråga om att driva mål vidare till högre rättsinstanser. Argumenten
            kan inte lämnas utan avseende skriver hon. För arrendatorn är
            gården både hem och inkomstkälla, medan den för jordägaren endast
            representerar en del av det totala markinnehavet.
          </p>
          <p xml:id="i-DVUS3dJpmYoUcBiRW3ZGon">
            Trots detta kommer hon till slutsatsen att det är ett fåtal och
            alltjämt minskande antal individer som en friköpslag för historiska
            arrenden skulle beröra och kan inte se att det finns ett allmänt
            intresse att en lag om friköp av historiska arrenden införs.
          </p>
          <p xml:id="i-JEjG3ye4U1d3yGwNYMexda">
            Utredningens slutsats är mycket svår att förstå. Man hänvisar
            i princip till att de som drabbas är så få att vi inte behöver
            göra något. Detta tar inte på något vis bort den orättvisa som
            arrangemanget med historiska arrenden skapar. Skulle vi föra samma
            resonemang så fort det handlar om minoritetsgrupper undrar jag
            vad vi skulle få för samhälle.
          </p>
          <p xml:id="i-Q35SQYUc53wD3z57kDPosk">
            Det känns inte bra om man skall lägga locket på i detta ärende
            med denna utredning som utgångspunkt.
          </p>
          <p xml:id="i-DVHefXWjeXcuTCKCeCGP9D">
            Det har också framkommit nya alarmerande saker efter det att
            utredningen kom, bl.a. följande: En mycket häpnadsväckande dom
            mot en arrendator som haft sin gård i fyra generationer och ville
            överlåta verksamheten till sin son, som hela livet varit inställd
            på just detta. Av någon anledning motsatte sig greven detta för
            att han ville ha marken själv, en mark som han aldrig själv har
            brukat?
          </p>
          <p xml:id="i-4nBmbMtr7FJHnqPMB3Dnb3">
            Ett annat problem som dykt upp på senare tid är att många jordägare
            försöker komma åt kontrollen av de stödrätter som tillhör brukarna.
            Banker har börjat kräva högre säkerhet för kredit. Detta är något
            som också har drabbat flera arrendatorer som inte äger sin egen
            fastighet.
          </p>
          <p xml:id="i-DBvs45VKzuZLcjnCxXCWwf">
            Att det råder obalans mellan adeln och storgodsägarna och arrendatorerna
            är det ingen tvekan om. Ett fall från våra hemtrakter är ganska
            slående: Arrendefamiljen har inte rätt att släppa lös sin hund
            på den mark som han har brukat och bebott sedan 1838 samtidigt
            som greven säljer jakt på buruppfödda rapphöns på deras mark.
          </p>
          <p xml:id="i-48G5rGa8peotsxpkU8NQH3">
            Denna aggressiva attityd hos adeln och storgodsägare är djupt
            oroande. Detta gör inte att de blir mer benägna att självmant
            bevilja friköp utan det ger snarare signalen att inte ens släktövertagande
            godkänns längre. Adeln har en grundprincip: man säljer aldrig
            mark och man avvecklar arrendatorer i allt snabbare takt.
          </p>
          <p xml:id="i-HAgRmMmV1wCtyCp5acViW1">
            Det är ingen tvekan om att gjorda indragningar visar en entydig
            trend. Fortsätter den blir det total utslagning/utarmning av jordbruksbefolkningens
            jordbruk som man har brukat långt före fideikommissens tillkomst.
          </p>
          <p xml:id="i-4oyvtNdj5bqeRdAFt7ofpK">
            Vi måste vakna och börja reagera på det som håller på att ske;
            det börjar hasta med att införa den historiska reformen, om det
            skall finnas några kvar att rädda till enskilt ägande.
          </p>
          <p xml:id="i-ERngSAfs6ShWA6YgcGMa11">
            I Danmark och andra nordiska länder har man gjort något åt detta
            och infört en laglig rätt till friköp av historiska arrenden.
            Danmark gjorde detta redan 1919. Det är dags att Sverige gör detsamma.
            Vi måste våga erkänna att vi har kvar ett gammalt ståndsbetingat
            ägarmandat över hela bygder som blockerar och fortsätter att blockera
            rätten till enskilt ägande för jordbruks­befolkningen. Grundbulten
            i frågan är att det är en kvarleva från ett helt annat samhällssystem.
          </p>
          <p xml:id="i-TdCpAwUUVwZvTj7gW4dqf8">
            Staten har i gångna tider helt enkelt gett bort en tredjedel
            av jordbruksbefolkningen till adelsståndets oinskränkta förfogande.
            Vi kan inte fortsätta att vägra erkänna att det är så och vägra
            göra upp med det förflutna. Det har genom åren gjorts vissa förbättringar
            men vi har inte vågat åtgärda grundproblemet för denna befolkningsgrupp
            trots riksdagsbeslut och cirka 40 riksdagsmotioner de senaste
            35 åren.
          </p>
          <p xml:id="i-172aw5kADVWob3CJRmJoEo">
            Att avskaffa de sista resterna av ett feodalt system borde vara
            en självklarhet. Det är dags att vi anpassar verkligheten till
            den bild vi gärna målar upp av det moderna Sverige. Det är hög
            tid att ta bort de sista resterna av feodalsamhället.
          </p>
        </div>
        <div xml:id="i-HtBD4wKc2EYeSDGfodTfgX" type="signatureBlock">
          <list xml:id="i-V24dpaWCT8vZtWRZr6FUQu">
            <item xml:id="i-Mxw6RRMkyiGFTpSbJLgEmg" who="i-XmKy9xZWRYrVWK3GgNvWyc" type="signature">
              Christer Adelsbo (S)
            </item>
            <item xml:id="i-X4JZAN16ehv47d3w7t44Ux" who="i-SA8UxFhjAuPobYWN8Y2Qep" type="signature">
              Annelie Karlsson (S)
            </item>
            <item xml:id="i-E4YhwhMDXeeGAyzLt171Yp" who="i-FrTJne8fam41FasSB9mLUA" type="signature">
              Kerstin Engle (S)
            </item>
          </list>
        </div>
      </div>
    </body>
  </text>
</TEI>
