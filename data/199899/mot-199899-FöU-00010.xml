<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-FöU-00010">
  <teiHeader>
    <fileDesc>
      <titleStmt>
        <title>med anledning av prop. 1998/99:74 Förändrad omvärld - omdanat försvar</title>
        <author corresp="i-CACgimSSwyWTa9yioWxPRC i-CACgimSSwyWTa9yioWxPRC">av Kjell Eldensjö (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1998/99:74 Förändrad omvärld - omdanat försvar</title>
          <idno type="rdwebb">GM02Fö10</idno>
          <rs type="number">Fö10</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GM02Fö10/text</ref>
          <ref type="dokument_url_html">http://data.riksdagen.se/dokument/GM02Fö10</ref>
          <ref type="dokumentstatus_url_xml">http://data.riksdagen.se/dokumentstatus/GM02Fö10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>kd</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-6gerMdFoTtn6Xho8fLgvxm"/>
        <correspContext corresp="i-6gerMdFoTtn6Xho8fLgvxm">
          <ref>Proposition 1998/99:74</ref>
        </correspContext>
        <correspAction xml:id="i-WY1HPwtPgbjbRyZ8PNZeo1" type="signed"/>
        <correspContext corresp="i-WY1HPwtPgbjbRyZ8PNZeo1">
          <note type="signatory" corresp="i-CACgimSSwyWTa9yioWxPRC"/>
          <note type="signatory" corresp="i-CACgimSSwyWTa9yioWxPRC"/>
        </correspContext>
        <correspAction type="referral" xml:id="i-56Xp7ZFyDspwg92xPXtght">
          <date when="1999-03-26"/>
        </correspAction>
        <correspAction type="dismissal" xml:id="i-DtoVAJABpoyxeTmniEwMvd">
          <date when="1999-03-25"/>
        </correspAction>
        <correspAction type="submission" xml:id="i-DnsmbNVz1tjiZQtMbRBL6m">
          <date when="1999-03-24"/>
        </correspAction>
        <correspAction type="referral" xml:id="i-Sd4Pmx7yjmgsugyxYk5DEs">
          <date when="1999-03-26"/>
        </correspAction>
        <correspAction type="dismissal" xml:id="i-2gxkkQRercVgNDbFD5cSnc">
          <date when="1999-03-25"/>
        </correspAction>
        <correspAction type="submission" xml:id="i-YL9XoAie4XJ6SsA9mLRzxw">
          <date when="1999-03-24"/>
        </correspAction>
        <correspAction type="assigned" xml:id="i-Ryu9ZdcnoNwuRZqzzNzPfj"/>
        <correspContext corresp="i-Ryu9ZdcnoNwuRZqzzNzPfj">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Fö_0010/mot_199899_Fö_0010-0001.pdf"/>
      <div type="motHeader" xml:id="i-JZmee5xKdEEt4cFK2HBvti">
        <div type="motTitle" xml:id="i-TG9AHnm1Q9zze8NzxuDRiz"/>
        <div type="motSubmissionInfo" xml:id="i-4im2H7E6nkBWPYQtqDUapn"/>
      </div>
      <div type="motBody">
        <div>
          <p>Fö10</p>
          <p>Motion till riksdagen</p>
          <p>1998/99:Fö10</p>
          <p>av Kjell Eldensjö (kd)</p>
          <p>med anledning av prop. 1998/99:74 Förändrad omvärld — omdanat försvar</p>
          <p>Mot. 1998/99 Fö10-16</p>
          <p>En av de absolut viktigaste uppgifterna i vår tid är att värna våra livsbetingelser på jorden och skydda mänskligt och övrigt biologiskt liv vid miljökatastrofer. Miljöproblemen såväl i vårt land som globalt framträder allt mer som det största hotet mot vår överlevnad. Ur det perspektivet bör varje nation upprusta för att kunna bekämpa både akuta miljöproblem och den kontinuerligt pågående miljöförstöringen. Sverige bör sträva efter att vara föregångsland i detta hänseende. Det borde inte råda någon tvekan om att vi måste öka våra ansträngningar att utveckla bättre beredskap för akuta miljökatastrofer, så att tränad personal med tillräcklig och god materiel snabbt kan sättas in i större omfattning för miljösanering när situationen så kräver. Det kan röra sig om giftutsläpp i luft och vatten till följd av t ex kärnkraftskatastrofer, större olje- eller kemikalieolyckor, bränder i miljöer som ger stor miljöpåverkan osv. Det kan också röra sig om upptäckt av ”tickande miljöbomber” i form av nedgrävda miljögifter från tidigare produktionsverksamheter och liknande. Vid krigstillstånd blir miljöhoten än mer påtagliga än i fredstid eftersom krigshandlingar kan ge miljömässiga följder av mera oförutsedda slag och i en del fall i större omfattning än i fredstid. Även om vi i Sverige just nu inte anser oss hotade av krig eller krigsliknande incidenter kan krigshandlingar i andra länder påverka miljön även i vårt land. Dessutom är det av humanitära och andra skäl angeläget att svenska miljösaneringspatruller kan göra insatser i länder där krig och inre konflikter pågår eller är mer överhängande än i vårt land. Vi behöver en väl fungerande organisation, insatsstyrkor och materiel att vid behov snabbt kunna sätta in för miljösanering. För att säkerställa detta bör vi kontinuerligt utbilda miljösoldater och utveckla en organisation för miljöbekämpning av större dignitet. Idag finns det ett projekt, Miljöbrigaden Borås, som drivs av en arbetsgrupp som med hjälp av stöd från bl a Fristads folkhögskola, Högskolan i Borås och Statens provningsanstalt vill visa på en väg att bedriva kontinuerlig miljöutbildning av civilpliktiga miljösoldater. Detta projekt har redan rönt intresse, såväl i enskilda länder som i EU. Projektet i Borås syftar till att civilutbilda personer i värnpliktsåldern för nationella och internationella insatser vid miljökatastrofer, naturkatastrofer och liknande. Insatsstyrkorna ska utbildas under ledning av mycket kompetent personal och i militärlik organisation. Utbildningen beräknas</p>
          <pb facs="riksdagen-motions-pdf/data/199899/mot_199899_Fö_0010/mot_199899_Fö_0010-0002.pdf"/>
          <p>kosta ca 500 kr per dag och man, att jämföras med dagens civilplikts- Mot.</p>
          <p>utbildning som ligger på ca 1 000 kr per dag. En civilutbildning med denna inriktning är mycket lämplig just i den region som Borås ligger. Antalet som gör någon form av plikttjänstgöring inom 10 mil från Göteborg är för närvarande endast ca 400 personer, att jämföra med inom samma radie från Stockholm ca 6 500 och från Malmö ca 2 200 personer. Detta innebär att möjligheten till snabbt och bra stöd till samhället vid kriser från militärt håll är mycket begränsad i Västsverige (Göteborgsområdet). Det betyder också att det finns en stor potential av unga människor i området som skulle vara villiga att göra en civilpliktsutbildning inom området katastrof och miljöutbildning. Borås har tillgång till en av Europas modernaste utbildningsanordningar för Räddningstjänsten. Denna skulle också vara mycket lämplig för övningar i miljösaneringsarbete. Vidare finns den i militär regi byggda ruinstaden Bockaby som kan användas för övning av insats efter jordbävning eller bombning. Denna anläggning, som kostade ca 5 miljoner kronor att uppföra för några år sedan, kommer, om ingen alternativ användning kommer till stånd, att bli föremål för ren kapitalförstöring. I Boråsområdet finns möjlighet till kompetent lednings- personal, bl a före detta militära befäl. Dessa saker ger sammantaget synnerligen goda förutsättningar, övningsmässigt och personalmässigt, för den utbildning som avses. Detta tillsammans med fortsatt förväntat samarbete med Borås högskola, Statens provningsanstalt och andra institutioner gör att Miljöbrigad Borås har stora förutsättningar att bli en mycket kvalificerad insatsbrigad för katastrof och miljöinsatser. I proposition 1998/99:74 sid. 152-153 sägs att målet för civila försvaret ska vara att stärka samhällets förmåga att förebygga och hantera svåra påfrestningar på samhället i fred. Miljöbrigad Borås koncept ligger väl i linje med denna målsättning, men vill dessutom vara en resurs för internationella insatser vad gäller natur- och miljökatastrofer, andra större olyckor och utbildning. Det är angeläget att Miljöbrigad Borås kan garanteras en fortsättning och utveckling genom att den tilldelas ett statligt försöksuppdrag.</p>
          <p>Hemställan</p>
          <p>Med hänvisning till det anförda hemställs att riksdagen som sin mening ger regeringen till känna vad i motionen anförts om ett statligt försöksuppdrag i utbildning av miljösoldater i Borås.</p>
          <p>Stockholm den 24 mars 1999</p>
          <p>Kjell Eldensjö (kd)</p>
          <p>1998/99Fö10</p>
        </div>
      </div>
    </body>
  </text>
</TEI>
