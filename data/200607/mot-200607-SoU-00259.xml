<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00259">
  <teiHeader>
    <fileDesc>
      <titleStmt>
        <title>Kilen</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kilen</title>
          <idno type="rdwebb">GU02So259</idno>
          <rs type="number">So259</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So259/text</ref>
          <ref type="dokument_url_html">http://data.riksdagen.se/dokument/GU02So259</ref>
          <ref type="dokumentstatus_url_xml">http://data.riksdagen.se/dokumentstatus/GU02So259</ref>
          <ref type="doc">http://data.riksdagen.se/fil/3AAD85E9-BD53-42C8-985A-C5D850A0682C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WCkwAZm6zWcYxcsxH1LugD" type="signed"/>
        <correspContext corresp="i-WCkwAZm6zWcYxcsxH1LugD">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Bj3VSxUsFXCtJ3UmQKDW8m" type="referral">
          <date when="2006-11-07"/>
        </correspAction>
        <correspAction xml:id="i-SbnnakCKBCf5ktrAtiefHf" type="dismissal">
          <date when="2006-11-07"/>
        </correspAction>
        <correspAction xml:id="i-FKN3cYeESCVPAfAQwyy2Mh" type="submission">
          <date when="2006-10-31"/>
        </correspAction>
        <correspAction xml:id="i-8jMJZs68x57aiRgKqgyABk" type="numbering">
          <date when="2006-10-30"/>
        </correspAction>
        <correspAction xml:id="i-H6GTuXaW4qDZwaV9sAundG" type="transfer">
          <date when="2006-10-26"/>
        </correspAction>
        <correspAction xml:id="i-VEKkkokqoUdjFhomtLWz1r" type="assigned"/>
        <correspContext corresp="i-VEKkkokqoUdjFhomtLWz1r">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CtsKkAXk44oguC6cVgsQg4">
            Förslag till riksdagsbeslut
          </head>
          <list style="ol">
            <item xml:id="i-F8M1a2daBxi5uNAAhATYEq">
              Riksdagen tillkännager för regeringen som sin mening vad som
              i motionen anförs om behovet av en från Läkemedelsverket fristående
              organisation för konsumentrapportering av biverkningar av läkemedel.
            </item>
            <item xml:id="i-324vqak8J4ReDDdBrgCaH9">
              Riksdagen tillkännager för regeringen som sin mening vad som
              i motionen anförs som förslag till metod att till låg årskostnad
              för statsbudgeten inarbeta ansökan från Kilen i statsbudgeten.
            </item>
          </list>
        </div>
        <div type="motContent">
          <head xml:id="i-VjyeQFxXtDBxWz8xcMUYMk" type="h1">
            Kilen
          </head>
          <head xml:id="i-HpJ9driVZevSeXp96vmsrs" type="h1">
            Bakgrund
          </head>
          <p xml:id="i-SnxewdRhBaUGnFjKhVAR2m">
            Det finns starka ekonomiska intressen i läkemedelsanvändning
            och konsumtionen är stigande. För samhället finns det många motiv
            att försöka minimera onödigt bruk av läkemedel: dels är läkemedelsrester
            i våra vattendrag ett snabbt växande hot mot ekosystemen, dels
            ökar biverkningarna av läkemedel med allt svårare symptom. Hälsovinsterna
            är i vissa fall stora men i andra diskutabla. Det finns läkare
            som anser att kost, motion och andra livsstilsförändringar på
            recept kan ha minst lika god verkan som kemiska substanser. Det
            finns även forskning som visar att placebo ibland kan ge lika
            god effekt som aktiva substanser.
          </p>
          <p xml:id="i-3XFYHPPGFikVLATXLY44Ds">
            Läkemedel betalas i huvudsak av samhället och brukarna har väldigt
            små incitament att vara återhållsamma med sin konsumtion. Subventionen
            är hög och skälen för det är goda, vilket gör det svårt att genomföra
            förändringar.
          </p>
          <p xml:id="i-XSrEVbZS5CPLU2YBxkt9t4">
            I dag finansieras Läkemedelsverket nästan till 100 % av läkemedelsföretagen.
            Även om verkets verksamhet är styrd av förordningar är det inte
            lyckat med den direkta kopplingen mellan läkemedelsbolagens framgångar
            på marknaden och verkets finansiering. Det har skett mycket när
            det gäller att minimera risken för påverkan på läkarkåren från
            läkemedelsbolagens sida. Dyra presenter och lyxresor är i dag
            inte så vanligt, vilket är bra. Läkemedelsindustrin vilar dock
            inte på hanen utan har utvecklat nya sätt att påverka marknaden.
            Flera brukarorganisationer är i dag på olika sätt knutna till
            läkemedelsbolagen och annonser i patienttidningar som för några
            år sedan var otänkbara har nu blivit allt vanligare. Pengar är
            en stark drivkraft och uppfinnings­rikedomen är stor när det gäller
            att påverka potentiella kunder.
          </p>
          <p xml:id="i-U5rHkD2R1XL3NqVtaiTGXY">
            Läkemedelsverket startade hösten 2005 en försöksverksamhet i
            Uppsala län med patientrapportering av biverkningar som ett komplement
            till läkarkårens rapportering av biverkningar. Utfallet är bra
            och många fler än man trodde har utnyttjat möjligheten att själv
            rapportera in olika former av biverkningar man upplever av de
            preparat man använder. Avsikten är enligt ett TT-meddelande den
            4 oktober att nu permanenta denna verksamhet och ge alla i landet
            möjlighet att rapportera in biverkningar direkt till Läkemedelsverket.
          </p>
          <p xml:id="i-KWboqDm8ZfzkVXjq2mNZqa">
            Det är mycket positivt att Läkemedelsverket har insett att patientrapporterade
            biverkningar är en bra metod att öka kunskapen om de negativa
            bieffekter som läkemedel kan ha. Tyvärr gör det stelbenta myndighetstänkandet
            dock att insikten tar slut där. Det finns inga motiv för att en
            sådan verksamhet skall skötas av Läkemedels­verket. Tvärt om finns
            starka motiv för att en sådan verksamhet bör vara fristående från
            Läkemedelsverket.
          </p>
          <p xml:id="i-2foLqDh6QTFtk7dUZbkmXm">
            Läkemedelssäkerhetsfrågor borde över huvud taget vara ett ansvar
            finansierat över statsbudgeten med fasta anslag så att verksamheten
            inte som i dag är beroende av hur många ansökningar läkemedelsföretagen
            lämnar in. Att det finns en koppling mellan framgången för läkemedelsföretagen
            och Läkemedelsverkets intäkter är inte förtroende­ingivande, vilket
            kan skada en verksamhet som har till syfte att ta till vara intresset
            från dem som rapporterar biverkningar. Dessutom finns det redan
            en i dag existerande verksamhet med mångårig erfarenhet och internationellt
            gott renommé.
          </p>
          <head xml:id="i-5YzCFy8bSJvS7js4vH9kvz" type="h1">
            Åtgärd
          </head>
          <p xml:id="i-WT5Bpwvo5Y4eTTvu7GSKEF">
            Konsumentinstitutet Läkemedel och Hälsa (Kilen) har bedrivit
            sin verksamhet sedan 1970-talet, först med stöd från Stockholms
            läns landsting och Dagmarmedel. Från 2001 har finansieringen skett
            via en särskild post i statsbudgeten. Därutöver har EU-bidrag
            gjort det möjligt att utveckla ett internationellt samarbete.
            Man har omfattande erfarenheter av biverkningar från läkemedel
            som rapporterats in av brukare och verksamheten är uppskattad
            av WHO. Att inte ta vara på dessa kunskaper är slöseri.
          </p>
          <p xml:id="i-8cWxH95iUv4L7vhLzr2W9J">
            Kilen har lämnat in en ansökan till Socialdepartementet för att
            en permanentning av deras verksamhet skall bli möjlig. Man vill
            dels utveckla ett separat kunskapscentrum, dels bygga vidare på
            själva rapporteringsverksamheten till en konsumenternas biverkningsenhet.
          </p>
          <p xml:id="i-4DEUi6wcssgm2JWfWu7dT6">
            Min uppfattning är att denna från de stora myndigheterna fristående
            verksamheten som byggts upp med ett stort ideellt engagemang,
            kan bidra till både ökad hälsa, minskat lidande och en bättre
            total sjukvårdsekonomi. Jag anser därför att det vore dålig prioritering
            att säga nej till den inlämnade ansökan men även fel att tillåta
            Läkemedels­verket att starta en till vissa delar snarlik verksamhet.
          </p>
          <p xml:id="i-6arbk7mYX4haq5QrtipitS">
            Hur kan riksdagen då agera för att ta till vara befintlig kunskap,
            engagemang och erfarenheter samt bygga vidare på de internationella
            nätverk som upparbetats?
          </p>
          <p xml:id="i-Mo4PjFYYTax3gHGvdkyaZp">
            Riksdagen bör begära att regeringen att genom regleringsbrev
            till Läkemedelsverket ålägga verket att finansiera konsumenternas
            biverkningsenhet med 4 miljoner kronor per år framöver samt även
            tydligt informera om att regeringen inte anser det lämpligt att
            verket startar en egen verksamhet med biverkningsrapportering
            från brukare. Vidare kan regeringen ålägga Konsumentverket att
            inom sin verksamhet inhysa denna konsumenternas biverkningsenhet.
            Konsumentverket eller Folkhälsoinstitutet är lämpliga hemvister
            för en sådan verksamhet.
          </p>
          <p xml:id="i-73oqmU4xtq19uFsbn9p5cz">
            Riksdagen kan även i budgetbeslutet för 2007 utöka den post som
            sedan 2001 funnits för finansiering av Kilen till 5 miljoner kronor
            per år och besluta att det är en femårig satsning som görs. Det
            gör det tydligt att kompetenscentrumets finansiering skiljs från
            rapporteringsverksamhetens.
          </p>
          <p xml:id="i-TsG3vcHkHhhJxrunEAAvrx">
            Det är rimligt att Läkemedelsverket som ändå har för avsikt att
            starta en liknande verksamhet åläggs att finansiera själva biverkningsenheten
            även om den placeras utanför verket. Motivet är att öka trovärdigheten
            och att ta till vara erfarenhet. Att Kilens övriga verksamhet
            kring att bygga upp, utveckla och sprida kunskap kring läkemedel
            även fortsättningsvis får en direkt finansiering över statsbudgeten
            ser jag som naturligt eftersom det är viktigt att det inte finns
            några bindningar till Läkemedelsverket för en sådan verksamhet.
            Den delen kan mycket väl även den placeras i Konsumentverket eller
            Folkhälsoinstitutet.
          </p>
          <p xml:id="i-QcqsS649DaNZ6Bvwaq6drN">
            Det ovan beskrivna är ett förslag på hur riksdagen skulle kunna
            agera för att styra myndigheter och lösa finansieringen för att
            de två verksamheter som Kilens ansöker om stöd för hos Socialstyrelsen
            skall kunna realiseras till för staten lägsta möjliga kostnad.
            Mitt förslag till beslut är mer otydligt formulerat eftersom jag
            av erfarenhet vet att ett preciserat krav kan avslås just på grund
            av tydligheten. Det är säkert någon detalj som behöver viss handpåläggning.
          </p>
          <p xml:id="i-Nn6mqKCVFaBJqE2i6FTjx9">
            Jag har medvetet valt att inte använda yrkandeformen för anslag
            även om en del av den föreslagna kostnaden avser utökat anslag.
            Jag vill med denna motion lägga tonvikten vid att argumentera
            för en viktig verksamhet och peka på en metod för finansiering.
            Ett konkret budgetäskande om 5 miljoner kronor sker i en separat
            budgetmotion.
          </p>
        </div>
        <div type="motSignatures">
          <list>
            <item xml:id="i-R7M22UXsyjgdH1BNtxzQVh" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
