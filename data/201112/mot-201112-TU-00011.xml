<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00011">
  <teiHeader>
    <fileDesc>
      <titleStmt>
        <title>med anledning av prop. 2011/12:118 Planeringssystem för transportinfrastruktur</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:118 Planeringssystem för transportinfrastruktur</title>
          <idno type="rdwebb">GZ02T11</idno>
          <rs type="number">T11</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T11/text</ref>
          <ref type="dokument_url_html">http://data.riksdagen.se/dokument/GZ02T11</ref>
          <ref type="dokumentstatus_url_xml">http://data.riksdagen.se/dokumentstatus/GZ02T11</ref>
          <ref type="doc">http://data.riksdagen.se/fil/98DC632A-95DD-4A1C-8387-EA50D362BD87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2zxTjWz7bf3qzynFBNSyzK" type="basedOn"/>
        <correspContext corresp="i-2zxTjWz7bf3qzynFBNSyzK">
          <ref>Proposition 2011/12:118</ref>
        </correspContext>
        <correspAction xml:id="i-GxVS6wchY4ok5zttgMEpL1" type="signed"/>
        <correspContext corresp="i-GxVS6wchY4ok5zttgMEpL1">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-93cicwyG5LWzDBdGoFSnfJ" type="referral">
          <date when="2012-04-18"/>
        </correspAction>
        <correspAction xml:id="i-Fk1rqnrwYGjkJnwd24zkVq" type="referral">
          <date when="2012-04-18"/>
        </correspAction>
        <correspAction xml:id="i-Tcku7AuG2qLh352Wq9ZNjX" type="dismissal">
          <date when="2012-04-17"/>
        </correspAction>
        <correspAction xml:id="i-PR4UPZEZ5UTQrJZ8KAHX7z" type="dismissal">
          <date when="2012-04-17"/>
        </correspAction>
        <correspAction xml:id="i-2QGDBu8JL7JFuXr1bvHHwU" type="submission">
          <date when="2012-04-11"/>
        </correspAction>
        <correspAction xml:id="i-9dEVQFDzzPsguSGqqXZT1X" type="transfer">
          <date when="2012-04-11"/>
        </correspAction>
        <correspAction xml:id="i-SAh8XcS9hTcB6o7Di6HGq2" type="assigned"/>
        <correspContext corresp="i-SAh8XcS9hTcB6o7Di6HGq2">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KGUBgiSPK8AZqb2CR6Dz2P" type="motBody">
        <div xml:id="i-LpEH3y7WShVrSVceCkHALS" type="motProposal" subtype="förslag">
          <head xml:id="i-FsGLxKaNPAZ4CNgYnMMUSX">
            Förslag till riksdagsbeslut
          </head>
          <list xml:id="i-JPKbXVTTbm6jXbEbJ9T3M7" style="ol">
            <item xml:id="i-2aGfD9VuGqGLw8q5KxzN83">
              Riksdagen tillkännager för regeringen som sin mening vad som
              anförs i motionen om att fyrstegsprincipen ska tillämpas i lagen.
            </item>
            <item xml:id="i-Fo5L4wbmgPco1xmL9PsNA">
              Riksdagen tillkännager för regeringen som sin mening vad som
              anförs i motionen om att budgetlagen ska ändras så att lånefinansiering
              kan utgöra huvudprincip för investeringar i transportinfrastruktur.
            </item>
            <item xml:id="i-KAkT2xmpGsCW6WRCX4UKEj">
              Riksdagen avslår regeringens förslag till lag om ändring i miljöbalken
              i de delar det avser 17 kap. 1 och 5 §§.
            </item>
            <item xml:id="i-Eg1gJdVpiZbL7hYpSL45Dk">
              Riksdagen tillkännager för regeringen som sin mening vad som
              anförs i motionen om att utöka Naturvårdsverkets rätt att överklaga
              infrastrukturbeslut till att även gälla banlagen.
            </item>
            <item xml:id="i-HCsTTvamxt5awu8wnfHapM">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              om att det alltid ska upprättas en miljökonsekvensbeskrivning
              även om ett väg- eller järnvägsprojekt inte kan antas medföra
              betydande miljöpåverkan.
            </item>
            <item xml:id="i-cry63PN2nskMsWngahQoQ">
              Riksdagen avslår regeringens förslag till lag om ändring i miljöbalken
              i de delar det avser 7 kap. 11 a §.
            </item>
          </list>
        </div>
        <div xml:id="i-16qiBuxuxKxQFLZenuDukX" type="motContent">
          <head xml:id="i-NNddoZLNBKdGofJ2Rtj9NB" type="h1">
            Inledning
          </head>
          <p xml:id="i-YW1Bp8hvbPHhu62LSUpCEK">
            Propositionen innehåller förslag om att göra den fysiska planeringen
            av transportinfrastruktur i en sammanhållen planeringsprocess
            i stället för dagens process i flera steg samt om att göra en
            förberedande studie inom ramen för den långsiktiga ekonomiska
            planeringen. Regeringen föreslår även förenklade förfaranden på
            flera områden i planeringssystemet och att den obligatoriska tillåtlighetsprövningen
            av vissa vägar och järnvägar enligt miljöbalken avskaffas. Dessutom
            föreslås att bygglov ska krävas i färre fall och att fastighetsägare
            ska få större möjlighet att få sin fastighet inlöst tidigare i
            planeringsprocessen. Propositionen föreslår också en modell för
            hur de ekonomiska delarna av planeringssystemet kan vara uppbyggda
            och bedömningar av hur systemet kan knytas fastare till den statliga
            budgetprocessen. I propositionen föreslås ändringar i bl.a. väglagen,
            lagen om byggande av järnväg, miljöbalken och plan- och bygglagen.
            Lagändringarna föreslås träda i kraft den 1 januari 2013.
          </p>
          <head xml:id="i-Gnx269boFTJEShWYec6bTb" type="h1">
            Förenkla utan att miljöhänsyn och inflytande brister
          </head>
          <p xml:id="i-DBM8oAa6UdZNFBWvvd6FT5">
            Vänsterpartiet delar vissa delar av regeringens bedömningar om
            behovet av förenklingar i planeringsprocessen för byggande av
            transportinfrastruktur och anser att propositionen innehåller
            förslag som är motiverade. Vi menar dock att ett flertal förslag
            i propositionen innebär försämringar för miljöskydd, rättssäkerhet
            och demokratiskt inflytande.
          </p>
          <head xml:id="i-8DkrvA8AdKGTCk9qeq62UP" type="h1">
            Upphöj fyrstegsprincipen till lag
          </head>
          <p xml:id="i-Dj8BJBPHGgzJgcxs1NHLEL">
            Riksdag och regering har vid olika sammanhang lyft betydelsen
            av att åtgärder i transportsystemet analyseras och prioriteras
            utifrån fyrstegsprincipen. I första hand ska åtgärder övervägas
            och prövas som kan påverka transportefterfrågan och val av transportsätt.
            I andra steget ska åtgärder som ger effektivare utnyttjande av
            befintlig infrastruktur vidtas. Tredje steget innebär förbättringsåtgärder
            och ombyggnader i befintlig infrastruktur. Det fjärde och sista
            steget innebär åtgärder som tar ny mark i anspråk, t.ex. nya ban-
            eller vägsträckningar eller större ombyggnadsåtgärder.
          </p>
          <p xml:id="i-XeynyggXSY9Tn6RCgg3wtf">
            I propositionen konstateras att det sedan ett tiotal år förutsätts
            att analyser och prioriteringar av förslag till åtgärder i infrastrukturplaneringen
            görs utifrån fyrstegsprincipen. Vänsterpartiet menar att fyrstegsprincipen
            ger goda förutsättningar för ett systemtänkande med ekologiska
            och ekonomiska fördelar. Redan 2004 pekade Riksrevisionen dock
            på tydliga brister när det gäller tillämpningen av fyrstegsprincipen,
            och vår bedömning är att brister i efterlevnaden kvarstår. I propositionen
            saknas dock förslag på tydliga styrmedel för att åtgärda detta
            problem. Regeringen bedömer i propositionen att den formella fysiska
            planeringen bör föregås av en förberedande studie som innebär
            en förutsättningslös transportslagsövergripande analys med tillämpning
            av fyrstegsprincipen. För att uppnå tillämpning av fyrstegsprincipen
            menar vi att det krävs att den upphöjs till lag. Regeringen bör
            därför återkomma med förslag på att det i väglagen, lagen om byggande
            av järnväg samt plan- och bygglagen bör ingå en bestämmelse om
            att fyrstegsprincipen ska tillämpas. Detta bör riksdagen ge regeringen
            till känna.
          </p>
          <head xml:id="i-X1c61sg6Nn68hBmKPekaHG" type="h1">
            Lånefinansiering för hållbart transportsystem
          </head>
          <p xml:id="i-K3zjsp2Wjsed1tctaVMzE1">
            Regeringen gör i propositionen bedömningen att användningen av
            alternativ finansiering behöver kunna variera över tid. Dessutom
            bedömer regeringen att alternativ finansiering av infrastrukturobjekt
            bör ges en tydlig koppling till det nya systemet för årlig ekonomisk
            planering. Vänsterpartiet vill med anledning av detta tydliggöra
            bristerna med den nuvarande finansieringen av infrastruktur.
          </p>
          <p xml:id="i-3PfNDEFvby8iZ1QTVYCdSe">
            Budgetlagen föreskriver att investeringar i infrastruktur, fastigheter
            m.m. i normalfallet ska finansieras via anslag i statsbudgeten.
            Detta innebär att investeringarna bokförs som kostnader i statsbudgeten
            i takt med att utgifterna uppstår. Konsekvensen av detta förfaringssätt
            är att kostnaderna för investeringar i infrastruktur direktavskrivs.
            Vi menar att detta är ett märkligt förfaringssätt. En investering
            i infrastruktur är något som konsumeras över en lång tidsperiod.
            Därför är det en rimligare ordning att kostnaden fördelas över
            dess livslängd.
          </p>
          <p xml:id="i-Ef2KCXvb18UPbCweJ7MfXU">
            Sättet som staten redovisar infrastrukturinvesteringar blir särskilt
            problematiskt i kombination med systemet med utgiftstak. Kombinationen
            av snålt tilltagna utgiftstak och infrastrukturinvesteringar som
            direktavskrivs innebär att investeringar får konkurrera om utrymmet
            under utgiftstaken med löpande utgifter som sjukpenning, barnbidrag
            m.m. Detta riskerar att leda till att viktiga samhällsinvesteringar
            inte kommer till stånd eller skjuts på framtiden.
          </p>
          <p xml:id="i-PReZ6uKSkTJ48sSFcZnC3M">
            Vänsterpartiet menar att staten, i likhet med vad som är fallet
            i kommuner och företag, bör införa en investeringsbudget där man
            bokför kostnaderna för investeringarna genom avskrivningar. Förslaget
            innebär att staten kan fördela investeringskostnaderna över hela
            investeringens livslängd. Syftet med förändringen är att öka de
            statliga investeringarna för att kunna möta de stora utmaningar
            vi ser framför oss. Detta gäller inte minst frågan om att ställa
            om samhället i en för klimatet hållbar riktning. Frågan om att
            ändra redovisningsprinciperna för vissa av statsbudgetens utgifter
            och ändamål är komplicerad och måste naturligtvis föregås av en
            grundlig parlamentarisk utredning. Men det är rimligt att låta
            undersöka hur staten kan införa ett avskrivningsreglemente av
            samma slag som finns i kommuner och landsting. Regeringen bör
            ges i uppdrag att ändra budgetlagen så att lånefinansiering kan
            utgöra huvudprincip för investeringar i transportinfrastruktur.
            Detta bör riksdagen ge regeringen till känna.
          </p>
          <p xml:id="i-3ZT3wBPWYn9exaxJDZi9EC">
            Med ökad lånefinansiering skulle resurser frigöras och nuvarande
            effektivitetsförluster genom medfinansiering från kommuner och
            privata aktörer undvikas. Vi delar remissinstansen Småkoms bedömning
            att ökat lokalt inflytande över den nationella och infrastrukturinriktade
            planeringen aldrig kan motiveras efter förmågan att kunna ge kommunala
            bidrag till statliga ansvarsområden.
          </p>
          <p xml:id="i-vNjGWDsd4HPpFEPczBbpK">
            Med finansieringslösningar genom offentlig-privat samverkan (OPS)
            sker en glidning i inflytande och kontroll över infrastruktursatsningar.
            Även om staten i sista hand fäller avgörande för vilka investeringar
            som blir OPS, kommer privata aktörer att trycka på för vissa projekt.
            Tid, resurser och kostnader för upphandlingsprocessen stjäl utrymme
            från projekt som inte är lika intressanta för privata aktörer.
            Medborgare, medier och folkvalda har dessutom inte någon som helst
            insyn i privata företags verksamheter, till skillnad från vad
            som gäller inom den statliga eller kommunala sfären. Vänsterpartiet
            menar att infrastrukturinvesteringar ska beslutas av demokratiska
            organ och förvaltas med öppen insyn i verksamheten.
          </p>
          <head xml:id="i-T6F3718pC2onxKsZhWwuXQ" type="h1">
            Bevara den obligatoriska tillåtlighetsprövningen
          </head>
          <p xml:id="i-SU8hnVnfDw5cfk7X1JZb78">
            Regeringen föreslår att den nuvarande obligatoriska tillåtlighetsprövningen
            av vägar och järnvägar som omfattas av vissa kriterier i miljöbalken
            avskaffas. I stället ska regeringen årligen underrättas av Trafikverket
            om sådana vägar och järnvägar som bör bli föremål för regeringens
            tillåtlighetsprövning enligt bestämmelserna i miljöbalken. Vänsterpartiet
            menar att detta riskerar att försvaga både miljöskydd och rättsäkerhet
            och att miljöprövningen på sikt bör göras av en oberoende prövningsinstans,
            t.ex. mark- och miljödomstol. Dagens ordning är att föredra framför
            regeringens förslag och förslaget bör därför avslås. Detta bör
            riksdagen ge regeringen till känna.
          </p>
          <head xml:id="i-9qkrGjdsCkmMxEdqiuS1ne" type="h1">
            Stärk Naturvårdsverkets rätt att överklaga
          </head>
          <p xml:id="i-6NnxEALsX2bN28pqzwwSkd">
            Regeringen föreslår att Naturvårdsverkets rätt att överklaga
            beslut enligt väglagen ska tas bort. I nuvarande lagstiftning
            har myndigheten rätt att överklaga enligt väglagen, men inte enligt
            banlagen. Regeringens bedömning är att länsstyrelserna har att
            bevaka och samordna statens intressen. Vänsterpartiet menar att
            förslaget innebär en försvagning av miljöskyddet. Naturvårdsverket
            är den myndighet som ska vara samlande för miljöarbetet i Sverige
            och som har bäst förutsättningar att bevaka nationella miljöintressen
            med suveränitet. Det är mycket sällan som Naturvårdsverket har
            överklagat men för miljöskyddet och naturvården bör denna möjlighet
            finnas för en central myndighet. I likhet med Transportinfrastrukturkommitténs
            förslag bör Naturvårdsverket ges rätt att överklaga beslut enligt
            banlagen på motsvarande sätt som gäller enligt väglagen. Detta
            bör riksdagen ge regeringen till känna.
          </p>
          <head xml:id="i-G9TbaGGAn44gXo6e7FiBMU" type="h1">
            Försvaga inte krav på miljökonsekvensbeskrivning (MKB)
          </head>
          <p xml:id="i-2roysAyymg6zFm5EPGc6zU">
            Regeringen föreslår att om ett väg- eller järnvägsprojekt inte
            kan antas medföra en betydande miljöpåverkan behövs ingen miljökonsekvensbeskrivning.
            MKB bör alltid upprättas då det är svårt att bedöma projektens
            miljöpåverkan i ett tidigt skede. Dessutom är bedömningen av vad
            som är betydande miljöpåverkan inte enhetlig mellan länsstyrelserna
            vilket ytterligare motiverar att förslaget avslås. Detta bör riksdagen
            ge regeringen till känna.
          </p>
          <head xml:id="i-B5S1xMTsJUTdKVAX9maxdA" type="h1">
            Behåll generellt biotopskydd
          </head>
          <p xml:id="i-7tGxUTV2pCSoPXV6sJGx4z">
            Regeringen föreslår att förbuden inom generellt skyddade biotopskyddsområden
            inte ska gälla byggande av allmän väg eller järnväg enligt en
            fastställd väg- eller järnvägsplan. Vidare föreslås att samråd
            enligt 12 kap. 6 § miljöbalken inte ska behövas för de typer av
            åtgärder som anges i fastställd väg- eller järnvägsplan.
          </p>
          <p xml:id="i-D6TZQM2KipPKRdMjVqCWj6">
            Biotopskyddsområden är speciella livsmiljöer för växter och djur
            och gäller t.ex. alléer, källor med omgivande våtmark, småvatten
            och våtmarker samt odlingsrösen. Förslaget riskerar att ytterligare
            bidra till den utarmning av biologisk mångfald som redan pågår.
            Det generella biotopskyddet ska fortsatt gälla och intrång ska
            prövas enligt miljöbalken. Riksdagen bör därför avslå regeringens
            förslag till ny lydelse av miljöbalken i den del som föreslår
            att ta bort det generella biotopskyddet vid väg- och järnvägsbyggen.
          </p>
        </div>
        <div xml:id="i-FQXq2PxUX6ozXrrkZLupQV" type="motSignatures">
          <list xml:id="i-2mVnpu637fyAToByirnU1Y">
            <item xml:id="i-RgBDHBobk97mj9GsAJvK6c" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-QLfXq9x26kKjFCZKCRKqPZ" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-M2LF1SFwQGf3X1ZLqmZkgk" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-NXuP35YNfyACUnofHMcR9b" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-AiqY18WgamG3HHYtBMoiHX" who="i-FAhoYDeAxVXRZmnF5LnHgv">
              Kent Persson (V)
            </item>
          </list>
        </div>
      </div>
    </body>
  </text>
</TEI>
