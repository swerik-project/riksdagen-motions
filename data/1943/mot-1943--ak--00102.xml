<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__102/mot_1943__ak__102-001.pdf"/>
      <div type="motHeader" xml:id="i-HiTDxfPzsCeFDwvgWmwcD8">
        <div type="motTitle" xml:id="i-6NFb33QGAEPm6bYjPcsVm2"/>
        <div type="motSubmissionInfo" xml:id="i-42ZLFnTvGXq1pUR5gSapob"/>
      </div>
      <div type="motBody" xml:id="i-FP9tAvaJWACf2hX7f9mX97">
        <div xml:id="i-USqVPFMQ2U53MadGgfqzEb">
          <p xml:id="i-7RhBdhkZqWkYbUTcsMf6hf">
            14 Motioner i Andra kammaren, nr 102.
          </p>
          <p xml:id="i-D6UGYT9QNmJtHqyu4NMsjC">
            Nr 102.
          </p>
          <p xml:id="i-8B4EL3LjXwSXkrWAJJDCD2">
            Av herr Hedlund i Rådom m. fl., angående statsbidrag till täc-
            kande av kostnaderna för sjuktransporter av patienter på landsbygden
            m. m.
          </p>
          <p xml:id="i-VDUHeymohGrwHNVfSZAVmn">
            Enligt kungl. kungörelse den 5 maj 1939 angående statsbidrag
            till lindring i sjukvårdskostnaderna för mindre bemedlade patienter
            på landsbygden kan visst bidrag utgå till kostnaderna för läkares
            besök hos sjuk på landet. Ofta äro emellertid förhållandena sådana,
            att det är lämpligare eller till och med nödvändigt, att patienten
            kommer till läkaren i stället för tvärtom. Då kom- munikationsförhållandena
            och den sjukes tillstånd medgiva anlitande av buss eller järnväg,
            äro visserligen resekostnaderna i allmänhet icke särdeles stora,
            men i sådana fall, då det är förenat med fara att invänta dylik
            lägenhet eller patientens tillstånd eljest icke medgiver anlitande
            av reguljära trafikmöjlig- heter, nödgas vederbörande företaga
            resa i bil, ofta till för honom betydande kostnader. Även för
            dessa kostnader synes statsbidrag vara erforderligt. De motiv,
            som på sin tid åberopades vid tillkomsten av bestämmelserna om
            bidrag till kostnader för läkares besök hos den sjuke, nämligen
            önskvärdheten av en utjämning av sjukvårdskostnaderna å landsbygden,
            äga förvisso giltig- het även i fråga om kostnader för den sjukes
            besök hos läkaren. Införandet av en sådan bidragsrätt torde ock
            få anses utgöra ett led i de åtgärder, som i en vidare omfattning
            torde bli nödvändiga, om man vill göra landsbygdens folk så långt
            möjligt fullt delaktigt i de förmåner, som landets framåtskridande
            tillfört befolkningen 1 övrigt. Det behöver icke närmare utvecklas,
            att sjuk- vårdsinrättningarnas begagnande, utnyttjande av de läkare,
            som helt eller delvis avlönas genom det allmänna etc., ställer
            sig betydligt dyrare och omständligare för landsbygdens folk än
            för dem, som bo 1 städer och större samhällen. Dödlighetssiffrorna
            för vissa slag av sjukdomar lära för övrigt också giva vid handen,
            att personer, som ha möjlighet att snabbt komma till läkare, äga
            bättre förutsättningar att genomleva dessa sjukdomar. Vad som
            rimligen kan åstadkommas för att sätta landsbygdens folk i tillfälle
            på bästa sätt tillgodogöra sig det allmännas insatser för sjukvården,
            synes ock böra komma till stånd. Vid bedömandet av förevarande
            fråga synes man böra beakta, att med- lemmar av erkänd sjukkassa
            genom densamma komma i åtnjutande av viss andel i kostnaderna
            för läkarbesök, ävensom att statsbidrag utgår till sjuk- kassorna
            för detta ändamål. Det är uppenbart, att; i den mån medlemskap
            i sjukkassa bleve allmänt, behovet av särskilt statsbidrag för
            lindrande
          </p>
          <pb facs="riksdagen-motions-pdf/data/1943/mot_1943__ak__102/mot_1943__ak__102-002.pdf"/>
          <p xml:id="i-4wfTQ2PnR2fEwVMJzKZFeb">
            Motioner i Andra kammaren, nr 102. 15
          </p>
          <p xml:id="i-DvKX31B1p14Vbw7tx8yGTM">
            av förevarande slag av sjukvårdskostnader över huvud skulle bli
            mindre framträdande. Någon ens närmelsevis allmän anslutning ha
            dessa kassor emellertid icke vunnit. Visserligen giver statistiken
            vid handen, att sjuk- kassornas medlemsstockar årligen öka avsevärt,
            men alltjämt är den över- vägande delen av befolkningen icke genom
            medlemskap knuten till någon sjukkassa. Vad särskilt landsbygden
            beträffar tillhör i genomsnitt mindre än 30 procent av den vuxna
            befolkningen erkänd sjukkassa, och dessutom uppges de lägsta inkomsttagarna
            i förhållandevis liten omfattning vara sjukkasse- medlemmar. Av
            den omständigheten, att det för en viss kategori, nämligen sjukkasse-
            medlemmarna, redan finnes en statsunderstödd bidragsverksamhet
            för kost- nader uppkomna genom besök hos läkare, synes man emellertid
            kunna draga den slutsatsen, att svåröverkomliga tekniska hinder
            icke ligga i vägen för en bidragsverksamhet för här ifrågavarande
            ändamål. I anslutning till ovanstående hemställes, att riksdagen
            i skrivelse till Kungl. Maj:t måtte anhålla om utredning angående
            huruvida och under vilka förutsätt- ningar statsbidrag bör utgå
            till kostnaderna för sjuktrans- porter av patienter på landsbygden
            och för resor, som dessa företaga till läkare eller sjukvårdsinrättning.
          </p>
          <p xml:id="i-GzJqRLeZvECdBo2U2SYvee">
            Stockholm den 21 januari 1943.
          </p>
          <p xml:id="i-zTDGL5cn6VFkdYSiaW4NM">
            G. Hedlund Arvid Jonsson. Anders Pettersson i Rådom. i Dahl.
            Gust. E. Andersson Lars E. Andersson, Ivar Pettersson i Södergård.
            i Hedensbyn. i Rosta. Jones Erik Andersson Aron Gustafsson Sven
            Andersson
          </p>
          <p xml:id="i-C8SYLxFVkcu4BnyWQKDgVG">
            i Ovanmyra. i Lekåsa. i Vigelsbo.
          </p>
        </div>
      </div>
    </body>
  </text>
</TEI>
