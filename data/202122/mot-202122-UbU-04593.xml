<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04593">
  <teiHeader>
    <fileDesc>
      <titleStmt>
        <title>med anledning av prop. 2021/22:162 Elevhälsa och stärkt utbildning för elever med intellektuell funktionsnedsättning</title>
        <author corresp="i-DyMWrZMvLW1B7NfePkXTu4 i-QS3FCcuDyGgZdKgE3VDjZ9">av Fredrik Christensson och Niels Paarup-Petersen (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4593 av Fredrik Christensson och Niels Paarup-Petersen (båda C)</title>
          <idno type="rdwebb">H9024593</idno>
          <rs type="number">4593</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024593/text</ref>
          <ref type="dokument_url_html">http://data.riksdagen.se/dokument/H9024593</ref>
          <ref type="dokumentstatus_url_xml">http://data.riksdagen.se/dokumentstatus/H9024593</ref>
          <ref type="docx">http://data.riksdagen.se/fil/243AFA5A-295B-4402-97D4-581723B707E9</ref>
          <ref type="pdf">http://data.riksdagen.se/fil/9DAB3434-8055-4694-A3DC-CBEDAB365D17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-Bs65YjZ74YPi9mMvGifMPX"/>
        <correspContext corresp="i-Bs65YjZ74YPi9mMvGifMPX">
          <ref>Proposition 2021/22:162</ref>
        </correspContext>
        <correspAction xml:id="i-7oGCtykCmhq635ms95kaFB" type="signed"/>
        <correspContext corresp="i-7oGCtykCmhq635ms95kaFB">
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction type="submitted" xml:id="i-HZ79LuZwz6nLEidmgqvUfE">
          <date when="2022-04-06"/>
          <time when="18:00:52"/>
        </correspAction>
        <correspAction type="reviewed" xml:id="i-6xRonXB6LphKfo5wkkauJh">
          <date when="2022-04-22"/>
          <time when="12:28:41"/>
        </correspAction>
        <correspAction type="dismissed" xml:id="i-YA27aDGUiihDGxejqFTLiT">
          <date when="2022-04-26"/>
        </correspAction>
        <correspAction type="referred" xml:id="i-GD67kXa7Eoj23fatrQppCt">
          <date when="2022-04-27"/>
        </correspAction>
        <correspAction type="assigned" xml:id="i-BJHjUg5gQ11tSgCXuEL8CZ">
          <date when="2022-10-12"/>
          <time when="11:36:50"/>
        </correspAction>
        <correspContext corresp="i-BJHjUg5gQ11tSgCXuEL8CZ">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-GKNAD4v1gH8BgnpGzH5Kiv"/>
        <correspContext corresp="i-GKNAD4v1gH8BgnpGzH5Kiv">
          <ref type="uppgift">2021/22:UbU27</ref>
          <ref type="ref_dok_id">H901UbU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU27</ref>
          <ref type="ref_dok_titel">Elevhälsa och stärkt utbildning för elever med intellektuell funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4593 av Fredrik Christensson och Niels Paarup-Petersen (båda C) med anledning av prop. 2021/22:162 Elevhälsa och stärkt utbildning för elever med intellektuell funktionsnedsättning</div>
      </div>
      <div type="motBody">
        <div type="motProposal" subtype="förslag">
          <head xml:id="i-Nt1fUrEgwAf2HHwNx7rZA5">
            Förslag till riksdagsbeslut
          </head>
          <list style="ol">
            <item xml:id="i-K3fzYDkkACTYS9RwPHyJhH">
              Riksdagen ställer sig bakom det som anförs i motionen om att
              säkerställa styrning och ledning av elevhälsans medicinska insatser
              och att det berörs inom rektorsprogrammet och i skolchefsutbildningen
              och tillkännager detta för regeringen.
            </item>
            <item xml:id="i-d4Y8Y3ML9zQ29RbVpMvKu">
              Riksdagen ställer sig bakom det som anförs i motionen om att
              säkerställa långsiktiga förutsättningar för kompetensutvecklingsinsatser
              och ta fram stödmaterial för att utveckla hur det förebyggande
              och hälsofrämjande arbetet kan stödja elevernas utveckling och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9Yjfxi6vNXFfjgKDTQwGsH">
            Motivering
          </head>
          <p xml:id="i-8nmgrD4eG5vfahQuA3HsK2">
            Den psykiska ohälsan bland landets unga har ökat de senaste åren,
            inte minst under pandemin. Allt fler upplever ångest, har självskadebeteende
            eller lider av depression, och självmord är den vanligaste dödsorsaken
            i åldern 15–24 år. Den psykiska ohälsan är ett brett samhällsproblem
            som måste stävjas. Därför måste barn och unga som mår dåligt fångas
            upp tidigare och få bättre stöd än vad de i dag får; det gäller
            särskilt barn med intellektuell funktionsnedsättning.
          </p>
          <p xml:id="i-8p8MqiBR9z2GisyTdAhrsf">
            Den psykiska hälsan är på många sätt intimt kopplad till skolan.
            För en del unga är roten till ohälsan saker som har skett eller
            sker dagligen i skolan. Det finns också starka samband mellan
            en god psykisk hälsa och möjligheten att ta till sig kunskap och
            nå utbildningsmål. Vården för barn och unga måste därför finnas
            betydligt mer inom skolans väggar och fungera som den första naturliga
            kontakten för unga vid fysiska eller psykiska problem. Elevhälsan
            spelar inte minst roll för allt förebyggande hälsoarbete. Skolan
            kan genom elevhälsan också bli en del av lösningen på att möta
            barns och ungas psykiska ohälsa.
          </p>
          <p xml:id="i-N4UQQYUCe4uCooBMW7K3Z">
            Propositionen innehåller flera viktiga förslag som rör utbildningen
            för elever med intellektuell funktionsnedsättning. Centerpartiet
            välkomnar att tidiga stödinsatser utvidgas till att även omfatta
            elever som läser ämnena svenska, svenska som andraspråk och matematik
            enligt grundsärskolans kursplaner. Vidare är det bra att grundsärskola
            och gymnasiesärskola byter namn och språkbruket i skollagstiftningen
            justeras för att undvika begrepp som kan upplevas som nedsättande.
            Att träningsskola, som till viss del begränsar eleverna, tas bort
            är bra, men Centerpartiet vill poängtera att det finns skäl att
            återkomma till frågan om hur skolan kan organisera utbildningen
            på ett sätt som ger elever de bästa förutsättningarna att utvecklas
            så långt som möjligt utifrån sina förutsättningar, som flera remissinstanser
            påpekar.
          </p>
          <p xml:id="i-Net8udabCmEvx7Zt8zjods">
            Som poängteras i propositionen är inte elevhälsans uppdrag tillräckligt
            tydligt i dag. Därför är det bra att propositionen förtydligar
            flera viktiga delar, men mer behövs. För att elevhälsans arbete
            ska kunna vara förebyggande och hälsofrämjande krävs god samverkan
            med övriga personalgrupper. En viktig del i det arbetet handlar
            om att rektorn, som ytterst ansvarig för elevhälsan, har mandat
            och den kunskap som krävs för att leda och organisera elevhälsoarbetet.
            Hur hälsan påverkar elevers möjligheter att lära sig måste reflekteras
            i rektorsprogrammet, den befattningsutbildning som är obligatorisk
            att gå för alla som ska bli rektorer. Elevhälsan bör därför införas
            som ett ämne i rektors­programmet och i skolchefsutbildningen
            för att säkerställa en bättre styrning och ledning av elevhälsans
            medicinska insatser.
          </p>
          <p xml:id="i-XHMCdZ4nG3uRRDHGWaZfp7">
            När det gäller det förebyggande och hälsofrämjande arbetet behöver
            det arbetet ske brett på skolan även av fler kompetenser än de
            som finns inom elevhälsan. All skol­personal behöver kompetens
            för att fler ska kunna se och fånga upp barn och unga som mår
            dåligt. Det är därför viktigt att övrig personal, exempelvis elevassistenter
            och mentorer, på samma sätt som lärare och skolledare får tillgång
            till fortbildning. Genom att erbjuda utbildningsinsatser som ökar
            kompetensen i exempelvis socialpedagogik och beteendevetenskap
            kan förståelsen och stödet stärkas för eleverna och elevhälsan
            avlastas.
          </p>
          <p xml:id="i-9fnX7FtzGGXt8kki2a5CGz">
            Utredningen Bättre möjligheter för elever att nå kunskapskraven
            – aktivt stöd- och elevhälsoarbete samt stärkt utbildning för
            elever med intellektuell funktionsnedsättning (SOU 2021:11) föreslog
            att Skolverket ska se över relevanta befintliga kompetens­utvecklingsinsatser
            och stödmaterial för att se hur det förebyggande och hälsofrämjande
            arbetet kan stödja elevernas utveckling mot utbildningens mål.
            Centerpartiet anser att dessa förslag hade varit ett bra sätt
            att möta behovet av kompetensutvecklingsinsatser. Det finns också
            ett behov av mer långsiktiga nationella satsningar för specialpedagogik
            för lärande. Utöver kompetensutvecklingsinsatserna behöver stödmaterial
            för bedöm­ning och handläggning inom elevhälsan förbättras. Det
            gäller inte minst hur skolhuvud­männens utredningar ska kunna
            ta ställning till en elevs behov av särskilt stöd på ett mer likvärdigt
            sätt. Därför anser Centerpartiet att det är olyckligt att regeringen
            inte tagit vidare förslag i denna del från utredningen.
          </p>
          <p xml:id="i-AewtHZQ7mXbYjBecte8Nw5">
            Propositionen föreslår en rad delar som på olika sätt kommer
            att förstärka elevhälsans förebyggande och hälsofrämjande arbete
            och samverkan med socialtjänst och hälso- och sjukvård. Det är
            bra, men Centerpartiet vill betona att det inte är tillräckligt.
            För att tidigt sätta in rätt åtgärder och hjälpa barn och unga
            som mår dåligt och inte når kunskapsmålen behöver samverkan med
            sjukvården och socialtjänsten underlättas och förbättras. Propositionens
            förslag om att elevhälsan ska samverka med hälso- och sjukvården
            och socialtjänsten blir ett viktigt verktyg och ligger i linje
            med förslag Centerpartiet har drivit länge. Det kan dock finnas
            behov av att vidta ytterligare åtgärder för att underlätta samverkan.
            För ett mer sammanhållet stöd kring barn och elever i behov av
            olika insatser borde exempelvis elevhälsan ha skyldigheter och
            möjligheter att kalla till samordnad individuell plan (SIP) på
            samma sätt som socialtjänsten och hälso- och sjukvården har i
            dag.
          </p>
          <p xml:id="i-JdMV4w1WRy4EV91JtZzV3B">
            Elevhälsans insatser har också berörts i andra utredningar som
            exempelvis Börja med barnen! En god och sammanhållen vård för
            barn och unga. Det finns flera delar där som Centerpartiet ser
            som centrala för att samverkan mellan olika aktörer ska kunna
            fungera och kunna erbjuda en sammanhållen vård för barn och unga.
            Ett exempel är sammanhållen journalföring för elevhälsan och sjukvården.
            Utan det kommer det sannolikt fortsatt att vara svårt för vårdgivare
            att få en tydlig lägesbild och kunna göra en samlad bedömning
            kring behovet av insatser för barn och unga, vilket främst drabbar
            den enskilda individen. Information mellan de som berörs måste
            på ett enklare sätt kunna delas om det finns samtycke.
          </p>
          <p xml:id="i-Ap9UAtoRiUaWFf68KFnvCJ">
            Centerpartiet vill också betona att elevhälsans tillgänglighet
            och verktyg för att nå ut till eleverna behöver öka. Skolinspektionens
            rapport Elevhälsans arbete när undervis­ningen bedrivs på distans,
            från pandemin, visar tydligt att arbetet sker främst reaktivt
            men inte förebyggande så som är tänkt. En del skolor förstod under
            pandemin att de behövde hitta nya vägar för att nå ut digitalt
            till eleverna. Därför kommer vi från Centerpartiets sida att verka
            för att Skolverket ges i uppdrag att ta fram stödmaterial och
            samla goda exempel på beprövade digitala upplägg som komplement
            till den fysiska kontakten inom elevhälsan. Genom att öka elevhälsans
            möjligheter att vara tillgänglig digitalt blir det lättare att
            nå eleverna.
          </p>
          <p xml:id="i-LKyD4L2mWKyb7hDp9LLHU8">
            Avslutningsvis vill vi betona vikten av att alla barn och unga,
            oavsett var man bor i landet, har rätt till en god elevhälsa som
            arbetar förebyggande och finns där när den behövs. Det finns därför
            anledning att återkomma till hur vi kan ge bättre förutsätt­ningar
            för skolhuvudmännen att göra det.
          </p>
        </div>
        <div type="motSignatures">
          <list>
            <item xml:id="i-BK9qf3dDi6EsvmRwNMKoHn">
              Fredrik Christensson (C)
            </item>
            <item xml:id="i-RUiw1iLvjWsRzsUhqoTmn7">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
