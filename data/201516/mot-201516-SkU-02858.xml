<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-02858">
  <teiHeader>
    <fileDesc>
      <titleStmt>
        <title>Information om skattebidrag</title>
        <author corresp="i-YSKeLiTp6e1eVBrTwK4cRX">av Aron Modig (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2858 av Aron Modig (KD)</title>
          <idno type="rdwebb">H3022858</idno>
          <rs type="number">2858</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3022858/text</ref>
          <ref type="dokument_url_html">http://data.riksdagen.se/dokument/H3022858</ref>
          <ref type="dokumentstatus_url_xml">http://data.riksdagen.se/dokumentstatus/H3022858</ref>
          <ref type="docx">http://data.riksdagen.se/fil/DACE5154-F8C5-4D16-B660-8FBDFCCCD32D</ref>
          <ref type="pdf">http://data.riksdagen.se/fil/2FEC0841-FE99-4A2C-886B-5E8F933D6881</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UTVZxUwkzPqSJKCHR9nbgK" type="signed"/>
        <correspContext corresp="i-UTVZxUwkzPqSJKCHR9nbgK">
          <note type="signatory" corresp="i-YSKeLiTp6e1eVBrTwK4cRX"/>
        </correspContext>
        <correspAction type="submitted" xml:id="i-Wiudmpsd5rQEfmCqawot8">
          <date when="2015-10-06"/>
          <time when="15:20:42"/>
        </correspAction>
        <correspAction type="referred" xml:id="i-UgRJVEgTJPwBW6FC6ww6WY">
          <date when="2015-10-13"/>
        </correspAction>
        <correspAction type="assigned" xml:id="i-68QWJgLV6pDRSNnMgVnXrB">
          <date when="2016-09-07"/>
          <time when="20:56:31"/>
        </correspAction>
        <correspContext corresp="i-68QWJgLV6pDRSNnMgVnXrB">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-HSsLxUaxexAo6q9Ne8aetL"/>
        <correspContext corresp="i-HSsLxUaxexAo6q9Ne8aetL">
          <ref type="uppgift">2015/16:SkU20</ref>
          <ref type="ref_dok_id">H301SkU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2858 av Aron Modig (KD) Information om skattebidrag</div>
      </div>
      <div type="motBody">
        <div type="motProposal" subtype="förslag">
          <head xml:id="i-9o71hgFjKKCTga9YZvE5TX">
            Förslag till riksdagsbeslut
          </head>
          <list style="ol">
            <item xml:id="i-QqRJc46NaG3jENkw4s6Eg9">
              Riksdagen ställer sig bakom det som anförs i motionen om att
              synliggöra skattetrycket och tillkännager detta för regeringen.
            </item>
            <item xml:id="i-BKe3P35QEK3ZDtmqHsEbRe">
              Riksdagen ställer sig bakom det som anförs i motionen om att
              skicka ”Tack för skatten-sms” innehållande information om personens
              totala skattebidrag under året till alla som deklarerar elektroniskt,
              och riksdagen tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3HR87Pdjz9WrPqHxv7HeM7">
            Motivering
          </head>
          <p xml:id="i-64goErYioGBie329jh5xkf">
            Även om alliansregeringarna 2006–2014 gjorde stora insatser för
            att sänka skattetrycket i Sverige – från 46 procent till 42,7
            procent, mätt som de totala skatteintäkternas andel av BNP – kan
            vi fortfarande ”stoltsera” med en av de högsta skattekvoterna
            i världen. Inom OECD var det år 2013 endast fyra länder som hade
            ett högre skattetryck än Sverige.
          </p>
          <p xml:id="i-EsTUs2asofEMydMdnLYd2V">
            Trots detta har flera studier visat att svenska folket inte vet
            hur mycket skatt som tas ut. Teknologie doktor Nima Sanandaji,
            till exempel, visar i rapporten ”Underskattade skatter” på att
            den genomsnittlige svensken underskattar skatternas omfattning
            med ungefär en tredjedel. En viktig orsak till detta är att stora
            delar av det svenska skattetrycket kan betecknas som dolt.
          </p>
          <p xml:id="i-7AUEmdV76d43bFBNoRzwGN">
            Att det förhåller sig så är problematiskt av flera skäl. Det
            försvårar för medborgarna att bedöma huruvida man får ut det som
            utlovats av de inbetalade skattepengarna, eftersom det helt enkelt
            är svårt att bedöma kvaliteten på en vara som man inte vet vad
            den kostar. Om stora delar av skatterna är dolda för medborgarna
            är det också svårare att bilda opinion för lägre skatter, men
            samtidigt enklare att höja desamma.
          </p>
          <p xml:id="i-6tGXfN6paAzvBCgV2dL3Mt">
            I år deklarerade 5,4 miljoner personer (av totalt 7,7 miljoner)
            elektroniskt, det vill säga genom att ringa, skicka sms, använda
            Skatteverkets app eller dess e-tjänst Inkomstdeklaration 1. Det
            innebar en ökning med cirka 170 000 personer jämfört med året
            innan. Antalet personer som deklarerade via sms var drygt 656
            000. Att servicen gentemot medborgarna ökar och deklarationerna
            förenklas måste naturligtvis ses som positivt. Samtidigt leder
            det sannolikt till att färre personer riktar full uppmärksamhet
            mot sina skatteuppgifter, vilket också kan bidra till de resultat
            som Sanandaji pekar på.
          </p>
          <p xml:id="i-K6ibZMKsTxBaXfPzVyeNb9">
            Så vad kan man då göra? Att offentliga arbetsgivare måste visa
            vägen genom att tydligare redovisa samtliga skatter och avgifter
            på lönebeskedet, är något som ofta lyfts fram. Att därutöver undersöka
            huruvida vi kan ha ett system där en arbetstagares lön, skatt
            och arbetsgivaravgift för ett ögonblick läggs på löntagarens bankkonto
            men där skatten och avgifterna lika snabbt försvinner därifrån,
            är en annan tanke som brukar förekomma i diskussionen. Båda dessa
            är bra förslag.
          </p>
          <p xml:id="i-QEA5Tvxa1xe8BS5SmQGwd2">
            Men informerandet om skatternas omfattning behöver sträcka sig
            längre än så. Alla som deklarerar elektroniskt bör få ett ”Tack
            för skatten-sms” som bekräftelse, innehållande information om
            den totala beräknade skatt som man bidragit med under året. Informationen
            bör omfatta all skatt på arbete, men även andra skatter som direkt
            kan knytas till den enskilda personen. Om möjligt bör dessa sms
            även innehålla kort information om vad de inbetalda skattepengarna
            används till.
          </p>
          <p xml:id="i-V8bVRmAm1kDxVbCGgYVEbZ">
            Det är inte mer än rätt att vi politiker kontinuerligt arbetar
            med att belysa och informera om hur vårt samhällssystem fungerar
            och vilka fundament det vilar på. En sådan viktig faktor är skattesystemet
            och medborgarnas vilja att betala skatt. För att vi ska kunna
            ha en ärlig och uppriktig debatt om välfärden och viktiga samhällsinstitutioner,
            och för att förtroendet framöver ska vara fortsatt stort för skattesystemet
            i sig, behöver vi göra vad vi kan för att tydliggöra hur mycket
            skatt som det offentliga egentligen tar in och vad pengarna används
            till.
          </p>
        </div>
        <div type="motSignatures">
          <list>
            <item xml:id="i-K8iRgUcsj8pyFvF9KAUaTV" who="i-YSKeLiTp6e1eVBrTwK4cRX">
              Aron Modig (KD)
            </item>
          </list>
        </div>
      </div>
    </body>
  </text>
</TEI>
