<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-LU-00712">
  <teiHeader>
    <fileDesc>
      <titleStmt>
        <title>Konsumentmakt</title>
        <author corresp="i-C44sMEE9ocAndjedeN9fLp i-C44sMEE9ocAndjedeN9fLp">av Yvonne Ruwaida (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentmakt</title>
          <idno type="rdwebb">GL02L712</idno>
          <rs type="number">L712</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GL02L712/text</ref>
          <ref type="dokument_url_html">http://data.riksdagen.se/dokument/GL02L712</ref>
          <ref type="dokumentstatus_url_xml">http://data.riksdagen.se/dokumentstatus/GL02L712</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4CLfXeE2SPYLzHR2qd5cbT" type="signed"/>
        <correspContext corresp="i-4CLfXeE2SPYLzHR2qd5cbT">
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-C44sMEE9ocAndjedeN9fLp"/>
        </correspContext>
        <correspAction xml:id="i-69gS67i7291k9Swy2LkcKR" type="referral">
          <date when="1997-10-10"/>
        </correspAction>
        <correspAction xml:id="i-Kxu9cA9CvvkTp1HmSAA6kK" type="dismissal">
          <date when="1997-10-10"/>
        </correspAction>
        <correspAction xml:id="i-2jHtg4zkCsRWCQqbN5ywC8" type="submission">
          <date when="1997-10-06"/>
        </correspAction>
        <correspAction xml:id="i-AD8NfMrQ67fTVfNxm7z9gb" type="referral">
          <date when="1997-10-10"/>
        </correspAction>
        <correspAction xml:id="i-4qi6554656GKEvPVasQfAn" type="dismissal">
          <date when="1997-10-10"/>
        </correspAction>
        <correspAction xml:id="i-G7g972EQvKwMBqJbhB9WfU" type="submission">
          <date when="1997-10-06"/>
        </correspAction>
        <correspAction xml:id="i-RynvnucmXXK2Ex3PZwSEKz" type="assigned"/>
        <correspContext corresp="i-RynvnucmXXK2Ex3PZwSEKz">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_L_0712/mot_199798_L_0712-0001.pdf"/>
      <div xml:id="i-CNA6jDMK3HtVVrnRrkZMis" type="motHeader">
        <div xml:id="i-CABhcy9NVZwjAG2bMn7UX3" type="motTitle"/>
        <div xml:id="i-GTaTGgkS5J7uD4GCnMdFpJ" type="motSubmissionInfo"/>
      </div>
      <div xml:id="i-AALhPDo4sVoEaoj6ixSXJv" type="motBody">
        <div xml:id="i-7QnbocKjLHxHBo7q2j1vMZ">
          <p xml:id="i-FJvoXgmrg35z5E5GsnrTms">
            1997/98 L712 L708-713
          </p>
          <p xml:id="i-2v5ZsYLFipmZTtgp5biJvg">
            Motion till riksdagen 1eRsilaget skpipgiska ramar för konsumenten
          </p>
          <p xml:id="i-9ShuT5RSGbzuCaU2CSPr2">
            av Yvonne Ruwaida (mp) Konsumentmakt
          </p>
          <p xml:id="i-YQMsDwdKRDYjqvqi4fuUkE">
            Vi är positiva till ett marknadsekonomiskt system med ekologiska
            och sociala ramar. Det marknadsekonomiska systemet förutsätter
            kunniga och kritiska konsumenter, som har möjlighet att göra medvetna
            val. Det ska vara en självklarhet och var och ens mänskliga rättighet
            att få information om varor och tjänster. Globaliseringen av företag
            och marknader, information och teknik har gett producenterna mer
            makt och konsumenternas makt har minskat. Det är oacceptabelt.
            Fullständiga innehållsdeklarationer, ursprungsmärkning, jämförpriser
            och livscykelsspecifikation ska vara obligatoriska. Ämnen som
            är utbytbara och som är miljö- och hälsovådliga ska kunna förbjudas.
            För att uppnå ett samhälle med en hållbar konsumtion ska konsumentpolitiken
            arbeta för att prissätta miljöförstöring samt att på andra sätt
            underlätta för konsumenten att verka miljövänligt. Konsumentens
            rättigheter ska också stärkas på andra områden tex vid köp av
            hus eller lägenhet eller som kredittagare. För att garantera konsumenterna
            en viss köpfrid vill vi förbjuda diskrimi- nerande reklam, TV-reklam
            riktad till barn, samt alkohol- och tobaksreklam och ge konsumenten
            möjlighet att välja bort direktreklam.
          </p>
          <p xml:id="i-H3VcL6eVJmd84EsVi61X2S">
            2Konsumenternas mänskliga rättigheter
          </p>
          <p xml:id="i-9XFrf1VNuBUfB314ew1Wuo">
            Det är en mänsklig rättighet att man som konsument får information
            om de varor och tjänster som finns på marknaden. Denna rättighet
            kan handla om allt från vad livsmedel innehåller till att få tillgång
            till information i valet mellan en offentlig och en privat skola.
            Utan tillgång till information på ett överskådligt sätt får man
            som medborgare ingen reell valfrihet utan samhället blir segregerat.
            Utan ursprungsmärkning, fullständig innehållsdeklaration, märkning
            av genmanipulerade varor och miljömärkning kan man som konsument
            inte göra medvetna val utan måste förlita sig på producenternas
            välvilja. En fungerande marknadsekonomi kräver att konsumenterna
            har en stark ställning på marknaden. Konsumentens ställning på
            marknaden är utomordentligt svag jämfört med vad som förutsätts
            i de liberala teorierna som sägs ligga till grund för de just
            nu så moderna kraven på en fri marknadsekonomi. Idag har man som
            konsument ett mycket större urval av produkter och tjänster än
            någonsin.
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0002.pdf"/>
          <p xml:id="i-4PZuXYgnyDRqVVh8q1MMpB">
            Denna valfrihet är positiv, men kan bli en verklig valfrihet
            först då man kan tillgå den information man behöver för att kunna
            agera som en medveten konsument. Sverige ser stora förändringar:
            EU-medlemskapet, den ökade handeln över gränserna, privatiseringen
            av offentliga tjänster, den nya informations- teknikens snabba
            utveckling, de ökande miljöproblemen och breddningen av marknadsekonomin.
            För att man som människa och konsument ska kunna göra medvetna
            och kunniga beslut krävs att man lägger ner väldigt mycket tid
            på att ta fram information, kontakta myndigheter etc. Miljöpartiet
            de gröna anser att det är dags att hitta former för att lättare
            än idag få den information som man behöver för att kunna vara
            en aktiv medborgare och konsument. EU-medlemskapet har stor påverkan
            på konsumenten. Den inre marknaden påverkar vårt dagliga liv.
            Kommissionären för konsumentpolitik, Emma Bonino, konstaterar
            att EU-medborgare inte känner till sina grundläggande rättigheter
            i EU. Detta belyser delvis hur utsatt man idag är som konsument.
            Naturligtvis måste man tillgripa åtgärder som gör att konsumenterna
            får en reell valfrihet. Regeringen konstaterade i skrivelsen Konsumentpolitiken
            i EU — mål och övergripande inriktning: ”I viss utsträckning får
            alltså arbetet inriktas på att försvara redan vunnen terräng.”
            Detta är en inställning som vi anser är alldeles för defensiv.
          </p>
          <p xml:id="i-KAwSvSvJmwHmHgA5r5ZGFc">
            3Konsumentpolitiska mål
          </p>
          <p xml:id="i-JGFEaSmrPUy6hVnWxCkYLY">
            En viktig grundbult i konsumentpolitiken är att arbetet utgår
            från den enskilde och att målet skall vara att alla medborgare
            engagerar sig i konsumentfrågor. Miljöpartiet de gröna anser att
            målen för konsumentpolitiken skall vara att hushållen skall ha
            goda möjligheter att utnyttja sina ekonomiska och andra resurser
            medvetet, samtidigt som man bibehåller eller helst ökar natur-
            kapitalet: vidare att konsumenterna skall ha en stark ställning
            på marknaden och få ett ökat inflytande i samhället, att konsumenternas
            hälsa och säkerhet skyddas och att konsumtions- och produktionsmönster
            i samhället förändras till ett miljöanpassat och resursbevarande
            system. Det konsumentpolitiska arbetet skall särskilt inriktas
            på hushållens baskon- sumtionsgrupper som är ekonomiskt eller
            socialt utsatta eller av andra skäl har behov av särskilt stöd
            och att öka engagemanget på lokalnivån i första hand, men även
            främja konsumentintressena på det nationella och inter- nationella
            planet.
          </p>
          <p xml:id="i-ETAzcKkCEunMAb4Rei9Gz">
            4Den inre marknaden och konsumentpolitiken
          </p>
          <p xml:id="i-HNyJ7UaKH7E6awVgfRKMr3">
            EU- medlemskapet ställer konsumenterna inför nya svårigheter.
            Genom att marknaden vidgas blir det svårare för konsumenterna
            att överblicka vilka varor som finns, vilken kvalitet de har och
            vad de kostar. Risken för att dåliga och farliga varor kommer
            in på den svenska marknaden blir också större.
          </p>
          <p xml:id="i-uy4mQvTQy2477nx87jWLu">
            Mot. 1997/98L712
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0003.pdf"/>
          <p xml:id="i-G7tr5614k7iAXMNnx7sSzf">
            8
          </p>
          <p xml:id="i-6MZh3tvb4qajBQ93fgUWm4">
            Inom EU sätts hänsynen till den inre marknadens funktion före
            hänsyn till konsumenten och miljön. Sverige har inte längre rätt
            att stänga ute eller förbjuda varor som vi tycker är farliga eller
            ohälsosamma om EU är av en annan åsikt. Ej heller har vi rätt
            att, i de fall EU saknar regler, förbjuda varor som är tillåtna
            i ett annat EU-land. Situationen bör naturligtvis vara den omvända.
            Hänsyn till konsumenten och miljön måste sättas före hänsynen
            till den inre marknaden. Det är den som vill producera/exportera
            en vara som ska kunna bevisa att den är ofarlig. Även om regeringen
            verkar beredd att slåss för en bättre konsumentpolitik inom EU
            är det ändå den gemensamma marknaden som är det viktigaste. När
            man sätter den gemensamma marknaden före konsumentbehov så miss-
            gynnar man konsumenterna. Det är positivt att på övernationell
            nivå kan träffa överenskommelser om miniminormer för miljö-, hälso-
            och säkerhetsregler och krav på information om varor och tjänster.
            Och detta anser vi att regeringen ska verka för inom ramen för
            nordiskt samarbete, i EU och andra internationella sammanhang.
            Samtidigt bör man från regeringen motverka att länder inom EU
            använder subsidiaritetsprincipen som täckmantel för att motarbeta
            gemensamma åtgärder inom konsumentskyddslagstiftningen där EU
            har en klar skyldighet att agera. Det är dock oklart hur regeringen
            ska tackla detta problem, man säger inget konkret om hur man ska
            undvika problemet med EU:s regler. Regeringens linje bör vara
            att våga kämpa för konsumenternas ställning på den inre marknaden.
            Därför anser vi att regeringen bör driva dessa frågor till EG-
            domstolen.
          </p>
          <p xml:id="i-B9G7KdL8MejezpJYM8sKGa">
            SKonsumentinflytandet i EU
          </p>
          <p xml:id="i-CcvciDmLWT71USxP2Y7dZG">
            Miljöpartiet ser det som nödvändigt att det finns flera dvs en
            mångfald av konsumentorganisationer i Sverige. Det är viktigt
            att följa utvecklingen inom EU och internationellt. Där behövs
            nya resurser. Vi anser t ex att det är nödvändigt att Sverige
            i EU och internationellt i situationer där konsumentintressen
            dominerar skickar personer som representerar alla konsumentorganisationer
            som finns i Sverige. Ett trovärdigt konsumentinflytande i EU måste
            utgå från att svenska stånd- punkter demokratiskt förankras hos
            konsumenterna och de olika intresse- organisationerna och att
            dessa känner att de får möjlighet att bidra till dessa. En oerhörd
            brist idag är svårigheten att få information om det konsument-
            politiska arbetet. Miljöpartiet anser att Civildepartementet bör
            ge ut en nyhetstidning för att informera dels om konsumentpolitiken
            i EU, dels om svenska initiativ och insatser. Olika intressenter,
            organisationer och partier måste kontinuerligt få infor- mation
            om vad som pågår, få lämna synpunkter på konsumentpolitiska frågor
            i EU och bidra med synpunkter när svenska ställningstaganden arbetas
            fram. Regeringen bör arbeta för att ta fram detta informationsutbyte.
          </p>
          <p xml:id="i-WqtSm9Dw8pjBT1q9FthKBW">
            Mot. 1997/98L712
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0004.pdf"/>
          <p xml:id="i-FoA5NJgMczBRafy6NbommW">
            Miljöpartiet vill betona att det är konsumenternas ställning
            på marknaden som behöver stärkas och att konsumentorganisationerna
            behöver stöttas för att kunna växa sig starkare.
          </p>
          <p xml:id="i-BaNYv8XfTsRMS6XbJDrUEW">
            6Miljö och konsumtion — Miljömål i konsumentpolitiken
          </p>
          <p xml:id="i-Mr3ZjqTyYcvqxKgaoe6bz">
            Regeringen redovisar i sin skrivelse ”Ekologisk hållbarhet” under
            punkt 2.15 Konsumentpolitikens roll för ekologisk hållbarhet att
            arbetet ska syfta till att minska hushållens utsläpp, energiförbrukning
            och avfall. Vi anser att det syn- sättet inte räcker för att få
            en ekologiskt hållbar konsumtion. Vårt mål med konsumentpolitiken
            är att minska energi- och resursförbrukningen. Dessutom anser
            vi att konsumentpolitiken är en fråga som berör alla samhällsområden.
            Om vi ska kunna förverkliga en hållbar konsumtion är det viktigt
            att miljö- målet inom konsumentpolitiken har samma tyngd som övriga
            konsument- politiska mål. I nuläget finns det dock en motsättning
            i det faktum att miljö- målet kan stå i konflikt med andra konsumentpolitiska
            mål. Detta problem grundar sig i den verklighet som finns idag,
            att hållbart producerade varor kan vara dyrare än icke hållbart
            producerade varor vilket i sin tur grundar sig på att politiken
            idag inte sätter pris på miljöförstöring. Det bör alltså vara
            ett mål även för konsumentpolitiken att påverka politikens utformning
            så att man sätter ett pris på miljöförstöring för att kunna uppnå
            ett samhälle med en hållbar konsumtion. I och med det faktum att
            många politiska områden påverkar konsumtionsvanor så bör man vid
            offentliga utredningar och i propositioner beakta förväntade effekter
            på hushållens miljöpåverkan. Det är dessutom av vikt att regeringen
            årligen redovisar till riksdagen hur miljömålet utvecklas. Det
            behövs ett forum som arbetar med denna redovis- ning. Vi föreslår
            att regeringen inrättar en delegation för miljö- och konsu- mentfrågor.
            Denna delegation kan vidare arbeta med att debattera och utveckla
            konsument- och miljöfrågor, samt se över möjligheter och behov
            att samordna insatserna för en hållbar konsumtion. Representanter
            för denna delegation bör nomineras av Konsumentverket, Naturvårdsverket,
            Boverket, andra berörda myndigheter, av Kommunförbundet och frivilligorganisationer
            med anknytning till miljö- och konsumentfrågor. Detta forum är
            nödvändigt om man verkligen vill slå vakt om en hållbar konsumtion,
            då dessa frågor griper in i så många samhällssektorer.
          </p>
          <p xml:id="i-8oqRNERbjEZX3zzWxWa5Ht">
            7Kunskap leder till vanor
          </p>
          <p xml:id="i-XtN4GQJ9WcX5v3TodfGsae">
            Kunskap är en viktig del i att nå en hållbar konsumtion. Även
            om miljömedvetandet anses vara ganska gott i Sverige så anser
            vi att det bör förbättras. Svenskar har i allmänhet en god vilja
            att köpa miljömärkta varor, men det innebär inte att man har de
            insikter och kunskaper om miljöproblematiken som vi anser vara
            önskvärd och nödvändig för att gå över till hållbara konsumtions-
            och levnadsvanor. TV påverkar våra vanor väldigt mycket. Det är
            idag inte genomgående en hållbar konsumtion som visas upp i medierna.
            För att få genomslag för
          </p>
          <p xml:id="i-66VVbTAeb3v1KHubFaRMbH">
            Mot. 1997/98L712
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0005.pdf"/>
          <p xml:id="i-Ppk4VY7TNwuXuMe9eCVkCy">
            10
          </p>
          <p xml:id="i-YZvWtkY2YJxZukKU43rwqy">
            budskapet om en hållbar konsumtion är det rimligt att utnyttja
            TV-mediet som visat sig så verksamt i andra sammanhang. Konsumentverket
            bör verka för att praxis för det informerande TV-programmet Anslagstavlan
            utvecklas så att också information om miljö och livsstil kan sändas.
          </p>
          <p xml:id="i-A1UkPafuA19ZZPcg6ukLyj">
            8Statliga stöd
          </p>
          <p xml:id="i-DNstYAUJTEJznxnbtLg5JM">
            Frivilligorganisationer har en viktig attitydpåverkande funktion
            i samhället. Det statliga stödet till deras konsumentarbete bör
            fördelas med beaktande av miljömålet. dag ges inget speciellt
            statligt stöd till KRAV:s arbete med miljömärk- ning. KRAV är
            det officiellt erkända systemet för kontroll och miljömärk- ning
            av ekologiska livsmedelsprodukter. KRAV:s information om ekologiska
            livsmedel bör bli berättigad till statligt stöd i samma utsträckning
            som SIS:s information om nordisk miljömärkning.
          </p>
          <p xml:id="i-7GyeBuQByzA6KsT5rceuDd">
            9Miljömärkning Ett sätt att främja konsumenternas möjlighet till
            miljöeffektiva val på marknaden är miljömärkningen. Den stimulerar
            även näringslivet att ta fram miljövänliga produkter. Det är viktigt
            att konsumenten känner förtroende inför miljömärkningen — annars
            förloras det verktyget för att uppnå en miljövänligare konsumtion
            och produktion. Den svenska regeringen har sagt att EG:s miljömärkningssystem
            bör lära sig av den nordiska miljömärkningen ifråga om utvecklingen
            av kriterier för olika produktgrupper. Idag har den nordiska miljömärkningen
            Svanen ett antal brister. Underlagsarbeten till Svanen är inte
            offentliga och dokumenten saknar referenser. Det är dessutom svårt
            att förstå vilken information och kunskap som kriterierna är baserade
            på. Kriterierna måste kunna utsättas för extern granskning. Att
            kriterierna premierar öppenhet är en demokratisk fråga och ett
            stöd för offentlighetsprincipen. Kriteriearbetet måste resultera
            i att underlagsarbetet görs tillgängligt för intresserade. Miljömärkningen
            Svanen har ett system för kriterier där man kan kompen- sera en
            dålig egenskap med att ha bättre värden vad gäller en annan egen-
            skap. Då följer man inte tankarna kring försiktighets- och substitutionsprin-
            cipen. Om en substans är "diskutabel" så ska den inte kunna accepteras
            i en miljömärkt vara. En miljömärkt vara ska dessutom visa att
            den är miljövänlig och det har inget samband med kvalitets- och
            funktionskrav. Dessutom blandar man in kvalitetskrav i kriteriearbetet,
            vilket får konsekvenser för bedömningen. Tillverkarna får betala
            0,4 26 av inkomsterna plus 11 000 kr och provtag- ningskostnaderna
            för att använda Svanen. Här finns två fel inbyggda: dels att det
            är alldeles för dyrt för många företag, dels att man bygger finansieringen
            på mängden försålda varor.
          </p>
          <p xml:id="i-65Tozr4U8yg3JszbnPG7aT">
            Mot. 1997/98L712
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0006.pdf"/>
          <p xml:id="i-Teifoz6w7qmPi1smhvfXQ7">
            Sverige måste verka för att alla miljömärkningssystem, det svenska,
            Nordens och EU:s, är bra, offentliga och därför bibehåller konsumenternas
            förtroende. Därför anser vi att man måste reformera Nordens miljömärkning
            Svanen och EU:s miljömärkningssystem. Arbetet med miljökriterier
            skall stå fritt från direkt påverkande intressen- ter. I klartext
            betyder detta att inga producentföreträdare ska vara med vid beslutstillfällen
            eller i styrelsen. Consensusbeslut om konkurrensbegränsande åtgärder
            är en dålig konstruktion som bara gynnar producenter. Processen
            fram till beslut om kriterierna ska vara öppen och så vid som
            möjligt. Att värdera remissynpunkter förutsätter en smalare krets
            med god miljökunskap och en klart formulerad målsättning. Miljökriterier
            skall sträva efter att gynna produkter som har kommit längre än
            övriga produkter inom sortimentet. Om systemet upplevs som tillräckligt
            miljöanpassat kommer det att stöttas aktivt av opinionsbildare
            med trovärdighet eller stora kunder som statliga företag, kommuner
            eller handeln. En organisatorisk lösning med samverkan med t.ex.
            kommunförbund, statliga företag eller ett antal stora kommuner
            garanterar stor efterfrågan redan initialt. En part som handeln
            har både ett ansvar för att informera konsumenter och ett intresse
            av att själv profilera sig som miljöanpassad. Kriteriearbetet
            skall resultera i att underlagsarbeten görs tillgängliga för intresserade.
            Alla producenter kan ha intresse av delar av kriteriearbetet även
            om de inte har ambitionen att ta till sig ett helt kravpaket.
            Öppenheten möjliggör också oberoende granskning av underlag som
            påverkat ställnings- taganden, vilket är en nödvändighet för trovärdigheten.
            Kriterierna ska bestå av ett antal "häckar" som produkten måste
            klara av för att klara miljömärkningen. Man skall inte kunna kompensera
            en dålig egenskap i en produkt med att ha bättre värden vad gäller
            en annan egenskap. Eftersom endast miljömärkt eller ej redovisas
            är det utomordentligt svårt att ta ställning till vad en produkt
            egentligen valt att förbättra radikalt. Kriterie- systemet ska
            bygga på försiktighets- och substitutionsprincipen. Om en substans
            är "diskutabel" hamnar den under "häcken" oavsett i vilken halt
            den förekommer. Det är viktigt att vi försvarar den nationella
            miljömärkningen i EU. Ett sätt att stödja övriga världens konsumentpolitik
            och samtidigt möjlig- göra för svenska konsumenter att konsumera
            solidariskt är att stödja fram- tagandet av rättvisemärkning.
          </p>
          <p xml:id="i-Ld6poQWEmhNJ9T3ShYG7UY">
            10Livsmedel
          </p>
          <p xml:id="i-4dZksQmTmirPiyapjdytR3">
            Om marknadens funktionssätt ska fungera bättre krävs välinformerade
            konsumenter som träffar sitt val inte enbart med varans pris som
            måttstock. Konsumenten ska exempelvis informeras om och kunna
            välja om han eller hon vill ha bestrålad eller genmanipulerad
            mat eller inte. Sverige bör verka för att vi får fullständiga
            innehållsdeklarationer på livsmedel, att vi får behålla ursprungsmärkning
            och får information om en produkt är bestrålad eller genmodifierad.
          </p>
          <p xml:id="i-3pAyRkmyXHS3SdcjSyMY8Q">
            Mot. 1997/98L712
          </p>
          <p xml:id="i-Mu2iFxBF6Z8WG8uX65dgU9">
            kl
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0007.pdf"/>
          <p xml:id="i-PhV266bACYAEu1T1ryhVLq">
            12
          </p>
          <p xml:id="i-7wP8utA5SoGnYBFNfFrwoD">
            11Reklam
          </p>
          <p xml:id="i-63kR1jscj86fsaqtNx1yhd">
            Miljöpartiet de gröna anser att regeringen i EU även bör verka
            för att förbjuda diskriminerande reklam. Det gäller diskriminering
            pga kön, etniskt ursprung, sexualitet, ålder eller funktionshinder.
            Nedan kommer vi med ett förslag för att komma åt den alltmer ökande
            könsdiskriminerande reklamen. Vi anser även att regeringen ska
            verka för att förbjuda reklam och smygreklam för tobaks- och alkoholprodukter.
            Detta måste ske både inom den inre marknaden och för export och
            bistånd.
          </p>
          <p xml:id="i-NBss6vndbdUpqmMLCvALyH">
            12Reklam stör vår hemfrid och skapar avfall
          </p>
          <p xml:id="i-AXgcPnArVh85ehGkaHFkFc">
            Reklam påverkar och bidrar till människors attityder och normer.
            Företagen vet detta och investerar mycket stora resurser i marknadsföring.
            Enligt branschens egen statistik för 1994 kostade köp av reklamplatser
            ca 14 miljarder kr för svenska företag. Då tillkommer kostnader
            för direktreklam och sponsring. Dessutom är det äntligen dags
            att införa reklamfrid i hemmen. Reglerna för SPAR-registrets användning
            bör utvecklas så att enskildas önskemål om att slippa reklam kan
            vidarebefordras till andra registerhållare.
          </p>
          <p xml:id="i-RVAqZs3WyDMskMSf7kkFq7">
            13Könsdiskriminerande reklam
          </p>
          <p xml:id="i-BZoQtWrA8KVDsFmcpfBja7">
            Könsdiskriminerande reklam utgör sedan länge ett samhällsproblem.
            Frågan om lagstiftning mot könsdiskriminerande reklam har diskuterats
            under många år. Många riksdagsmotioner i ämnet har väckts under
            åren. Frågan har varit aktuell i utredningssammanhang, inom näringslivet
            och i offentlig debatt. Tyvärr har vi här i landet inte kunnat
            enas om lämplig lagstiftning för att komma till rätta med könsdiskriminerande
            reklam. Det finns visserligen lagstiftning som är inriktad på
            att beivra diskriminering i olika former, men denna lagstiftning
            är inte tillämplig på könsdiskriminering i samband med reklam.
            Det finns också lagstiftning som medger ingripande mot otillbörlig
            reklam. Den centrala lagen är marknadsföringslagen (1975:1418),
            MFL. Enligt den generalklausul som finns i 2 8 i lagen kan en
            näringsidkare förbjudas att vidta en reklamåtgärd som är otillbörlig
            mot konsumenter eller näringsidkare. I beslut den 31 mars 1976
            slog dock Marknadsdomstolen fast att ingripande mot könsdiskriminerande
            reklam inte kan ske med stöd av MFL. Problemet med könsdiskriminerande
            reklam är inte specifikt för Sverige. I Norge har lagstiftning
            införts, liksom på Island. Åtgärder diskuteras även i andra länder.
            Könsdiskriminering i reklam är en form för oacceptabel kommersiell
            påverkan. Att utforma reklam så att kvinnor eller män kränks strider
            mot reklamens sociala ansvar. Den könsdiskriminerande reklamen
            motverkar också de strävanden till jämställdhet som statsmakterna
            beslutat om och som är allmänt accepterade i samhället.
          </p>
          <p xml:id="i-NE3aX38qTqaBaBr27twCLC">
            Mot. 1997/98L712
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0008.pdf"/>
          <p xml:id="i-3oDQqUQg1YFMfsthHp2q4d">
            Reklamen vädjar i stor utsträckning till känslorna, snarare än
            förnuftet. Bilden blir alltmer betydelsefull, och den rörliga
            bilden påverkar ännu effektivare än den tryckta. Reklamen har
            sedan länge framställt kvinnor som objekt. Mer och mer gäller
            detta även männen. Sexuella anspelningar används ofta i reklamen
            för att sälja, på ett sätt som i många fall uppfattas som kränkande.
            Reklamen påverkar inte bara till köp. Den förmedlar också värderingar,
            attityder, bland annat om könsrollerna. Det har gjorts flera försök
            att definiera vad som skall avses med köns- diskriminerande reklam.
            Konsumentverket presenterade i sin rapport 1988/89:5 ett förslag
            med följande kännetecken på vad som skall anses utgöra könsdiskriminerande
            reklam: 1. Reklam där kvinnan utnyttjas som blickfång. 2. Reklam
            som utnyttjar sexuella anspelningar och ger löften som inte har
            med produkten att skaffa. 3. Reklam som ger en falsk bild av kvinnans
            eller mannens insats i arbetslivet. 4. Reklam som underbygger
            könsstereotypiseringen i samhället. 5. Reklam som ger en schabloniserad
            bild av kvinnors och mäns person- lighetsdrag. 6. Reklam till
            barn som ger dem falska och föråldrade föreställningar om vad
            som är karaktäristiskt för män respektive kvinnor. nom ramen för
            en definition av det här slaget har man sedan länge urskiljt två
            huvudtyper av könsdiskriminerande reklam, kränkande och schabloniser-
            ande reklam. I den nämnda rapporten från Konsumentverket beskrivs
            dessa två former på följande sätt: ”Med kränkande reklam avses
            framställningar vilkas innehåll är i egentlig mening diskriminerande
            mot det ena könet, dvs. reklam som meddelar ett budskap som är
            ägnat att på ett eller annat sätt nedvärdera könet i fråga. Med
            schabloniserande reklam avses framställningar som återspeglar
            ett föråldrat könstänkande och därigenom motverkar strävandena
            mot jämställdhet mellan könen.” Näringslivets etiska råd mot könsdiskriminerande
            reklam, ERK, har åtagit sig att sanera reklamen utan lagstiftarnas
            inblandning. Tyvärr är det långt ifrån alltid som reklammakare
            och reklamköpare rättar sig efter ERK:s rekommendationer. Branschens
            egenåtgärder kan ej anses tillräckliga. Dess- utom saknas sanktionsmedel
            mot kränkande och diskriminerande reklam. I FN:s konvention om
            avskaffande av all slags diskriminering av kvinnor, 1977, uttalas
            att diskriminering av kvinnor är oförenlig med kravet på mänsklig
            värdighet. Vidare sägs att alla lämpliga åtgärder skall vidtagas
            för att avskaffa existerande lagar, seder och bruk som diskriminerar
            kvinnor. Jag anser att det är oförenligt med dagens syn på jämställdhet
            att kvinnor eller män i marknadsföring beskrivs på ett sätt som
            strider mot kravet på mänsklig värdighet och principen om de enskilda
            människornas skilda värde och rättigheter oavsett kön. Detta gäller
            både kränkande avbilder och nedvärderande framställning. Det är
            nu hög tid att regeringen presenterar ett lagförslag i syfte att
            få bort reklam som kränker ettdera könet. Principiella skäl talar
            för att samhället i lag fördömer diskriminering på grund av kön
            i reklamen. En lagstiftning mot kränkande reklam är också ägnad
            att ge eftertryck åt egenåtgärderna, på liknande sätt som t.ex.
            marknadsförings-
          </p>
          <p xml:id="i-NohfXJi4tZKanDihoJZJae">
            Mot. 1997/98L712
          </p>
          <p xml:id="i-NL6HMpvmX98kKskdqWgKVA">
            Jä
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0009.pdf"/>
          <p xml:id="i-FH4jd62hGbFvptCaNm7QNa">
            14
          </p>
          <p xml:id="i-UjeHBRacbqpKWBTpVWs1e2">
            lagens regler stödjer och kompletterar näringslivets självsanerande
            åtgärder på andra områden. Således bör regeringen snarast återkomma
            till riksdagen med förslag om lagstiftning.
          </p>
          <p xml:id="i-Eb6v7Qq7aj3cDrUBNGTWDU">
            14 Forskning
          </p>
          <p xml:id="i-eSSJkFN3ndDQBfjYzQ2YY">
            Konsumentkunskap har definierats som kunskap för konsumenten
            om konsumenten. Den samlade kunskapen om ekonomi och marknad sett
            ur konsumentperspektiv är alltför liten. Forskningen är så eftersatt
            att det har fört med sig att viktig kunskap när det gäller hushållens
            villkor saknas. För Konsumentverket innebär det att man inte bara
            har en mycket liten summa att satsa per capita på information,
            hjälp och utbildning utan att man också har en dålig kunskapsbas
            att utgå från. För att skapa en fri handel mellan jämbördiga parter,
            eller ännu hellre med konsumenten som styrande part som i liberalismens
            teorier, krävs forskning för konsumenten. Man bör sträva efter
            att låta denna forskning i första hand få mer resurser, i andra
            hand få en egen organisation inom universitet och högskolor och
            därmed egna resurser att fördela.
          </p>
          <p xml:id="i-QePxUStZx7MhAADDZVwrGp">
            15Produktsäkerhetslagen
          </p>
          <p xml:id="i-S8dridwNzh3qh9doyr6xeU">
            Det är otillräckligt att regeringen valt att utvidga säkerhetslagen
            till att också gälla varor som tillhandahålls inom offentlig sektor.
            Denna bör naturligtvis gälla även tjänster som tillhandahålls
            inom offentlig verksamhet och som inte omfattas av myndighetsutövning.
            Angelägenheten av att enskilda personer inte i något sammanhang
            skall behöva komma i kontakt med farliga produkter, vare sig det
            är fråga om en vara eller en tjänst, talar för att produktsäkerhetslagen
            får en generell tillämp- ning. Lagen skulle då gälla beträffande
            alla slags varor eller tjänster, oavsett om de tillhandahålls
            i närings-verksamhet eller på det offentliga området. Den begränsningen
            skulle emellertid finnas kvar att lagen sätts ur spel i den mån
            det på ett visst område finns speciella bestäm-melser som ger
            ett likvär- digt skydd. Produktsäkerhetslagstiftning med sådan
            generell räckvidd finns i andra länder, bl.a. i Norge. Norge har
            också — liksom Sverige — en mängd special- lagar som på olika
            områden tar över den allmänna produktsäkerhetslagstift- ningen.
            Den allmänna lagen fungerar sålunda som en garanti för att inga
            produkter faller utanför produktsäkerhetsskyddet. För framför
            allt vissa av de offentligt producerade tjänsterna anser jag att
            konsekvenserna av den föreslagna avgränsningen blir oacceptabla.
            Det gäller sådana tjänster som kan produceras alternativt i privat
            eller offentlig regi. Tydligast före- kommer detta beträffande
            hälso- och sjukvården, äldreom- sorgen, skolor, daghem och fritidshem.
            De tjänster som produceras inom dessa områden rymmer samma risker
            oavsett om huvudmannen för verk- samheten är enskild eller offentlig.
            Konsekvenserna av lagen blir att denna får tillämpning på exempelvis
            en privat sjukgymnast men inte en landstings-
          </p>
          <p xml:id="i-AEFmR9KzGWTaRPhNwVz2su">
            Mot. 1997/98L712
          </p>
          <pb facs="riksdagen-motions-pdf/data/199798/mot_199798_L_0712/mot_199798_L_0712-0010.pdf"/>
          <p xml:id="i-Ei9YrZ4w75tibyUMkrr6rJ">
            anställd sådan, på ett privat daghem men inte ett kommunalt etc.
            Problemet förstärks genom att gränsdragningen mellan offentlig
            och privat verksamhet inte är oföränderlig. Inom offentlig verksamhet
            pågår en utveckling som innebär att tjänster allt oftare tillhandahålls
            i privatsrättsliga former. Dessa konsekvenser anser jag orimliga
            och de leder till ett dåligt skydd för de många människor som
            varje dag måste utnyttja framför allt offentligt produ- cerade
            tjänster. Jag föreslår därför att regeringen återkommer med förslag
            att produkt- säkerhetslagen skall omfatta sådana offentligt producerade
            tjänster som tillhandahålls inom ramen för offentlig service och
            inte är en direkt följd av myndighetsutövning.
          </p>
          <p xml:id="i-Fi7CwcquqbvCGi1uJ3q3HN">
            16Hemställan
          </p>
          <p xml:id="i-VQSVDLf3bRcfp3FKkdWnFg">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            miljömärkning, 2. att riksdagen som sin mening ger regeringen
            till känna vad i motionen anförts om konsumentpolitiken och EU,
            3. att riksdagen som sin mening ger regeringen till känna vad
            i motionen anförts om reklam, 4. att riksdagen hos regeringen
            begär lagförslag enligt vad i motionen anförts för att komma åt
            diskriminerande reklam, 5. att riksdagen som sin mening ger regeringen
            till känna vad i motionen anförts om miljömål i konsumentpolitiken,
            6. att riksdagen som sin mening ger regeringen till känna vad
            i motionen anförts om rätten till information om varor.
          </p>
          <p xml:id="i-QsJqpQkqFKUe57HbN3NkCB" type="date">
            Stockholm den 6 oktober 1997
          </p>
          <div xml:id="i-LbNgVF9KfEdq3uPe8kQrfz" type="signatureBlock">
            <p who="i-C44sMEE9ocAndjedeN9fLp" type="signature">
              Yvonne Ruwaida (mp)
            </p>
          </div>
          <p xml:id="i-Fk8T7g37rSQ4DExPA57fVS">
            Mot. 1997/98L712
          </p>
          <p xml:id="i-XUy5TuuiJejqifBaNMDo8Y">
            15
          </p>
        </div>
      </div>
    </body>
  </text>
</TEI>
