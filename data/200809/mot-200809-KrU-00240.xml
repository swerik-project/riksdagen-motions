<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00240">
  <teiHeader>
    <fileDesc>
      <titleStmt>
        <title>Folkbildningens särart och bidragsgivningen</title>
        <author corresp="i-7AB63eqvrGXGCT1mpkEM3J i-UukxhVrpswE5ADBkFe7Q3V">av Louise Malmström och Jan Björkman (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkbildningens särart och bidragsgivningen</title>
          <idno type="rdwebb">GW02Kr240</idno>
          <rs type="number">Kr240</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr240/text</ref>
          <ref type="dokument_url_html">http://data.riksdagen.se/dokument/GW02Kr240</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr240</ref>
          <ref type="doc">http://data.riksdagen.se/fil/F462AB21-0630-4846-9AA2-77E4E4D95CB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ya47GR8914CQN29k9Vw1Qb" type="signed"/>
        <correspContext corresp="i-Ya47GR8914CQN29k9Vw1Qb">
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-UukxhVrpswE5ADBkFe7Q3V"/>
        </correspContext>
        <correspAction type="numbering" xml:id="i-SKxxnWCjNzD7xHE1aabeg3">
          <date when="2008-10-06"/>
        </correspAction>
        <correspAction type="submission" xml:id="i-3u6dwp5Fu1XGXUNcaNuDjT">
          <date when="2008-10-02"/>
        </correspAction>
        <correspAction type="transfer" xml:id="i-WD72ipsGeB971W9pcoHzwq">
          <date when="2008-09-29"/>
        </correspAction>
        <correspAction type="assigned" xml:id="i-H7gqfvfnq2xM76YWykL1QW"/>
        <correspContext corresp="i-H7gqfvfnq2xM76YWykL1QW">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PC5p9yR8hULV1VBeTpzZBt">
            Förslag till riksdagsbeslut
          </head>
          <p xml:id="i-TP3E2FcncYeZj2diiePEqp">
            Riksdagen tillkännager för regeringen som sin mening vad som
            anförs i motionen om att slå vakt om folkbildningens särart och
            utvecklingsmöjligheter samt att på nationell nivå påbörja en dialog
            med lokala och regionala bidragsgivare kring bidragsgivningen.
          </p>
        </div>
        <div type="motContent">
          <head type="h1" xml:id="i-SoJH8Jw9HeEgjRkbjRHE8V">
            Motivering
          </head>
          <p xml:id="i-Kjntkwrt6A7j8M6LgW2hVA">
            Folkbildningen har i ett helt sekel bidragit till att minska
            kunskaps- och klassklyftor i Sverige och väckt engagemang som
            lett till att Sverige, jämfört med många andra länder, har en
            livaktig demokrati där många människor gör sin röst hörd.
          </p>
          <p xml:id="i-XbLx8ufGYYG9wYP1Qj9VpQ">
            Folkbildningens betydelse för svenska folkets samhällsengagemang
            blir tydlig om man granskar den offentliga debatten i enskilda
            sakfrågor. Debatterna inför EU-inträdet och inför valutabytet
            är bra exempel. Vid båda dessa tillfällen lyckades folkbildningen
            engagera många människor i studiecirklar och seminarier i sakfrågan.
            Ett par exempel där den lokala anknytningen med det nationella
            perspektivet skapar delaktighet och engagemang, det som är så
            oerhört angeläget att bevara och utveckla.
          </p>
          <p xml:id="i-AfryS1r4p6S1YMkwteAZrx">
            Tidigare propositioner som berört folkbildningen har slagit fast
            värdet av detta och värdet av att folkbildningen även i framtiden
            får möjlighet att utvecklas utifrån sin särart. Det har också
            konstaterats att det är ett gemensamt ansvar för stat, kommuner,
            landsting och huvudmän att erbjuda dessa förutsättningar.
          </p>
          <p xml:id="i-CxwpGVG3ghSqsuvy2bAUPW">
            Ändå finns det skäl att känna oro kring framtidens folkbildning.
            Sedan den politiska majoriteten skiftade 2006 har flera kommuner,
            landsting och regionförbund i landet beslutat att kraftigt begränsa
            eller helt upphöra med sitt stöd till folkbildningen. På flera
            håll förs också en diskussion kring hur man i högre utsträckning
            ska kunna styra mot, uppdra åt och beställa verksamhet från studieförbund
            och folkhögskolor. Blir detta verklighet förloras hela poängen
            med folkbildningen, då kan vilken kommersiell utbildningsleverantör
            som helst ta över dess verksamhet.
          </p>
          <p xml:id="i-N7PVh3CN3zxnJrW7b6SUE6">
            Det är viktigt att förstå folkbildningens idé för att kunna förstå
            motiven för samhällets stöd till folkbildningen. Folkbildningens
            praktiska genomförande ska naturligtvis kunna granskas utifrån
            olika kvalitetsindikatorer. Men detaljerna måste folkbildningen
            själv finna former för. Precis som deltagandet är fritt och frivilligt
            för den enskilde, behöver en god folkbildning vara befriad från
            pekpinnar och tvång. Syftet med statens bidrag till folkbildningen
            bör därför vara att utveckla och stärka den, inte att styra och
            begränsa den.
          </p>
          <p xml:id="i-7BhcjsgJmckARJdKoLyrqU">
            För att folkbildningen ska kunna bli den där mötesplatsen och
            plantskolan för utvecklingen av demokratiska samhällsmedborgare
            som vill skapa opinion och påverka i hela landet måste alla nivåer
            ta sitt ansvar för att slå vakt om dess särart och bidra till
            dess utveckling. Med tanke på att bidragen till folkbildningen
            från kommuner och landsting har minskat kraftigt under många år
            är det hög tid att man från nationell nivå tar initiativ till
            samtal med regioner, landsting, kommuner och huvudmän om folkbildningens
            angelägenhet och det gemensamma ansvaret för dess utveckling.
          </p>
        </div>
        <div type="motSignatures">
          <list>
            <item xml:id="i-6s7LbLtXm6eg1TvACCePPt">
              Louise Malmström (s)
            </item>
            <item xml:id="i-8dzxSXemteKYYDVtKUX4wj">
              Jan Björkman (s)
            </item>
          </list>
        </div>
      </div>
    </body>
  </text>
</TEI>
