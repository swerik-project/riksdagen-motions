<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00018">
  <teiHeader>
    <fileDesc>
      <titleStmt>
        <title>Vägar till högskolan för kunskap och kvalitet</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vägar till högskolan för kunskap och kvalitet</title>
          <idno type="rdwebb">GU02Ub18</idno>
          <rs type="number">Ub18</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub18/text</ref>
          <ref type="dokument_url_html">http://data.riksdagen.se/dokument/GU02Ub18</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub18</ref>
          <ref type="doc">http://data.riksdagen.se/fil/210ECCFA-E705-43BA-BF2F-9FED737572A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RA6hwAdqLZba5kNpknCkdh" type="basedOn"/>
        <correspContext corresp="i-RA6hwAdqLZba5kNpknCkdh">
          <ref>Proposition 2006/07:107</ref>
        </correspContext>
        <correspAction xml:id="i-MGtJtn7tYmy9zHKLwBqWRF" type="signed"/>
        <correspContext corresp="i-MGtJtn7tYmy9zHKLwBqWRF">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-2hFYHp81DJjCgHnmRKWEa5" type="referral">
          <date when="2007-04-17"/>
        </correspAction>
        <correspAction xml:id="i-SVCJUnv6M5AtyqcL8uRRY3" type="dismissal">
          <date when="2007-04-16"/>
        </correspAction>
        <correspAction xml:id="i-Sicgh9YFjTzbnHVCZLoDAD" type="dismissal">
          <date when="2007-04-16"/>
        </correspAction>
        <correspAction xml:id="i-Av4Trg5WCEctjcC7vSCe8P" type="transfer">
          <date when="2007-04-13"/>
        </correspAction>
        <correspAction xml:id="i-MreXQtcJrLituF68Fxu7wV" type="submission">
          <date when="2007-04-13"/>
        </correspAction>
        <correspAction xml:id="i-U15zmsLZaJqNphuEZ6Pa6y" type="assigned"/>
        <correspContext corresp="i-U15zmsLZaJqNphuEZ6Pa6y">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Beuk6waP5aucc6hDkmNCft" type="motBody">
        <div xml:id="i-Wpx4zynmPWJKSynxiPwWWE" type="motProposal" subtype="förslag">
          <head xml:id="i-MDrQVrDeTSPCy4aRTD9AWk">
            Förslag till riksdagsbeslut
          </head>
          <list xml:id="i-FXMn9cHva1icHpiqbWijwK" style="ol">
            <item xml:id="i-8MLwfoBRkPYTj3rxTthVQc">
              Riksdagen tillkännager för regeringen som sin mening vad som
              i motionen anförs om en utredning angående högskolebehörighet.
            </item>
          </list>
          <list xml:id="i-PvuiacqrbQpqH6L4PHCYmt" style="ol">
            <item xml:id="i-7P34dqg4xzgcDWwrkL1Nf8">
              Riksdagen tillkännager för regeringen som sin mening vad som
              i motionen anförs om att reglerna för grundläggande behörighet
              till högskola ej ska förändras.
            </item>
          </list>
          <list xml:id="i-HBUwjQM3KMD43bFxBoFVzB" style="ol">
            <item xml:id="i-AM17xxXCCqqe5WEHM6Woqx">
              Riksdagen tillkännager för regeringen som sin mening vad som
              i motionen anförs om att ett samlat betygsdokument från gymnasial
              vuxenutbildning ska vara kvar som behörighetsgivande dokument.
            </item>
          </list>
          <list xml:id="i-9LCPqEudczjCwjaYz2JjZq" style="ol">
            <item xml:id="i-EieYn2ek1pj4npawwDfQKZ">
              Riksdagen tillkännager för regeringen som sin mening vad som
              i motionen anförs om att den s.k. 25:4-regeln ska finnas kvar.
            </item>
          </list>
          <list xml:id="i-W1KWd8jgiwPQd77pVynFBd" style="ol">
            <item xml:id="i-W8JrKkBYPLxBseV8tfHi6p">
              Riksdagen tillkännager för regeringen som sin mening vad som
              i motionen anförs om att den s.k. HA-gruppen ska finnas kvar.
            </item>
          </list>
          <list xml:id="i-YcCcsoV9z5GbzK97Fwwq6L" style="ol">
            <item xml:id="i-Ju9gQooWm55LSjNXqBHhWH">
              Riksdagen tillkännager för regeringen som sin mening vad som
              i motionen anförs om att kurser i vissa ämnen i gymnasieskolan
              ej ska kunna ge extra meritpoäng vid urval till utbildningar i
              högskolan.
            </item>
          </list>
          <list xml:id="i-LgStjUPLmiXHWAfzwnnZP8" style="ol">
            <item xml:id="i-MorE2CstMMqh5LM6EJSn1y">
              Riksdagen tillkännager för regeringen som sin mening vad som
              i motionen anförs om förlängning av lärarexamen med inriktning
              mot undervisning i förskola, förskoleklass, grundskolans tidigare
              år och fritidshem samt undervisning i modersmål.
            </item>
          </list>
        </div>
        <div xml:id="i-VL2Ba5GrEyu56B5Yuc2a4Z" type="motContent">
          <head xml:id="i-8fRMsJibJsgzPPcBvec9Mk" type="h1">
            Vägar till högskolan för kunskap och kvalitet
          </head>
          <head xml:id="i-HBQSXqHJ8UAuFjq6B2JUZq" type="h1">
            Inledning
          </head>
          <p xml:id="i-T3Nk1zqUkTMcQvYWpv4d6w">
            Lika tillgång till utbildning är en fråga om rättvisa och jämlikhet.
            För Vänsterpartiet är därför breddad rekrytering och ökad mångfald
            viktiga mål för högskolan. För att minska den sociala, etniska
            och könsmässiga snedrekryteringen inom den högre utbildningen
            krävs förändringar inom en rad områden. En nödvändig förutsättning
            är att det finns ett tillräckligt antal studieplatser, och vi
            vill se en fortsatt utbyggnad av högskolan. Det krävs utökade
            satsningar på kvaliteten för att bl.a. möta de behov som nya grupper
            studenter kan tänkas ha. Det behövs ett studiemedelssystem som
            ger ekonomisk och social trygghet. Dessutom fordras ett öppet,
            flexibelt och samtidigt tydligt antagningssystem som inte sorterar
            bort sökande till högskolan utifrån deras bakgrund.
          </p>
          <p xml:id="i-SEiKBQFiDMyjqBcfkgcneS">
            I proposition 2006/07:107 föreslår regeringen förändringar av
            reglerna för antagning och urval till utbildningar vid universitet
            och högskolor. Förslagen innebär bl.a. högre krav för grundläggande
            behörighet, att den s.k. 25:4-regeln avskaffas, möjlighet att
            få extra meritpoäng för vissa ämnen samt att de av högskolan beslutade
            urvalsgrunderna utökas till en tredjedel av platserna.
          </p>
          <head xml:id="i-NGCsS8ga6szmpH4sZDVzPZ" type="h1">
            Grundläggande behörighet
          </head>
          <p xml:id="i-3A2cnNTHG8nfemGy8knAXq">
            I enlighet med vad som föreslogs i propositionen Ny värld ny
            högskola (prop. 2004/05:162), har riksdagen beslutat att grundläggande
            behörighet har den med slutbetyg från nationellt och specialutformat
            program i gymnasieskolan och som fått betyget Godkänd i minst
            2 250 gymnasiepoäng inklusive gymnasiearbetet. Detsamma gäller
            den som har slutbetyg från gymnasial vuxenutbildning och fått
            betyget Godkänd i minst 2 250 gymnasiepoäng. Regeringen menar
            dock att kraven för grundläggande behörighet måste höjas, annars
            riskerar kvaliteten inom den högre utbildningen att försämras,
            och föreslår att det ska krävas betyget Godkänd i kärnämneskurserna
            svenska eller svenska som andraspråk, engelska och matematik.
          </p>
          <p xml:id="i-J4iYv8YS1MACF5xJbwCxGi">
            Till stöd för förslaget hänvisar regeringen till Högskoleverkets
            rapport Icke godkänd i gymnasieskolan godkänd i högskolan? (2007:1)
            som sägs visa att de studenter som inte har betyget Godkänd i
            svenska eller svenska som andraspråk, engelska eller matematik
            tar färre högskolepoäng under det första läsåret i högskolan.
            Det kan dock diskuteras vilket förklaringsvärde denna rapport
            har och vilken vikt som ska läggas vid dess resultat när ett så
            principiellt viktigt beslut ska fattas.
          </p>
          <p xml:id="i-HLWTcZQ61nrSALEP3FKf7M">
            Ett viktigt resultat i rapporten är att det endast är en halv
            procent av studenterna som saknar godkänt betyg i de nämnda ämnena
            och andelen är sjunkande. Ett så litet antal studerande har knappast
            någon avgörande inverkan på den generella kvaliteten inom högskolan.
            Höjda krav för grundläggande behörighet handlar då mer om att
            förhindra individers avhopp och studiemisslyckanden.
          </p>
          <p xml:id="i-PfpF1yiiNkCYSKyTZkG7UT">
            Eftersom det handlar om att skydda en särskild grupp människor
            från att misslyckas med sin utbildning är det oerhört viktigt
            att regelverket inriktas mot rätt personer. I detta fall anses
            det vara de med Icke godkänd i svenska eller svenska som andraspråk,
            engelska och matematik som ska skyddas. Därför är det intressant
            att Högskoleverkets rapport påvisar att det råder ett starkare
            samband mellan studenternas medelbetyg och antal registrerade
            poäng. När studenter med samma medelbetyg från gymnasiet jämförs
            tycks det endast skilja ca 3 registrerade högskolepoäng under
            det inledande läsåret mellan dem som har betygen Godkänd och Icke
            godkänd i kärnämneskurserna i fråga. Slutsatsen blir då att det
            snarare är de med låga medelbetyg som bör hindras från att söka
            högre utbildning.
          </p>
          <p xml:id="i-8t5w9CkBQs92YL9PSKzKV6">
            Rapporten lider dock av svagheten att det endast är statistiska
            samband som redovisas. Orsakssambanden lämnas därhän, vilket ger
            upphov till en del frågor. Den mest grundläggande av dessa frågor
            är huruvida det är studenternas gymnasiebetyg eller deras bakgrund
            som bestämmer antalet poäng de tar. Det finns gedigna och omfattande
            kunskaper om att klass, kön och etnicitet påverkar elevers betyg
            i grund- och gymnasieskolan. Det är därför inte särskilt långsökt
            att anta att detta förhållande även råder inom högskolan. Bland
            dem som inte har godkänt betyg i svenska B, engelska A och/eller
            matematik A och har påbörjat högskolestudier finns en överrepresentation
            av män, arbetarklass och personer med utländsk bakgrund som inte
            har gått naturvetenskaps- eller samhällsvetenskapsprogrammet på
            gymnasiet. Rapportförfattarna drar själva inga slutsatser av detta
            förhållande, men en tolkning är att sambanden i rapporten orsakas
            av att högskolan missgynnar exempelvis studenter ur arbetarklassen.
          </p>
          <p xml:id="i-Tda8R1Ju7z1nzAZT64x6qP">
            Om det nu är studenternas bakgrund som fäller avgörandet är det
            givetvis inte rimligt att straffa dem, utan det blir mer angeläget
            att ställa högre krav på högskolorna att anpassa undervisningen
            efter studenternas behov. Varför är det så tabubelagt att tala
            om att högskolestuderande kan behöva stöd i sitt lärande? Dock
            saknas det nödvändig kunskap om hur högskolan kan och bör möta
            studenter med olika bakgrund för att ge alla chansen att nå framgång
            i sina studier.
          </p>
          <p xml:id="i-89x7jXeECiqDMuXESVmj73">
            Mot bakgrund av att det behövs bättre analyser av vilka orsakssamband
            som råder vad gäller förkunskapskrav, förmåga att tillgodogöra
            sig högre studier, studenternas bakgrund, högskolans undervisning
            m.m. anser Vänsterpartiet att det är olyckligt att höja kraven
            för grundläggande behörighet utan att dessa frågor har blivit
            grundligt analyserade och belysta. Vi föreslår därför att det
            tillsätts en utredning med uppgift att besvara dessa frågor. Detta
            bör ges regeringen till känna.
          </p>
          <p xml:id="i-SfujdHjBqVVMmzJn7v15R4">
            Under tiden bör inga förändringar göras av regelverket för grundläggande
            behörighet, dvs. den som har slutbetyg från nationellt eller specialutformat
            program eller gymnasial vuxenutbildning och fått betyget Godkänd
            i minst 2 250 poäng ska vara behörig att läsa vid högskola. Detta
            bör ges regeringen till känna.
          </p>
          <head xml:id="i-3JNJ13BYBqeTzJvhEBog37" type="h1">
            Samlat betygsdokument
          </head>
          <p xml:id="i-Ar8BPR7ifMFgjaQjnRu5X3">
            I propositionen föreslås vidare att ett samlat betygsdokument
            från gymnasial vuxenutbildning inte längre ska ge högskolebehörighet.
            Detta försvårar för dem som har studerat inom vuxenutbildningen
            att söka till högskolan. Ett slutbetyg säger inte mer om vilka
            möjligheter de studerande har att tillgodogöra sig högskoleutbildning
            än vad ett samlat betygsdokument gör. Vänsterpartiet föreslår
            således att samlat betygsdokument från gymnasial vuxenutbildning
            ska vara kvar som behörighetsgivande dokument. Detta bör ges regeringen
            till känna.
          </p>
          <head xml:id="i-KkBNtZbTvLYpMFmLAtEzgB" type="h1">
            25:4-regeln
          </head>
          <p xml:id="i-XkcRUZFubMnzyfkCKxmaV1">
            För att ytterligare beskära vägarna till högre utbildning föreslår
            regeringen att 25:4-regeln, som innebär att den som är 25 år och
            har arbetat i minst fyra år får tillgodoräkna sig 0,5 poäng, tas
            bort. Regeln är viktig för att öka mångfalden på högskola och
            universitet; genom att ta bort den bygger regeringen fler hinder
            som förstärker den sociala och etniska snedrekryteringen.
          </p>
          <p xml:id="i-KtUJrTLyEonG3vBQvTbkNF">
            25:4-regeln innebär på intet sätt innebär att dörrarna till högskolan
            står helt öppna. Det krävs också minst betyget Godkänd i svenska
            och engelska och i vissa fall även särskild behörighet. Sökande
            med enbart arbetslivserfarenhet måste alltså komplettera med antingen
            komvux eller högskoleprov för att kunna komma in på de flesta
            utbildningar. Många högskolor säger sig dessutom ha mycket positiva
            erfarenheter av de studenter som har antagits genom denna regel.
            Det är också positivt med åldersmångfald bland de studerande.
          </p>
          <p xml:id="i-MsuGJ1Vgwqq2xgPby3BUHU">
            Förslaget kan även kritiseras utifrån rättssäkerhetsperspektiv.
            Att ersätta 25:4-regeln med bedömning av reell kompetens är både
            komplicerat och riskfyllt. Bedömningar av reell kompetens sker
            redan på flera lärosäten, men inte utan problem. Dels är metoderna
            för sådana bedömningar väldigt olika på olika lärosäten och dels
            är de svåra att förstå för de sökande. Eftersom bedömningarna
            riskerar att bli subjektiva är det svårt att uppnå rättssäkerhet,
            och eftersom procedurerna är resurskrävande finns det risk för
            att vissa lärosäten försöker prioritera bort dem.
          </p>
          <p xml:id="i-JBMLfFD4ftDfhu5DwaH34X">
            Med anledning av detta föreslår Vänsterpartiet att den s.k. 25:4-regeln
            ska vara kvar. Detta bör ges regeringen till känna.
          </p>
          <head xml:id="i-KumwxXfkJ23PGrVkMRCfMP" type="h1">
            Urvalsgrunder
          </head>
          <p xml:id="i-VzU5Uhdvb9F8pfThzXY6Yx">
            Vänsterpartiet ser positivt på propositionens förslag att utöka
            av högskolan beslutade urvalsgrunder till en tredjedel av platserna.
            Regeringen fortsätter därmed den politik för att bredda rekryteringen
            till högskolan som slogs fast i propositionerna Den öppna högskolan
            (prop. 2001/02:15) och Ny värld ny högskola (prop. 2004/05:162).
            Möjligen kommer detta att något motverka den ökade snedrekrytering
            som blir följden av regeringens övriga förslag. Ett av dessa förslag
            är att avskaffa urvalsgruppen för sökande med resultat från högskoleprovet
            i kombination med arbetslivserfarenhet. Detta kan komma att missgynna
            grupper som av tradition sällan söker sig till högskolan. Vi föreslår
            att denna urvalsgrupp, den s.k. HA-gruppen, fortsatt ska finnas
            kvar. Detta bör ges regeringen till känna.
          </p>
          <head xml:id="i-GiwXUuPgMsUee1NHsRhm45" type="h1">
            Meritkurser
          </head>
          <p xml:id="i-6efzN8uyLwYiaSX4k3p8vz">
            Det kanske mest ogenomtänkta förslaget i propositionen, enligt
            Vänsterpartiets mening, är att sökande med betyget Godkänd från
            vissa kurser i ämnena moderna språk, engelska och matematik samt
            områdeskurser ska kunna få upp till 2,5 extra meritpoäng. Förutom
            att förslaget är oklart, krångligt och svåröverskådligt inte minst
            för dem som ska söka till gymnasiet i år 9 är det djupt orättvist
            och kommer att bidra till en ökad social och etnisk snedrekrytering.
          </p>
          <p xml:id="i-XqkkAD3wjtjD6bifWjRPdW">
            Sambandet mellan kunskaper i språk och utbildning vid högskolan
            är dåligt klarlagt i propositionen. Enligt regeringen syftar förslaget
            till att premiera studier i gymnasieskolan som är relevanta för
            den högskoleutbildning som söks. Regeringen presenterar dock inget
            underlag som visar på vilket sätt studier i språk är relevant
            för högskoleutbildning. Finns det t.ex. belägg för att tidigare
            språkstudier generellt gör att studenter tillgodogör sig högskoleutbildning
            på ett bättre sätt? Förslaget tycks handla mer om vad som är till
            fördel i arbets- och samhällslivet och om att disciplinera ungdomar
            genom att förmå dem att arbeta hårt. För Vänsterpartiet är det
            en självklar princip att kunskaper som inte har något samband
            med den valda utbildningen inte ska premieras extra vid urvalet.
            Givetvis kräver vissa utbildningar specifika förkunskaper, men
            detta ska i så fall framgå av den särskilda behörigheten. Och
            den särskilda behörigheten ska ange de kunskaper som behövs för
            att de sökande ska kunna tillgodogöra sig utbildningen. Det finns
            därför ingen anledning att tvinga gymnasieelever att överutbilda
            sig. De bör i stället kunna ägna en del av tiden i gymnasiet att
            öka sin bildning.
          </p>
          <p xml:id="i-SzNxPmmn7SFi7uP6aoq12M">
            Den allvarligaste invändningen mot förslaget handlar emellertid
            om att alla elever inte får samma möjligheter att konkurrera om
            platserna på vissa utbildningar i högskolan. Alla gymnasieskolor
            har inte förutsättningar att anordna samtliga kurser i ämnen som
            kan ge extra meritpoäng. Det kan t.ex. bero på att det saknas
            lärare i språk eller att för få elever har valt att läsa ett visst
            språk. Inom många yrkesförberedande program finns inte ens utrymme
            att läsa alla meritkurser.
          </p>
          <p xml:id="i-LKrAzhCpLvnBVXV5JnHFLV">
            Vidare är det förvånande och snudd på diskriminerande att regeringen
            endast vill främja vissa språkkunskaper. De elever som läser kurser
            i modersmål får nämligen inga extra meritpoäng. Bland annat får
            det den olustiga konsekvensen att de nationella minoritetsspråken
            behandlas olika. De som har läst finska eller samiska kan få extrapoäng
            medan kunskaper i jiddisch, romani chib eller meänkieli inte renderar
            extra meritpoäng. Att danska premieras, men inte norska är snarast
            tragikomiskt i sammanhanget.
          </p>
          <p xml:id="i-25iTAQPcg62pApik931P3F">
            Givetvis slår förslaget också mot elever från hem utan studietraditioner.
            Moderna språk är ofta ett läxintensivt ämne, och de elever som
            har välutbildade föräldrar som kan ge stöd och hjälp får ett stort
            försprång framför de elever som saknar möjlighet att få hjälp
            i hemmet. Det kommer att leda till en ökad social snedrekrytering
            på högskoleutbildningar med högt söktryck och höga antagningspoäng,
            t.ex. läkarlinjen, där snedrekryteringen redan är mycket stor.
          </p>
          <p xml:id="i-GkEJGAkeFPAAqsbxUw8Qnk">
            Om det är nödvändigt att fler människor är språkkunniga i det
            svenska samhället bör det åstadkommas med andra åtgärder, utan
            att bestraffa dem som inte har dessa kunskaper. Det krävs andra
            styrmedel än dem som regeringen föreslår. Ett sätt kan vara att
            avskaffa betygen eller åtminstone införa ämnesbetyg i gymnasieskolan.
            I dag hämmas lusten att lära många gånger av rädslan att få ett
            dåligt betyg på en kurs. Detta gäller särskilt språk, som av många
            elever uppfattas som mycket krävande. Det skulle givetvis också
            vara möjligt att stärka språken vid högskolan, och Vänsterpartiet
            ser inga problem med kurser som vänder sig till nybörjare.
          </p>
          <p xml:id="i-EkZSJtZNW6qPhicXjSPQWr">
            Vi föreslår med anledning av detta att kurser i vissa ämnen i
            gymnasieskolan ej ska kunna ge extra meritpoäng vid urval till
            utbildningar i högskolan. Detta bör ges regeringen till känna.
          </p>
          <head xml:id="i-3yKC35JanJNtpPPcfbopFZ" type="h1">
            Lärarexamen
          </head>
          <p xml:id="i-KA6KocC8KwDhr2nnKLwUZ8">
            I propositionen redovisar regeringen också sitt beslut om att
            klyva lärarutbildningen så att vissa lärare får en examen på grundnivå
            medan andra får examen på avancerad nivå. Vänsterpartiet finner
            att detta beslut saknar förankring såväl bland högskolor med lärarutbildning
            som bland en stor del av de yrkesverksamma lärarna. Det är också
            ett svek mot alla elever som behöver välutbildade lärare. Vi föreslår
            därför att 140-poängsutbildningen för arbete i förskola, förskoleklass,
            grundskolans tidigare år, fritidshem samt modersmål förlängs till
            160 poäng och därmed tillhör avancerad nivå endast en lärarexamen
            behövs. Minst 40 poäng av kurserna ska vara på avancerad nivå
            i syfte att ge behörighet för studier på master- och forskarnivå.
            Detta bör ges regeringen till känna.
          </p>
        </div>
        <div xml:id="i-7WodJtmjSdg4WrNvkp1bJY" type="motSignatures">
          <list xml:id="i-N2xeS2Wb8fz5oUrcP1QALt">
            <item xml:id="i-BoqYYCVvBFJV4RnH4EMtXu" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-716RG5kBsNW7iJhsgCh9Cv" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-Ceo2HMS9quWYBz589pKD1c" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-QH5nsstjcmbMez8xz9apfc" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-QyK5t7hcCf23UXuqMmy8sb" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-VFtSqyk5USnGKFFteRnZD1" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-TqvFChSfhM3JLGFc5tFqqg" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-AXe3PwraUj8csE3TVk3sqA" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
