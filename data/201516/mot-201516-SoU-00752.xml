<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00752">
  <teiHeader>
    <fileDesc>
      <titleStmt>
        <title>Personlig assistans</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:752 av Maj Karlsson m.fl. (V)</title>
          <idno type="rdwebb">H302752</idno>
          <rs type="number">752</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302752/text</ref>
          <ref type="dokument_url_html">http://data.riksdagen.se/dokument/H302752</ref>
          <ref type="dokumentstatus_url_xml">http://data.riksdagen.se/dokumentstatus/H302752</ref>
          <ref type="docx">http://data.riksdagen.se/fil/70BB016A-638C-413F-B7EF-9761B189C2BB</ref>
          <ref type="pdf">http://data.riksdagen.se/fil/D01AF4C9-532E-45E1-83E2-C7D58F3D6043</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FiCQcMX1Nf3Zs3hZYGeose" type="signed"/>
        <correspContext corresp="i-FiCQcMX1Nf3Zs3hZYGeose">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="submitted" xml:id="i-6DVf3DWXM9nHBvJJPGwjMW">
          <date when="2015-10-02"/>
          <time when="12:49:54"/>
        </correspAction>
        <correspAction type="reviewed" xml:id="i-YNX297HZ9GhJ2PLwTvgHtu">
          <date when="2015-10-02"/>
          <time when="19:34:00"/>
        </correspAction>
        <correspAction type="referred" xml:id="i-SURtRW1efcXbvHpp7Frge5">
          <date when="2015-10-13"/>
        </correspAction>
        <correspAction type="assigned" xml:id="i-WwCD3ihzJ5nUkzkcjAUks4">
          <date when="2017-06-30"/>
          <time when="16:00:04"/>
        </correspAction>
        <correspContext corresp="i-WwCD3ihzJ5nUkzkcjAUks4">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-CCJY5yHNiepoLEvf43Wg1Z"/>
        <correspContext corresp="i-CCJY5yHNiepoLEvf43Wg1Z">
          <ref type="uppgift">2016/17:SoU8</ref>
          <ref type="ref_dok_id">H401SoU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU8</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:752 av Maj Karlsson m.fl. (V) Personlig assistans</div>
      </div>
      <div type="motBody">
        <div type="motProposal" subtype="förslag">
          <head xml:id="i-9SuiMDrRSyodBkk7sF9YNs">
            1 Förslag till riksdagsbeslut
          </head>
          <list style="ol">
            <item xml:id="i-48t1eWWq4xJ9UZ5y2HVfUV">
              Riksdagen ställer sig bakom det som anförs i motionen om att
              det i direktiven till den kommande utredningen om personlig assistans
              och LSS bör göras tydligt att syftet är att utreda hur lagstiftningen
              kring grundläggande behov för personlig assistans ska förändras
              för att ursprungsintentionerna i assistansreformen ska uppfyllas,
              och riksdagen tillkännager detta för regeringen.
            </item>
            <item xml:id="i-NJBcTJ5Y4rkTE1sCFRExkB">
              Riksdagen ställer sig bakom det som anförs i motionen om att
              de lagändringar för ökad säkerhet vid beslut om och utbetalning
              av assistansersättning som föreslogs i budgetpropositionen för
              2013 bör utvärderas och tillkännager detta för regeringen.
            </item>
            <item xml:id="i-GkSFUmmHgZKSaaAjXmAMsL">
              Riksdagen ställer sig bakom det som anförs i motionen om att
              utreda förutsättningarna för ett helt statligt huvudmannaskap
              för personlig assistans och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-S2FdEiSEDQz9wF5nbRpD99">
            2 En reform att slå vakt om
          </head>
          <p xml:id="i-VRnRucaMHGafGnc4acsntt">
            I FN-konventionen om mänskliga rättigheter för personer med funktionsnedsättning
            fastslås rätt till självbestämmande och rätten att kunna delta
            i samhället. Personlig assistans är en av de serviceformer som
            FN-konventionen beskriver som en rättighet.
          </p>
          <p xml:id="i-FyrCN738g73ZAJs8Qw5V5e">
            En av grundtankarna med personlig assistans är att personer med
            funktionsnedsättning ska ha samma möjligheter som personer utan
            funktionsnedsättning att få leva det liv som de vill leva. Personlig
            assistans har förbättrat livskvaliteten enormt för många och är
            en av de viktigaste jämlikhetsreformerna i Sveriges historia.
          </p>
          <p xml:id="i-HCwzo1kHg1TEdh34o4mRDV">
            Målet med service som personlig assistans är ”inkludering och
            deltagande i samhället”. Det handlar alltså om en rättighet som
            sträcker sig långt utöver rätten att få hjälp med dusch, påklädning
            och andra liknande sysslor. Det handlar om en rätt till personlig
            assistans som skapar full delaktighet – med andra ord rätt till
            medborgarskap.
          </p>
          <p xml:id="i-MK9ViCgkSGyRvMDgjfrgAz">
            FN-konventionens rättighet till service hör till de s.k. ekonomiska,
            sociala och kulturella rättigheterna. När det gäller dessa rättigheter
            finns det inte en absolut rätt till dem, utan hur de garanteras
            är beroende av landets resurser. Men i konventionen anges att:
            ”Med avseende på ekonomiska, sociala och kulturella rättigheter
            åtar sig varje konventionsstat att vidta åtgärder och till fullo
            utnyttja sina tillgängliga resurser”. Sverige har alltså ett ansvar
            att använda våra gemensamma resurser för att se till att rättigheterna
            blir verklighet.
          </p>
          <p xml:id="i-LKyEzvrqXeneEtwPvQtarG">
            I en rapport om assistansersättningens samhällsekonomiska effekter
            (Socialstyrelsen, 2008-131-27) finner Socialstyrelsen att personlig
            assistans också är en samhällsekonomiskt kostnadseffektiv insats
            som borde utökas till fler personer.
          </p>
          <p xml:id="i-S1CB2ugjaKcwJCgCXFeAJ9">
            Under de senaste åren har debatten om personlig assistans ändå
            kommit att handla alltför mycket om att spara pengar. Det har
            resulterat i snävare bedömningar av rätten till assistans, integritetskränkande
            utfrågningar och övervakning. Den personliga assistansen ska förstås
            inte vara ett slöseri med pengar, men för Vänsterpartiet är inte
            kostnadsdämpning en principiell utgångspunkt i sammanhanget, utan
            rätten till en god personlig assistans ska stå i fokus.
          </p>
          <head type="h2" xml:id="i-VYeKMveXmcW3JBfrr4zM2s">
            2.1 Assistansersättningens storlek och utformning
          </head>
          <p xml:id="i-GtJA8LEUK1GKm6ZfUEfgYo">
            En av de mest aktuella assistansfrågorna just nu är den om assistansersättningens
            storlek och utformning.
          </p>
          <p xml:id="i-KF7GXcWthuC79tgT97ddDW">
            De ökande utbetalningarna av assistansersättning har tagit stor
            plats i debatten. Grunden för ersättningssystemet är en timschablon,
            som av vissa ansetts vara för högt räknad. Inspektionen för socialförsäkringen
            (ISF) har med rapporten Assistansmarknaden (rapport 2012:12) visat
            att ersättningens utformning ger privata assistansanordnare en
            marginal på i genomsnitt 54 kronor per timme. Totalt överkompenseras
            de privata företagen med drygt 2 miljarder kronor per år.
          </p>
          <p xml:id="i-5qos9cEUHHXx5mfTfepfTg">
            I en annan rapport från ISF, Kommunernas kostnader för assistansverksamhet
            (rapport 2014:23), anges att vissa kommuners kostnader för assistans
            är mindre än timschablonen. ISF påpekar dock också att kommunerna
            ofta har bristande redovisning av kostnaderna.
          </p>
          <p xml:id="i-3a2CaECxxwkepDP8KSThuj">
            Samtidigt finns assistansanordnare, även kommunala, som menar
            att timschablonen räknas upp i för låg utsträckning för att hänga
            med i utvecklingen av assistenternas löner och arbetsvillkor.
            Detta anses gå ut över kvaliteten på assistansen.
          </p>
          <p xml:id="i-3ZbjCN6GQaUaYqWEbWEhqE">
            Vi kan konstatera att villkoren på assistansmarknaden ser väldigt
            olika ut för olika aktörer, framförallt beroende på aktörernas
            storlek. ISF har framfört att ersättningssystemet för statlig
            assistans bör ses över bland annat för att bättre motsvara de
            olika villkor som gäller för olika assistansutförare.
          </p>
          <p xml:id="i-KuRhqGWNLWzobiTVdzwV3b">
            Assistansersättningsutredningen (SOU 2014:9) föreslog en förändrad
            ersättningsmodell, som dock inte var särskilt lyckad och fick
            omfattande kritik. Remissinstanser från funktionshinderrörelsen
            menade att förslagen skulle slå hårt mot de assistansanvändare
            som har störst behov och de mest seriösa anordnarna som erbjuder
            goda villkor för personalen.
          </p>
          <p xml:id="i-HV5uJRU6Uk5vQRh5Z1tjfU">
            Vi kan konstatera att det pågår ett fortsatt arbete kring assistansersättningen.
            Vi vill betona att detta arbete måste utgå från ett brukarperspektiv
            och att brukarna måste ha möjlighet att även framöver välja mellan
            både små och stora anordnare. Intresseorganisationer från funktionshinderrörelsen
            måste ges möjlighet att medverka i detta arbete. Överkompensation
            och stora företagsvinster ska samtidigt inte få förekomma. I det
            avseendet är den pågående Välfärdsutredningens uppdrag relevant
            även i frågan om assistansersättningen.
          </p>
          <head type="h2" xml:id="i-2s46i5KNfmwcRwWwsAeYCC">
            2.2 Vinstdriven assistans
          </head>
          <p xml:id="i-3fbh3DpygH1eKfZNgEguj4">
            Som tidigare nämnts så har ISF visat att assistansersättningens
            utformning ger privata assistansanordnare en marginal på i genomsnitt
            54 kronor per timme, och de privata företagen överkompenseras
            alltså med drygt 2 miljarder kronor per år.
          </p>
          <p xml:id="i-8QACoYkruj3JcskLZkCoEj">
            Möjligheterna att göra vinst på personlig assistans har lett
            till att riskkapitalbolag har sökt sig till branschen.
          </p>
          <p xml:id="i-8iULkK1uFqr31WoduaHKBn">
            En grundläggande tanke med assistansreformen är att assistansberättigade
            själva ska få välja sin assistans. Detta vill Vänsterpartiet slå
            vakt om. Vi välkomnar en mångfald av olika assistansanordnare.
            Samtidigt anser vi inte att vinstintresse och riskkapitalism hör
            hemma inom assistansen. Assistansersättningen ska användas för
            en assistans av god kvalitet. Det ska inte vara möjligt att göra
            stora överskott på bekostnad av kvalitet i assistansen eller genom
            dåliga arbetsvillkor och låga löner för assistenterna.
          </p>
          <p xml:id="i-FrVWoA6Hs9MGPnZMVGeh7B">
            Frågan om vinstdriven personlig assistans ingår i utredningen
            om nytt regelverk för privat utförda välfärdstjänster. Utredningen
            är en av de viktigaste punkterna i Vänsterpartiets överenskommelse
            med regeringen om åtgärder för att få stopp på vinstjakten i välfärden.
          </p>
          <p xml:id="i-RHoJs1o8euAQVrKxifH2Y7">
            Vi hoppas och tror att utredningen kan hitta en lösning på frågan
            som kombinerar mångfald och självbestämmande med krav på att assistansersättningen
            ska användas till det den faktiskt är avsedd för. Även i detta
            arbete är förstås ett nära samarbete med företrädare för intresseorganisationerna
            helt nödvändigt.
          </p>
          <head type="h1" xml:id="i-Y6Tiyka3NJitUmynamWK8r">
            3 Förändra lagstiftningen kring grundläggande behov
          </head>
          <p xml:id="i-4j27t76efvPYQCwbHXNWNa">
            Ett stort och akut problem när det gäller personlig assistans
            idag är utvecklingen av Försäkringskassans bedömningar av begreppet
            ”grundläggande behov” Detta problem har uppmärksammats och utretts
            under flera år nu, men inga egentliga politiska åtgärder har vidtagits.
          </p>
          <p xml:id="i-6rJZGo41J5bbtotNtbmM8Z">
            Till de grundläggande behoven räknas: hjälp med personlig hygien,
            hjälp med måltider, hjälp med att klä av och på sig, hjälp med
            att kommunicera med andra och annan hjälp som förutsätter ingående
            kunskaper om den som har funktionsnedsättningen. För att vara
            berättigad till statlig assistansersättning måste dessa grundläggande
            behov av assistans bedömas kräva assistans minst tjugo timmar
            per vecka.
          </p>
          <p xml:id="i-YQwczWyzBujqBtxFAjizea">
            Försäkringskassans bedömningar har på senare år skärpts på ett
            orimligt sätt som vi anser inte står i överensstämmelse med lagstiftningens
            intentioner. Detta inleddes 2007, med den borgerliga regeringens
            fokus på besparingar.
          </p>
          <p xml:id="i-LYujScji9onViSLJ6ehqgp">
            Försäkringskassans nuvarande linje innebär att endast integritetskänsliga
            delar i de grundläggande behoven ska räknas när det ska avgöras
            om en persons grundläggande behov uppgår till minst tjugo timmar
            per vecka. Ett exempel som ofta nämns och tillämpas i verkligheten
            är att Försäkringskassan inte längre anser att det föreligger
            ett för assistansersättning grundläggande behov av assistans vid
            måltider i de fall man själv kan föra mat till munnen, även om
            funktionsnedsättningen innebär att man inte själv kan skära, tillreda
            eller plocka fram maten. Ett annat exempel är att det inte räknas
            in i grundläggande behov att kunna tvätta sitt eget hår, Försäkringskassan
            räknar endast in assistansbehov vid toalettbesök och att kunna
            tvätta sig i övrigt vid bedömningen om huruvida man kan sköta
            sin hygien.
          </p>
          <p xml:id="i-Gb9epuBYVnvGjhBEYbL66j">
            Försäkringskassans nya bedömningslinje bekräftades 2009 av en
            dom i vad som då hette Regeringsrätten, nu Högsta förvaltningsdomstolen.
            I domen nekas assistans för en strokedrabbad man som är förlamad
            och sitter i rullstol. Ett motiv till detta var att han kunde
            äta själv och därför inte hade de grundläggande behov av hjälp
            som skulle berättiga till assistansersättning. Följden av domen
            har blivit en mycket snävare och mer mekanisk bedömning av vad
            som kan ge rätt till assistans.
          </p>
          <p xml:id="i-53Ne2JTFp5eTGjKE7EbtKq">
            De skärpta bedömningarna har lett till att många helt blivit
            av med sin assistansersättning.
          </p>
          <p xml:id="i-NGe8wSK6rV5DY3zGEK6vcs">
            År 2009 tog socialutskottet del av den oro som många då kände
            när det gäller risken för att bli av med assistanstimmar och att
            vid bedömningarna få sitt liv kartlagt i detalj genom integritetskänsliga
            frågor. Efter förslag från utskottet antog riksdagen ett tillkännagivande
            som innebar att regeringen skulle följa upp frågan om bedömningar
            av grundläggande behov noggrant och återkomma till riksdagen.
            Vi har trots det inte kunnat se någon förändring av bedömningen
            vid behov av assistans.
          </p>
          <p xml:id="i-MMzRpjMaFrZbWvz5twv7za">
            I rapporten Assistansersättningen och kommunala stöd till personer
            med funktionsnedsättning (rapport 2014:9) konstaterar ISF att
            andelen indragningar av assistansersättningen, till följd av att
            de grundläggande behoven inte översteg 20 timmar per vecka, ökade
            framför allt under 2008–2010. Den vanligaste orsaken var den ändrade
            bedömningslinjen. Sedan 2008 är också andelen avslag på ansökan
            om assistansersättning högre än andelen bifall.
          </p>
          <p xml:id="i-S5R1opxjFHv4XW4dzSaSqs">
            För de som bedöms ha stora behov av assistans för att tillgodose
            det som definieras som grundläggande behov har antalet timmar
            ökat. Därför har det genomsnittliga antalet assistanstimmar per
            assistansberättigad ökat på senare år. Men den grupp personer
            med funktionsnedsättning vars grundläggande behov är lite mer
            begränsade, men som har andra behov av personlig assistans för
            att kunna leva ett liv som andra, har drabbats hårt av förändringarna.
            Dessa har förlorat de möjligheter till egenmakt, förvärvsarbete,
            fritid och jämställd fördelning av ansvaret för hem och familj
            som de tidigare hade. Detta har rapporterats otaliga gånger de
            senaste åren, bl.a. i en rapport från organisationen STIL – Innan
            levde jag, nu existerar jag – som publicerades samma dag som ISF:s
            rapport.
          </p>
          <p xml:id="i-FtqBGB1B55tzZPzw3EghY">
            För de personer som blir av med sin assistansersättning innebär
            det ofta en personlig katastrof. Möjligheterna att leva ett liv
            som andras begränsas påtagligt, trots uppenbara behov av assistans
            som tidigare hade lagstöd. Många görs beroende av anhöriga. Denna
            nya praxis stämmer inte överens med de åtaganden Sverige har enligt
            FN:s konvention om rättigheter för personer med funktionsnedsättning.
          </p>
          <p xml:id="i-RhZMBhhAKamgCthk54fRwY">
            Åsa Regnér, som är ansvarigt statsråd i frågan om personlig assistans,
            har uttalat sig i media om att regeringen planerar en ny översyn
            av den personliga assistansen och andra insatser enligt LSS. I
            denna utredning kommer frågan om bedömning av grundläggande behov
            ingå.
          </p>
          <p xml:id="i-LrzR7EKY8RW3ziUiroipqG">
            I direktiven till den kommande utredningen om personlig assistans
            och LSS bör det göras tydligt att syftet är att utreda hur lagstiftningen
            kring grundläggande behov för personlig assistans ska förändras
            för att ursprungsintentionerna i assistansreformen ska uppfyllas.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-28crN1PYpNN9jpHKg9BkAx">
            4 Utvärdering av åtgärder mot fusk
          </head>
          <p xml:id="i-8JGTYEhibS2wHtuRFy1qLR">
            Fusk och bedrägerier när det gäller personlig assistans ska förstås
            motverkas. Det är viktigt för reformens legitimitet att skattepengar
            till assistans går just till assistans. Den som misstänks ha begått
            en olaglighet ska följaktligen också polisanmälas.
          </p>
          <p xml:id="i-WcyAA1SB6QRckavtQ28Vqh">
            De åtgärder som vidtas för att förhindra och beivra oegentligheter
            måste dock stå i proportion till de integritetskränkningar som
            de kan innebära.
          </p>
          <p xml:id="i-NrukBq2q3JT7vXFfq5xw84">
            Under senare år har upplevelsen av misstänkliggörande och kränkningar
            av den personliga integriteten varit ett mycket omtalat ämne bland
            assistansberättigade. I vissa fall har det handlat om att man
            har känt sig kränkt av media och den politiska debatten. I andra
            fall har det gällt känslan av misstroende från myndigheter såsom
            Försäkringskassan.
          </p>
          <p xml:id="i-ABLHb1Azk5VTue7kfiSNf6">
            Under våren nåddes vi av rapportering om att Försäkringskassan
            i samarbete med Region Skåne sedan 2014 genomfört ett pilotprojekt,
            det s.k. Hässleholmsförsöket. Ett av syftena med detta projekt
            ska, enligt uppgifter, vara att bland dem som söker assistans
            hitta simulanter eller personer som på annat sätt överdriver sin
            sjukdom. Projektet ska ha inneburit att de assistanssökande har
            lagts in på Hässleholms sjukhus i 27 timmar för undersökning och
            observation. Under sjukhusvistelsen har de assistanssökande träffat
            en rad olika specialister såsom arbetsterapeuter, sjukgymnaster,
            läkare och psykologer. Dessa specialister har utrett de sökandes
            behov av personlig assistans. Samtidigt har en, för de assistanssökande,
            dold jämförande granskning pågått mellan dessa utredningstillfällen,
            vilket den sökande inte blivit informerad om. Granskningen har
            genomförts av personal vars officiella uppgift har varit att stå
            för den dagliga omvårdnad som en personlig assistent normalt står
            för. Beslutet att genomföra projektet förefaller inte ha varit
            demokratiskt förankrat, etiskt prövat eller upphandlat enligt
            gällande lagstiftning.
          </p>
          <p xml:id="i-QQtjNWBeLYJJVMRmPpYxzu">
            Den här typen av verksamhet från myndigheternas sida innebär
            självklart en kränkning och skapar en förtroendeklyfta mellan
            assistansberättigade och det offentliga.
          </p>
          <p xml:id="i-FduYkpyk5Qqku8Vd3VXnzy">
            Den borgerliga regeringen lämnade i budgetpropositionen för 2013
            vissa förslag för att minska fusk med assistansersättningen. Förslagen
            byggde på betänkandet Åtgärder mot fusk och felaktigheter med
            assistansersättning (SOU 2012:6). En del av utredningens förslag
            hade väckt starka reaktioner från de som själva använder assistans,
            funktionshindersrörelsen och anordnare av personlig assistans.
            Handikappförbunden framförde i sitt remissvar stark kritik mot
            att de inte varit aktivt involverade i utredningens arbete. I
            utredningen saknades ett bra underlag som beskriver hur stora
            de felaktiga betalningarna inom assistansersättningen är. I utredningen
            uppskattas att 9–15 procent av all utbetald ersättning beror på
            fusk och felaktiga utbetalningar utan att det fanns ett ordentligt
            faktaunderlag. Men att siffrorna skulle vara så här höga har ifrågasatts
            av bl.a. Försäkringskassan.
          </p>
          <p xml:id="i-CHqdC8mrjCrTZFqkRqRpx">
            Den dåvarande regeringen valde dock ändå att lägga vissa av utredningens
            förslag på riksdagens bord. Trots det bräckliga underlaget så
            ansåg Vänsterpartiet att vissa av regeringens förslag var motiverade
            att genomföra, t.ex. att ställa större krav på anordnarna, vilket
            innebär ett ökat skydd för brukarna och en högre kvalitet på den
            personliga assistansen. Andra förslag ansåg Vänsterpartiet vara
            oacceptabla, såsom att den som är anordnare av assistans ska vara
            skyldig att anmäla ändrade förhållanden som påverkar rätten till
            eller storleken på assistansersättningen. Regeringen satte bekämpandet
            av fusk före brukares möjlighet till en självständig assistans
            och en trygg relation till assistenterna. Den personliga assistansen
            är mycket privat och förtroendet mellan brukare och assistent
            är oerhört viktigt. Flera remissinstanser påpekade att detta är
            integritetskränkande och frångår principen om att bedömningen
            av assistansbehovet är en fråga mellan myndighetsutövaren och
            den försäkrade.
          </p>
          <p xml:id="i-D6AuLnxhRUYK7qxY1Cmn2f">
            De lagändringar för ökad säkerhet vid beslut om och utbetalning
            av assistansersättning som föreslogs i budgetpropositionen för
            2013 bör därför utvärderas. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-WfuNsvb7LsnYUQwPQjNcZc">
            5 Statligt huvudmannaskap för personlig assistans
          </head>
          <p xml:id="i-MfqHXDQJz3p9aHSAD2UXtJ">
            Huvudmannaskapet för personlig assistans är idag delat mellan
            staten och kommunerna. En person som uppfyller kravet på grundläggande
            behov på mer än 20 timmar per vecka har rätt till assistansersättning
            från staten. Kommunerna har dock ett betalningsansvar för de 20
            första timmarna. Kommunerna har också ett ansvar för de personer
            som inte når upp till kravet på statlig assistansersättning men
            som ändå har rätt till personlig assistans i viss omfattning enligt
            LSS.
          </p>
          <p xml:id="i-R7WL6cNziSGh6cfJ9niHLF">
            Att huvudmannaskapet för personlig assistans är delat har visat
            sig fungera mindre bra. Till att börja med leder detta till otydlighet
            för den enskilda och administrativt merarbete och merkostnader,
            då prövningar av rätten till assistans görs både av Försäkringskassan
            och av kommunerna. Detta konstaterar bland annat ISF (rapport
            2014:19). Som tidigare nämnts har ISF också konstaterat att det
            finns stora redovisningsbrister hos kommunerna.
          </p>
          <p xml:id="i-VYNyzQJsqbtWwZSiRRNEzF">
            Vidare varierar kommunernas bedömningar av rätten till assistans
            på ett orimligt sätt. I många fall så förefaller det som att kommunernas
            bedömningar av assistans är mer restriktiva än de som görs på
            statlig nivå och att kommuner själva sätter upp begränsningar
            för de rättigheter som lagstiftningen ska ge.
          </p>
          <p xml:id="i-Leo6EMxr5Pq3vgQWykb273">
            Hur kommunerna sköter den personliga assistansen är en fråga
            som just nu undersöks av Socialstyrelsen, på regeringens uppdrag.
          </p>
          <p xml:id="i-FoEEwCR9zs6ufcALFyiWfc">
            Vi menar emellertid att bilden redan nu är tydlig och att nuvarande
            ordning har stora brister. Det finns en motsättning i att staten
            har antagit en tydlig individuell rättighetslagstiftning, medan
            kommunerna har en stor del av kostnadsansvaret. Förutsättningarna
            för att föra över kommunernas ansvar för personlig assistans bör
            därför utredas, i de delar som gäller betalningsansvaret för de
            20 första timmarna per vecka samt bedömning och betalningsansvar
            när det gäller personlig assistans för de som inte når upp till
            20 timmar per vecka. Vad som ovan anförts om att utreda förutsättningarna
            för ett helt statligt huvudmannaskap för personlig assistans bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-DHCtKRG69d3rbGjJwJMEdu" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-4Lw9DJrGczXZmymxoASiFM" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-D2QzMUWsgFhJQB9LS9ZpU4" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-52wrXVYAFNzd4riU8Ps32K" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-7HcfwgD2LUdzRuU1pE4oKK" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-SD8J6KiWnnx12SHW3KgzUo" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-UwWfLg6KPn3wkrRKBHB1aA" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
