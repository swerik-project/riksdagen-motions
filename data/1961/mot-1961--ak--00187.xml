<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00187">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__187/mot_1961__ak__187-001.pdf"/>
      <fw xml:id="i-5FJqVp2n8CPfKjPrDf7wtV">
        Motioner i Andra kammaren, nr 187 år 1961 11
      </fw>
      <div xml:id="i-HpqH6Nca7mb9Xe5Dq65fUq" type="motHeader">
        <div xml:id="i-TakaHCVA2goe1zsXaCSHKb" type="motTitle"/>
        <div xml:id="i-HGZApBmsteaD2no9wgtTcK" type="motSubmissionInfo"/>
      </div>
      <div xml:id="i-9T92VaTqUiBkZSTgSndA5v" type="motBody">
        <div xml:id="i-XbhGmM1nZiWSB9jHhjTpX7">
          <p xml:id="i-MSRAMmkgCwihZXZe82rQgb">
            Nr 187
          </p>
          <p xml:id="i-6EUpsEsHEjAYSkXXtd1kLf">
            Av herr Carlsson i Göteborg m. fl., om vissa ändringar i sjömans-
          </p>
          <p xml:id="i-A8nXEoN9j3ZLjceJQEJL7C">
            lagen. (Lika lydande med motion nr 155 i Första kammaren.)
          </p>
          <p xml:id="i-2VPRU9Xs61PpKqdsgZpm4d">
            Den svenska sjöfartsnäringen har sedan krigsslutet 1945 i likhet
            med andra svenska näringsgrenar varit föremål för en betydande
            expansion. Krigsförlusterna har snabbt ersatts, och den svenska
            handelsflottan räk- nar i dag jämfört med maj månad 1939 en tonnageökning
            från 1 644 471 brutto registerton till den 31 december 1960 3
            861 000 brutto registerton. Särskilt markant har ökningen av de
            större fartygsenheterna varit och då i första hand tankfartyg,
            kombinerade malm- och tankfartyg samt kyl- lastfartyg. Den svenska
            handelsflottan har mer och mer kommit att bli en betydelsefull
            faktor i vårt lands folkförsörjning, och det s. k. sjöfarts- nettot
            utgör ett värdefullt tillskott i landets betalningsbalans. Den
            svenska sjöfartsnäringen har sedan år 1939 i grund ändrat struk-
            tur. Från att tidigare ha haft en fast förankring i den s. k.
            trampfarten med nära kontakt med hemlandet, sysselsättes i dag
            den övervägande de- len av svenskt handelstonnage i linje- eller
            tankfart långt utanför landets gränser. Omkring 70 20 av det sammanlagda
            svenska handelstonnaget be- finner sig i dag i trafik mellan främmande
            länder och främmande världs- delar och det kan gå år innan fartygen
            angör svensk, skandinavisk eller europeisk hamn. Självklart har
            denna nya inriktning av svensk sjöfartsnäring satt sina spår efter
            sig när det gäller sammansättningen ur ren nationalitetssyn- punkt
            bland de ombordanställda. Genom sjukdomsfall och avmönstringar
            av andra orsaker i främmande länder har det svenska inslaget bland
            de ombordanställda blivit allt mindre och de utländska besättningsmännens
            antal allt större. Före kriget var antalet utländska sjömän i
            den svenska handelsflottan en obetydlighet och innebar varken
            i det ena eller andra avseendet något problem. Det ringa antalet
            utländska sjömän som syssel- sattes i den svenska handelsflottan
            uppvägdes mer än väl av de svenska sjömän som tjänstgjorde i den
            engelska, amerikanska eller norska han- delsflottan. I dag är
            förhållandet i detta avseende helt annorlunda. På grund av nationella
            restriktioner och andra orsaker tjänstgör mycket få svenska sjömän
            ombord i främmande nationers fartyg under det att till- strömningen
            av utländska sjömän till den svenska handelsflottan blir allt
          </p>
          <pb facs="riksdagen-motions-pdf/data/1961/mot_1961__ak__187/mot_1961__ak__187-002.pdf"/>
          <fw xml:id="i-KM3uiim1byeSM7FjT5nJMB">
            12 Motioner i Andra kammaren, nr 187 år 1961
          </fw>
          <p xml:id="i-M5xR4MDxaB2QGTF4E9QWXZ">
            större. Som exempel kan nämnas att vid utgången av år 1959 hade
            Svenska sjöfolksförbundet av omkring 21000 medlemmar icke mindre
            än 7916 medlemmar av utländsk nationalitet från 52 olika nationer.
            Bland dessa icke svenska medborgare utgör skandinaverna det mest
            markanta insla- get, men det finns även stora nationalitetsgrupper
            såväl från europeiska som utomeuropeiska länder. Således återfinnes
            i medlemsregistret 1308 tyskar, 609 spanjorer, 233 holländare,
            215 engelsmän, 203 italienare, 191 belgare, 202 polacker, 63 österrikare,
            67 greker, 53 portugiser etc. Antalet sydamerikaner var 117, afrikaner
            111 och asiater (kineser, indoneser o. s. v.) 204. Alla dessa
            människor gör en värdefull insats i svenskt näringsliv, men har
            i vissa betydelsefulla avseenden ställts utanför svensk sociallagstift-
            ning. Det kan väl knappast vara förenligt med svensk rättsuppfattning
            att 38 Z av de anställda inom svensk sjöfartsnäring genom speciella
            undan- tagsbestämmelser som direkt diskriminerar utländska medborgare,
            vilka tjänstgör i den svenska handelsflottan, ställes i en undantagsställning
            jämfört med svenska medborgare. Dessa diskrimineringsbestämmelser
            åter- finnes i första hand i sjömanslagens 18, 24, 26, 28, 41
            och 42 $$. I sjömans- lagens 8 87 har fastställts att Konungen
            äger under förutsättning av öm- sesidighet förordna att vad i
            ovannämnda $$ gäller till förmån för svensk sjöman skall tillämpas
            jämväl beträffande utländsk sjöman. En sådan be- stämmelse saknar
            i det närmaste praktisk betydelse, enär sådana ömse- sidighetsöverenskommelser
            torde vara svåra att få till stånd med en hel del länder som saknar
            egen handelsflotta, exempelvis afrikanska, asiatiska länder eller
            länder, vilka på grund av arbetslöshet inom den egna sjömans-
            kåren infört restriktioner av olika slag när det gäller rekrytering
            av ut- ländska sjömän. I den mån sådana här ömsesidighetsöverenskommelser
            kan åstadkom- mas bör väl även klarläggas varifrån initiativet
            skall tagas för att få dem till stånd. Överenskommelsen med Danmark
            och Finland är väl närmast en formsak när det gäller ömsesidighetsförpliktelserna,
            enär i den danska handelsflottan endast 12 svenska sjömän är anställda
            mot 1464 danska sjömän i den svenska. I Finlands handelsflotta
            är 2 svenska sjömän an- ställda, under det att i den svenska handelsflottan
            1527 finska sjömän är anställda. Dessa uppgifter gäller endast
            sjömän av manskapsgrad. Den svenska sjöfartsnäringen är i dag,
            för att den svenska handelsflottan över huvud taget skall kunna
            hållas i gång, beroende av ett betydande tillskott av utländska
            sjömän. Detta berättigar däremot inte svensk sjöfartsnä- ring
            att under skydd av diskrimineringsbestämmelser i den svenska sjö-
            manslagen behandla ombordanställda av utländsk nationalitet som
            rätts- lösa objekt av ungefär samma karaktär som tidigare vissa
            kolonialländer betraktat de infödda i de s. k. utvecklingsländerna.
            Här kan ifrågasättas om inte vissa mindre nogräknade rederier
            i större utsträckning än vad
          </p>
          <pb facs="riksdagen-motions-pdf/data/1961/mot_1961__ak__187/mot_1961__ak__187-003.pdf"/>
          <fw xml:id="i-NhDkYYkcjKGTWFf1aATcTQ">
            Motioner i Andra kammaren, nr 187 år 1961 13
          </fw>
          <p xml:id="i-9Q2i24My8YJWBew7geAo1V">
            skulle vara nödvändigt anställer utländska sjömän för att komma
            ifrån en del av de ekonomiska sociala utgifter som de har att
            svara för när det gäller ombordanställda av svensk nationalitet.
            De situationer som ut- ländska sjömän kan råka in i i samband
            med undantagsbestämmelserna i den svenska sjömanslagen belyses
            i någon mån av följande under den sista tiden aktuella sjukavmönstringsfall.
          </p>
          <p xml:id="i-Y7PXqqFP483rHoXaqVabTS">
            Erik Bancks Rederi AB, Hälsingborg Salongsuppassare Aldo Villari,
            argentinsk medborgare, avskedad enligt sjömanslagens $ 32 i Cardenas,
            Brasilien, den 24 mars 1960 på grund av olycksfall i arbete ombord.
            Per flyg sänd till Buenos Aires. Rederiet har i samband med repatrieringen
            konfiskerat mannens ombord intjänta och innestånde kronor 500:—,
            hans sjuklön under tiden 23/3—9/5 kronor 626: —, dagersättning
            under tiden 27/4—9/5 kronor 234: — samt olycks- fallsersättning
            från försäkringsbolaget Land och Sjö kronor 220: — Till- sammans
            kronor 1580: —
          </p>
          <p xml:id="i-L8q8Z16QNsSQKQ7MEm5Zbc">
            Erik Bancks Rederi AB, Hälsingborg
          </p>
          <p xml:id="i-4o8WomBViCEmFWd6h4vfRD">
            Motorman Francisco Escobar Gomez, ex Otto Banck, spansk medbor-
            gare, avmönstrad i Cartagena, Columbia, och intagen på sjukhus
            för ope- ration. Befinner sig i ekonomiskt förtvivlad situation.
            Rederiet har icke vidtagit några som helst åtgärder för mannens
            hemresa men däremot in- nehållit hans tillgodohavande i form av
            intjänt lön och sjukersättning med kronor 1219:—. Rederiet har
            vägrat utbetala detta belopp och hävdar att pengarna skall stå
            till rederiets förfogande för att täcka eventuella kostnader i
            samband med mannens hemresa till Spanien.
          </p>
          <p xml:id="i-NbJ1jFYw2i7VGcsR3A7NpX">
            Rederiet för m/t Cleopatra, Hälsingborg Svetko Blaslow, jugoslavisk
            medborgare, varit anställd ombord å m/t Cleopatra under tiden
            20/5 1959—7/4 1960, då han på grund av olycksfall i arbete avmönstrades
            i Manchester. De engelska myndigheterna fordrade att mannen efter
            tillfrisknandet skulle lämna landet och han fick själv bekosta
            sin hemresa. Rederiet vägrar att betala dessa kostnader, vilka
            upp- gått till £ 127 s. 6 d. 0.
          </p>
          <p xml:id="i-Lqi8zDWqHXAC4kiXfoWpq2">
            Rederiet för m/t Cleopatra, Hälsingborg Motorman Rajkovic Ferdinande,
            jugoslavisk medborgare, anställd om- bord å m/t Cleopatra från
            och med den 20/9 1957 t. o. m. den 7/4 1960, då han avmönstrade
            i Manchester på grund av sjukdom. Rederiet vägrat be- tala mannens
            hemresa. Här förtjänar nämnas att Cleopatra tidigare gått på en
            mycket besvärlig trade, där det varit svårt att få personal att
            stanna kvar någon längre tid. I den situationen anställdes genom
            medverkan av Svenska sjöfolksförbundet och den jugoslaviska sjömansorganisationen
            hel
          </p>
          <pb facs="riksdagen-motions-pdf/data/1961/mot_1961__ak__187/mot_1961__ak__187-004.pdf"/>
          <fw xml:id="i-Sge5K5PnmKL98ttd4LxFX1">
            14 Motioner i Andra kammaren, nr 187 år 1961
          </fw>
          <p xml:id="i-Lhwao1isCYxUfmpDi6w81a">
            jugoslavisk besättning, vilken vid tidpunkten för sin anställning
            från rede- riets sida förespeglades att dessa besättningsmän skulle
            erhålla samma sociala rättigheter som tillkommer svenska medborgare,
            anställda i den svenska handelsflottan.
          </p>
          <p xml:id="i-FKXgEsMVciVhTzAoj7YM3R">
            Stockholms Rederi AB Svea Matros Hans Schulmeister, tysk medborgare,
            avmönstrad på grund av sjukdom på Valetta, Malta, från m/t Frithiod.
            Mannen har själv fått betala sin hemresa från Malta till Bremen
            med £ 34 s.15 d. 0. Rederiet vägrar med hänvisning till den svenska
            sjömanslagens bestämmelser betala den tyske medborgaren Schulmeisters
            hemresa. Salongsuppassare Francisco Acero Pardo, spansk medborgare,
            anställd i Sveabolagets tjänst den 9/9 1957—8/6 1958, då han avmönstrades
            från m/s Fortuna i Neapel på grund av sjukdom. Rederiet har vägrat
            ersätta mannens kostnader för hemresan till Barcelona, kronor
            109: —. Efter att Pardo blivit friskskriven återvände han till
            fartyget, påmönstrades och tjänstgjorde till och med den 6/9 1960.
            Donkeyman Asbjörn Schönhardt, norsk medborgare men gift och bosatt
            i Antwerpen och anställd ombord å m/s Sveadrott. Hustrun, belgisk
            med- borgare, var anställd ombord i samma fartyg som stewardess.
            Schönhardt anställdes ombord i Sveadrott år 1957 och hade då han
            den 8/7 1960 av- mönstrades å Talars redd (nödhamn) varit ombord
            i fartyget nära tre år. Han hade före fartygets avgång från Huasco
            (Chile) begärt få läkare om- bord men icke erhållit någon sådan.
            Under resan till Baltimore förvärrades sjukdomen och konstaterades
            vid avmönstringen på Talars redd brusten blindtarm. Schönhardt
            transporterades per flyg från Peru till New York och därefter
            till Antwerpen, där han fortfarande vårdas efter sviterna av sin
            sjukdom. Mannen hade vid avmönstringen ett tillgodohavande, inklu-
            sive sjuklönen, av kronor 8 746: —. Från rederiets sida har för
            täckande av kostnader i samband med Schönhardts sjukdom och hemtransport
            av hans tillgodohavande fråndragits ett belopp av kronor 4 746:
            —. Stewardess Thekla Flipse, holländsk medborgare, avmönstrad
            på grund av sjukdom den 29/7 1960 i Mobile, USA. Rederiet vägrat
            betala såväl sjuk- ersättning som kostnaderna för hemtransporten.
            Dessa utgifter har beta- lats av fru Flipses make, vilken är anställd
            som telegrafist ombord. Från rederiets sida har telegrafisten
            Flipse erbjudits ett lån »på exempelvis 1000: — svenska kronor
            att återbetalas under loppet av 3—5 år». Stewar- dessen Thekla
            Flipse har enligt hennes tjänstgöringskontrakt avskedats enligt
            sjömanslagens $ 32.
          </p>
          <p xml:id="i-NZ5jUijoLF5KCfJYXkST5V">
            Rederi AB Monacus, Kungsbacka
          </p>
          <p xml:id="i-947GC7pTaYMHjivCwBqK9J">
            Maskinist Paul Peters, västtysk medborgare, avmönstrad på grund
            av sjukdom från m/t Atlantic Queen i Bahrein den 24/9 1960. Genom
            rederiets
          </p>
          <pb facs="riksdagen-motions-pdf/data/1961/mot_1961__ak__187/mot_1961__ak__187-005.pdf"/>
          <fw xml:id="i-376vGw1nazmyKe3QehDXrn">
            Motioner i Andra kammaren, nr 187 år 1961 15
          </fw>
          <p xml:id="i-ASfG1RgKCsMfuhLkytYuea">
            agenter blev Peters med flyg sänd till Amsterdam och reste därifrån
            till sin hemort, Bielefeld. Rederiet vägrar att betala Peters
            hemresa och har heller icke utbetalat hans innestående lön för
            september månad eller hans sjuklön. Peters är gift och har tre
            barn och har nu tvingats vända sig till den tyska socialvården
            för att få medel till familjens uppehälle.
          </p>
          <p xml:id="i-7mWYazzGg6ezuoZN3EZzmo">
            Rederiaktiebolaget Dalen, Göteborg
          </p>
          <p xml:id="i-P4LnFSVvporh1R3CiPN8Tq">
            Matros Dib Jarjour, libanesisk medborgare, avmönstrad från m/s
            Sonata i Japan den 15 oktober 1959 på grund av sjukdom. Mannen
            sändes genom rederiets försorg per flyg från Japan till Beirut
            men rederiet har innehållit hans sjuklön som delvis täckning för
            utläggen i samband med repatrie- ringen.
          </p>
          <p xml:id="i-GUUQpbUHMfur2djNUCXhPA">
            Rederi AB Walltank, Stockholm
          </p>
          <p xml:id="i-G3xsgBKmAQuRzFBP1SLkxk">
            Matros Victor Manuel Alonse Gonzales, spansk medborgare, avmönstrad
            från t/s Soya Atlantic på grund av sjukdom i Baltimore den 30/8
            1960. Mannen måste efter sjukhusvården på de amerikanska myndigheternas
            order repatrieras till hemlandet. Rederiet har av mannen tillkommande
            två månaders sjuklön samt underhållsersättning under 42 dagar,
            sammanlagt kronor 2196:—, för kostnaderna i samband med hemtransporten
            dragit av kronor 1727: —. Under vistelsen i Baltimore har Gonzales
            erhållit å conto 40 dollars, utgörande svenska kronor 207:—. På
            sjuklönen kronor 1620: — har dragits särskild sjömansskatt å 15
            70 med kronor 243: — och till Gonzales utbetalats ett belopp av
            kronor 19:—. Ur allmän rättssyn- punkt måste det betraktas som
            ganska anmärkningsvärt att Gonzales fått erlägga ett skattebelopp
            av kronor 243: — för en inkomst som rederiet lagt beslag på för
            att hålla sig skadeslöst för en repatriering av en i rederiets
            tjänst anställd sjöman som på grund av sjukdom tvingats att lämna
            sin anställning. Allt vad mannen själv fått förfoga över av sin
            inkomst utgör sammanlagt kronor 207: — plus kronor 19: —, eller
            tillsammans kronor 296: —, och då förefaller ett skatteavdrag
            på kronor 243: — vara uppen- bart orimligt.
          </p>
          <p xml:id="i-Xr3H7PLwwfcuvJsV3fkEfv">
            Rederi AB Monacus, Kungsbacka Mässuppassare Foo Kok Nang, kines,
            avmönstrades i Stockholm den 27/1 1960 på grund av sjukdom (tuberkulos)
            från Brita Onstad. Foo Kok Nang hade anställts ombord i detta
            fartyg i september månad 1957. Under den långa tid han varit anställd
            ombord å Brita Onstad hade Foo Kok Nang varit sparsam och försiktig
            och praktiskt taget låtit hela sin lön, sedan sjömansskatten var
            betald, innestå hos rederiet. Vid avmönstringen kon- fiskerade
            rederiet utan vidare kronor 3 318:— av mannens innestående lön
            och köpte honom en flygbiljett till Singapore. Detta innebär att
            sjuk-
          </p>
          <pb facs="riksdagen-motions-pdf/data/1961/mot_1961__ak__187/mot_1961__ak__187-006.pdf"/>
          <fw xml:id="i-RkBpKKVSjrSo35xsxoZWZx">
            16 Motioner i Andra kammaren, nr 187 år 1961
          </fw>
          <p xml:id="i-E4U9fvJXhKegae337MDxUE">
            domsfallet för Foo Kok Nangs vidkommande betydde att han under
            ett helt års tid icke fått någon som helst lön för sitt arbete
            i rederiets tjänst. Här relaterade exempel ställer i blixtbelysning
            det sätt på vilket ut- ländska medborgare anställda i den svenska
            handelsflottan i kraft av undantagsbestämmelser i den svenska
            sjömanslagen kan behandlas. Vad som för Sveriges anseende i det
            här sammanhanget är beklagligt är den mängd av förfrågningar som
            kommer från utländska organisationer, varvid ifrågasättes om det
            kan vara möjligt att det i svensk sociallagstiftning förekommer
            diskrimineringsbestämmelser gentemot utländska medborgare anställda
            inom svenskt näringsliv. Man har uppfattat Sverige som ett före-
            gångsland på sociallagstiftningens område och som en av de främsta
            natio- nerna i världen när det gällt att lämna hjälp till människor
            i nöd. Det är därför man inte kan förstå att samma land i sin
            egen lagstiftning infört bestämmelser som måste uppfattas som
            ovärdiga en kulturnation. I detta sammanhang har även erinrats
            om att dessa utländska sjömän till svenska staten betalar en skatt
            på 15 Z av sin inkomst. En obligatorisk utlännings- skatt, som
            inbetalas direkt till den svenska statskassan, men för vilka pengar
            den svenska staten icke iklätt sig några som helst förpliktelser
            gentemot de utländska sjömännen. Således står dessa sjömän utanför
            varje som helst skydd i form av sjukförsäkring eller annat socialt
            skydd som från samhällets sida kommer andra skattebetalare till
            del. Det rör sig här om betydande belopp, om inte för staten som
            sådan så dock för den stora grupp av utländska medborgare som
            tjänstgör i den svenska handelsflot- tan. Under den tid som lagen
            om denna särskilda utlänningsskatt existerat, från år 1954 fram
            till budgetåret 1958/59, har till statsverket inbetalats ett belopp
            av icke mindre än 53 490 000 kronor, av vilket belopp icke en
            enda krona utbetalts för sociala skyddsåtgärder till dessa utländska
            sjömän. Här kan ifrågasättas huruvida det är värdigt ett land
            som Sverige att på detta sätt behandla utländska medborgare anställda
            i svenskt näringslivs tjänst. Med anledning av vad här anförts
            hemställer vi, att riksdagen måtte besluta att i skrivelse till
            Kungl. Maj:t hemställa om sådan ändring av sjömanslagen snarast
            möjligt, att i motionen berörda missförhållanden avskaffas. Stockholm
            den 24 januari 1961
          </p>
          <p xml:id="i-VaBTWEdd4TG4pPr6MweVvq">
            Gunnar Carlsson James I. A. Dickson Olof Andreasson i Göteborg
          </p>
          <p xml:id="i-RmnnmH9q4dQMHh8tRnpWpV">
            Johannes Antonsson Manne Ståhl
          </p>
          <p xml:id="i-SgTeYG6WvSy7EvFq9Qcj9k">
            IDUNS TRYCKERI, ESSELTE, STHLM 61 102290
          </p>
        </div>
      </div>
    </body>
  </text>
</TEI>
