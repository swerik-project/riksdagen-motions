<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00346">
  <teiHeader>
    <fileDesc>
      <titleStmt>
        <title>Sänkta sociala avgifter för friluftsorganisationer – för ett friskare Sverige</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkta sociala avgifter för friluftsorganisationer – för ett friskare Sverige</title>
          <idno type="rdwebb">H102Sf346</idno>
          <rs type="number">Sf346</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf346/text</ref>
          <ref type="dokument_url_html">http://data.riksdagen.se/dokument/H102Sf346</ref>
          <ref type="dokumentstatus_url_xml">http://data.riksdagen.se/dokumentstatus/H102Sf346</ref>
          <ref type="doc">http://data.riksdagen.se/fil/9F02EFB3-D18A-407C-9FD8-684420782A93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UjL3825uUwCGME9FxhBFtf" type="signed"/>
        <correspContext corresp="i-UjL3825uUwCGME9FxhBFtf">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-14fPKRwRwbkdJize8PKhps" type="numbering">
          <date when="2013-10-07"/>
        </correspAction>
        <correspAction xml:id="i-QDzR2XnFTPqAoUJKrpcR1f" type="submission">
          <date when="2013-10-04"/>
        </correspAction>
        <correspAction xml:id="i-8wNdLcoyKTKMt7eTRr9PxJ" type="transfer">
          <date when="2013-10-02"/>
        </correspAction>
        <correspAction xml:id="i-VrnPt1eNmAmvpGYvPfp6ca" type="assigned"/>
        <correspContext corresp="i-VrnPt1eNmAmvpGYvPfp6ca">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2hQfFHTzvaDRUcAyGuNxxD" type="motHeader"/>
      <div xml:id="i-2Xd2hnbnkv1dJ9DHyp4Yjj" type="motBody">
        <div xml:id="i-MaYZUShGfsastL3tSpmhtc" type="motProposal" subtype="förslag">
          <head xml:id="i-G26TNGyJ327X24erZQjbNF">
            Förslag till riksdagsbeslut
          </head>
          <p xml:id="i-DQMy3LJ6kTdBGVuvEKnnRF">
            Riksdagen tillkännager för regeringen som sin mening vad som
            anförs i motionen om att se över socialavgiftslagen när det gäller
            friluftsorganisationer.
          </p>
        </div>
        <div xml:id="i-U5uvLLvRSf7SYZTVKv9UYB" type="motContent">
          <head xml:id="i-54U5is8upqb4jbSQ4ogJDe" type="h1">
            Motivering
          </head>
          <p xml:id="i-M2UMm5QC1vgnf1TznQKkwZ">
            Friluftsorganisationerna utgör en positiv samhällskraft. För
            unga kan de innebära en ingång till att lära känna naturen och
            var vi kommer ifrån. Barn och ungdomar lär sig att ta ansvar,
            om ledarskap och hamnar i en inkluderande, sund och frisk miljö.
            Med bättre förutsättningar skulle friluftsorganisationerna dock
            kunna locka och engagera fler, både unga och gamla.
          </p>
          <p xml:id="i-QA3LU7M6dNa1cDZXc1sZmN">
            Miljontals svenskar njuter av skog och natur, individuellt eller
            i organiserad form. Att andas frisk luft och få motionera i skog
            och mark leder till välmående, förebygger ohälsa och medför därigenom
            lägre kostnader för samhället. Enligt paraplyorganisationen Svenskt
            friluftsliv (2009) uppgår samhällskostnaderna kopplade till människors
            fysiska inaktivitet till 6 miljarder kronor årligen och hälften
            av alla vuxna svenskar uppger att deras hälsotillstånd skulle
            påverkas negativt utan möjligheter till friluftsliv. Forskning
            visar även på friluftslivets betydelse för naturförståelse, social
            inkludering, samhörighet och regional utveckling i form av exempelvis
            jakt- och naturturism. Samhället har således mycket att vinna
            på ett livskraftigt friluftsliv med många utövare.
          </p>
          <p xml:id="i-SacGaxZHtwDB8KgDSNrSk2">
            Friluftssektorn bidrar också självfallet till tillväxt och jobb.
            Sektorn omsätter, enligt Svenskt friluftsliv, årligen 100 miljarder
            kronor, varav 72 miljarder i Sverige, på bland annat utrustning,
            transporter och livsmedel. Den sysselsätter 75 000 årsarbetare
            och det så kallade förädlingsvärdet uppgår till drygt 34 miljarder
            kronor. Enligt Svenskt friluftsliv är den totala betalningsviljan,
            utöver det vi redan spenderar, drygt 33 miljarder kronor. Friluftslivet
            har således potential att ligga till grund för fler och växande
            företag.
          </p>
          <p xml:id="i-3daMhX5EciY6RuVJypuoz3">
            Vår kontakt med skog och mark verkar dock ha minskat på senare
            år. Professor Lars Kardell vid Sveriges lantbruksuniversitet (SLU)
            har forskat på svenskarnas friluftsvanor i tre stadsnära skogar
            utanför Uppsala mellan 1988 och 2007. Kardell slår i denna lokala
            studie under två decennier fast att skogsbesöken har minskat med
            en tredjedel medan barnens skogsbesök har halverats (Kardell:
            Friluftsutnyttjande av tre stadsnära skogar Uppsala 1988–2007,
            SLU 2008).
          </p>
          <p xml:id="i-BmY9JDSYt9cijiTxettU9B">
            Kardell får delvis medhåll i Naturvårdsverkets rapport 6547 Friluftsliv
            i förändring (2013).
          </p>
          <p xml:id="i-ST8JtnuRFBb5FvvkL4y4kc">
            Rapportförfattarna konstaterar att andelen som minst någon gång
            under ett år har strövat i skog och mark har legat tämligen konstant
            kring 80 procent av befolkningen sedan mitten av 1970-talet fram
            till 2007 men att det har blivit mindre vanligt att personer i
            yngre åldersgrupper vistas i skog och mark. År 2006 strövade 16–28-åringarna
            ungefär lika mycket i skog och mark som 77–91-åringarna. Åldersgrupperna
            däremellan visade större aktivitet. (Naturvårdsverkets rapport
            6547 Friluftsliv i förändring . Peter Fredman, Marie Stenseke,
            Klas Sandell och Anders Mossing, 2013).
          </p>
          <p xml:id="i-QpDvY9rWPhLHmdj6et6GUg">
            Att unga rör sig mindre i skog och mark är dock inte detsamma
            som att de utövar friluftsliv i mindre utsträckning. Men det pekar
            på en trend som också Lars Kardell lyfter fram, nämligen att kopplingen
            till naturen är på väg att försvagas. (Sydsvenskan webupplaga
            6/8 2009). Det medför att vi fjärmar oss från våra kulturella
            rötter och får svårare att relatera till vårt ursprung. Det innebär
            också att vi får svårare att förstå vad det innebär att leva i
            glesbygd och förvalta jorden och skogen. Detta är en olycklig
            trend som bör motarbetas.
          </p>
          <p xml:id="i-9oJBRxuDvjjzfeSYf8gUtX">
            Med relativt enkla åtgärder skulle man kunna skapa bättre förutsättningar
            för friluftsorganisationerna och få fler att aktivera sig. Ett
            sätt är att införa samma regler kring sociala avgifter för friluftsorganisationer
            som idrottsorganisationerna har. Idrottsorganisationer har ett
            undantag i socialavgiftslagen och behöver inte betala sociala
            avgifter upp till ett halvt basbelopp (cirka 22 000 kronor per
            år) för sina utövare och domare med flera. Friluftslivets organisationer
            har inte detta undantag och tvingas därför betala socialavgifter
            om ersättningarna överstiger 999 kronor per år. Även friluftslivets
            ideella organisationer borde ha rätt till nedsatta sociala avgifter
            och få samma möjligheter att bedriva verksamheter som idrottsorganisationerna.
          </p>
          <p xml:id="i-EXE9qLv9AServq5EmWXUKV">
            Det är mycket sagt att hävda att en skatteförändring kan förändra
            vårt beteende, men det skulle underlätta friluftsorganisationernas
            verksamhet och därmed verka för att fler ger sig ut i skogen.
            Detta skulle i sin tur bidra till ett friskare samhälle. Socialavgiftslagen
            för friluftsorganisationer bör därför ses över.
          </p>
        </div>
        <div xml:id="i-SHuXxwhzGRTgUmnzdpS3Mo" type="signatureBlock">
          <list xml:id="i-KLokWkkycmZJ5DsBVWV5Qx">
            <item xml:id="i-PQiU9mMLGnaXjYu8rk7ASL" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
