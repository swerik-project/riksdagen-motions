<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__386/mot_1948__ak__386-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 386.
          </p>
          <p>
            Nr 386.
          </p>
          <p>
            Av herr Rubbestad m. fl, i anledning av Kungl. Maj:ts proposi-
            tion, nr 34, med förslag till skogsvårdslag m. m.
          </p>
          <p>
            I Kungl. Maj:ts proposition nr 34 har framlagts förslag till
            ny skogs- vårdslag i huvudsaklig anslutning till ett utarbetat
            förslag av skogsstyrel- sen. I åtskilliga avseenden innebär detta
            viktiga förändringar i förhållande till nu gällande lagstiftning.
            Sålunda innebär förslaget att giva skogs- vårdsmyndigheterna rä!t
            att i avsevärt mycket större utsträckning än vad nu är fallet
            kontrollera skötseln av och avverkningarna å de skogar å vilka
            lagen anses bliva tillämplig. Man måste då fråga sig om det är
            nödvändigt med denna nya lag. Har icke 1923 års skogsvårdslag
            i allt väsentligt fyllt de anspråk, som man rimligen bör ställa
            på en dylik lag? Såsom framgår av de i propositionen refererade
            yttrandena såväl från jordbrukarorganisationerna som från annat
            sakkunnigt håll har betygats att nu gällande skogsvårdslag är
            i stort sett lämplig och ändamålsenlig. De brister, som finnas
            på skogsvårdens om- råde, äro icke förorsakade så mycket av svagheten
            i gällande skogsvårdslag, utan bero mera på otillräcklig personal
            för lagens övervakande samt brist på penningmedel och arbetskraft
            för erforderliga förbättringsåtgärder. Samarbetet mellan skogsägarna
            och skogsvårdsstyrelserna är nu mera för- troendefullt och i hög
            grad gagneligt för det enskilda skogsbruket. De fram- steg, som
            gjorts på skogsvårdens område under de senaste årtiondena, ha
            väsentligen berott på direkt produktionsfrämjande åtgärder såsom
            upplys- ning, propaganda, sakkunnigt biträde och ekonomiskt understöd.
            Mycket talar för att lagens utformning haft mindre att betyda.
            Lagens tvång bör därför inskränkas till det nödvändigaste för
            säkerställande av skogsvårdens krav. I annat fall uppkommer fara
            för att den främsta drivkraften till en förbättrad skogsproduktion,
            nämligen den enskildes skogsvårdsintresse, avtrubbas. Om skogsvårdsstyrelsernas
            fiskaliska ställning gentemot skogs- ägarna vtterligare skärpes,
            kan man befara, att de kunna leda till mindre önskvärda motsättningar
            mellan skogsägarna och skogsvårdsmyndigheterna. Efter tillkomsten
            av 1923 års skogsvårdslag ha på enskilt initiativ skogs- ägarföreningar
            bildats, vilkas verksamhet även inriktas på att bland med- lemmarna
            uppmunra intresset för en god skogsvård och påvisa värdet av en
            ökad och förbättrad skogsproduktion. Under de allra senaste åren
            har intresset för skogen ökat i mycket hög grad hos jordbrukarungdomen,
            och sådana organisationer som J. U. F., S. L. U. med flera redovisa
            100 000-
          </p>
          <pb facs="riksdagen-motions-pdf/data/1948/mot_1948__ak__386/mot_1948__ak__386-002.pdf"/>
          <p>
            Motioner i Andra kammaren, nr 386. 11
          </p>
          <p>
            tals intresserade deltagare i av organisationerna anordnade skogsdagar
            med mera. Denna ungdomens »skogsanda» är helt frivillig och har
            ej skapats genom lagstiftning. Undervisningen vid de lägre lantbruksunder-
            visningsanstalterna har ävenledes förbättrats och fått ökat utrymme
            på skolschemat. Vad nu sagts visar, att skogsägarna numera själva
            ha för- ståelse för vad tiden kräver av dem. Detta frivilliga
            arbete, med stöd av förståelse från myndigheternas sida, kommer
            att mycket fortare leda till målet än om skogsägarnas handlingsfrihet
            under ansvar skall beskäras och deras egen initiativkraft lamslås
            genom stela och svårtydbara lag- bestämmelser. Man kan inte vara
            blind för att de åtgärder, som vidtagits under de senaste åren
            särskilt på jordbrukets område, medfört en viss irritation bland
            jordbrukarna, och därför torde det vara synnerligen välbetänkt
            om man något lite bromsade upp sin reformiver och avstode från
            att ytter- ligare öka denna irritation genom den nu föreslagna
            skogsvårdslagen. Otvivelaktigt kan densamma utan några större
            olägenheter undvaras. Med stöd av vad ovan framförts hemställes,
          </p>
          <p>
            att riksdagen måtte avslå Kungl. Maj:ts proposition nr 34 med
            förslag till skogsvårdslag m. m.
          </p>
          <p>
            Stockholm den 11 februari 1948.
          </p>
          <p>
            Axel Rubbestad. J. H. Johansson E. Pettersson i Norrfors. i Ersbacken.
            J. W. Pettersson Gustaf Svensson C. O. Carlsson i Norregård. i
            Vä. i Bakeröd.
          </p>
          <p>
            Sven J. Vigelsbo. K. A. Ryberg. Osc. Werner.
          </p>
        </div>
      </div>
    </body>
  </text>
</TEI>
