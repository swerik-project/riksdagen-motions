<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__351/mot_1950__ak__351-001.pdf"/>
      <fw xml:id="i-YVEHv2LMDLhYD531eYtiY9">
        Motioner i Andra kammaren, nr 351. 7
      </fw>
      <div type="motHeader" xml:id="i-TkiTxEaGtsv9JRNXEQR32o">
        <div type="motTitle" xml:id="i-BfbbhMDq5W6oZRXcbQ7bNP"/>
        <div type="motSubmissionInfo" xml:id="i-7jDHCjrUuwDsEPENZfLZXC"/>
      </div>
      <div type="motBody" xml:id="i-Ezj32ns6ezLcuiSBWoGtg9">
        <div xml:id="i-YEvKaa3YBkkM7r1AAMKzNv">
          <p xml:id="i-FkitaQ4nJd11jPSnUtBFQC">
            Nr 351.
          </p>
          <p xml:id="i-4wpSPSkyx7DYoDhR8HKguS">
            Av herrar Holmberg och Hagberg i Luleå, 1 anledning av Kungl.
            Maj:ts framställning om anslag till F olkskolor m.m.: Bidrag till
            vissa byggnadsarbeten m. m.
          </p>
          <p xml:id="i-LYh7Qv5osnVNStSM4nBt4q">
            Med framläggandet av den bebådade propositionen om skolreformen
            får riksdagen i år tillfälle att i princip ta ställning till den
            sedan länge för- summade och högst nödvändiga utbyggnaden och
            demokratiseringen av skolväsendet. Den starkt ökade tillströmningen
            av elever till skolformer utöver den obligatoriska skolundervisningen
            är uppenbarligen ett uttryck för att föräldrarna anse denna vara
            otillräcklig. Behovet av en genom- gripande skolreform med utökning
            av den obligatoriska skolpliktstiden i överensstämmelse med det
            principbetänkande, som framlagts av 1946 års skolkommission, är
            sålunda mycket starkt. Då ett principbeslut i frågan nu synes
            nära förestående, kunde man ha väntat att årets skolbudget åtminstone
            i någon mån återspeglat de stora reformplanerna. Även om man räknar
            med en mycket lång tidsfrist, innan skolreformen i större utsträckning
            praktiskt kan förverkligas, borde det ha varit en angelägen uppgift
            att redan nu vidtaga åtgärder i syfte att under- lätta och påskynda
            dess genomförande. Häri skulle inte ha legat något före- gripande
            av riksdagens ställningstagande i principfrågan, då en rad reform-
            krav äro trängande aktuella, oavsett vilket resultat man kommer
            fram till beträffande skolpliktstidens längd och skolans organisation.
            Något större uttryck för reformsträvanden kan man emellertid inte
            återfinna under åt- tonde huvudtiteln. De relativt stora anslagsökningarna
            äro huvudsakligen automatiska, motiverade av det ökade barnantalet
            i skolåldern. I övrigt är det samma ihärdiga restriktivitet som
            tidigare »med hänvisning till det statsfinansiella läget». Bristen
            på perspektiv och den negativa inställningen till förberedande
            praktiska åtgärder, då beslut om skolreformen redan ställts på
            dagordningen, är beklämmande. Regeringen har ingenting att erinra
            mot den framlagda beräkningen av det framtida lärarbehovet, som
            förutser en minskning av antalet ut- examinerade folkskollärare
            vårterminen 1954, vilket »möjliggör en viss minskning av elevintagningen
            nästa läsår vid seminarierna». Sålunda be- räknas en minskning
            av elevantalet vid folkskoleseminarierna från 1 696 hösten 1949
            till 1 516 år 1950, d. v. s. med 11,2 procent, samtidigt som lärar-
            bristen anses vara ett av de största hindren för skolreformens
            genomförande
          </p>
          <pb facs="riksdagen-motions-pdf/data/1950/mot_1950__ak__351/mot_1950__ak__351-002.pdf"/>
          <fw xml:id="i-3CXPZCbjY1nDbmAYAyJLmm">
            8 Motioner i Andra kammaren, nr 351.
          </fw>
          <p xml:id="i-FF67Tu4TfmQQfoQNJgV92V">
            och för en välbehövlig minskning av barnantalet i klasserna.
            Det väntade förslaget till omläggning av utbildningen vid seminarierna
            är regeringen »icke beredd att nu för riksdagen framlägga». Samma
            gäller förslaget om inrättande av ett specialpedagogiskt seminarium.
            Av skolöverstyrelsen be- gärda anslagsökningar för försöksverksamhet,
            bättre utrustning av semi- narierna, materiel, böcker m. m., för
            effektivare användning av filmen i undervisningens tjänst, för
            lärarnas fortbildning och stipendier etc. ha lik- som Psykologisk-pedagogiska
            institutets begäran om höjning av anslaget för undersökningar
            och kurser antingen helt avslagits eller kraftigt ned- skurits.
            Då någon standardförbättring alltså inte tillåtes och den planerade
            skol- reformen tills vidare förvisas till enbart det principiella
            planet, borde det vara så mycket angelägnare att åtminstone inte
            försämra de hittillsvaran- de förhållandena för den obligatoriska
            skolan och därmed också möjlighe- terna att inom överskådlig tid
            genomföra skolreformen. En fortskridande försämring är emellertid
            ofrånkomlig, därest i fortsättningen samma restrik- tiva hållning
            intages i fråga om skolbyggnadspolitiken. Som i skolöverstyrelsens
            framställning om bidrag till skolbyggnadsarbe- ten framgår »är
            skolbyggnadsverksamheten i sin nuvarande begränsade omfattning
            alldeles otillräcklig för tillgodoseende av folkskoleväsendets
            oundgängliga behov av nya skollokaler». Det råder inte endast
            stark efter- släpning i fråga om att ersätta gamla, utdömbara
            skollokaler med nya. Byggnationen räcker inte på långt när till
            för att skapa fram nödvändiga skollokaler i takt med barnantalets
            ökning. Resultatet blir att ett växande antal skolklasser måste
            hänvisas till otillfredsställande provisorier, inhysas i olämpliga
            lokaler eller i ökad omfattning dela klassrum, viket är ägnat
            att på ett allvarligt sätt skada undervisningen. Skolöverstyrelsen
            framhål- ler sålunda att bristsituationen blir allt allvarligare
            och »redan för många skoldistrikt medfört hart när olidliga lokalförhållanden».
            Skolbyggnads- verksamheten måste väsentligt utökas »om inte de
            skadliga verkningarna av lokalbristen skall ytterligare utbredas
            och skärpas». De beräknade kostnaderna för de skolbyggnadsföretag,
            för vilka stats- bidragsansökan redan inkommit eller beräknades
            inkomma inom den när- maste tiden, då skolöverstyrelsen uppgjorde
            sitt förslag, uppgå sammanlagt till 213 miljoner kronor. Sammanlagda
            kostnaderna för skolbyggnadsföre- tag, till vilka statsbidrag
            ännu inte beviljats men beträffande vilka ut- redningsarbetet
            dock fortskridit så långt, att lokalbehovet varit eller nu är
            föremål för överstyrelsens prövning, beräknas överstiga 600 miljoner
            kronor. Därvid har hänsyn inte tagits till den ökning av antalet
            erforderliga skol- lokaler, som kan beräknas uppstå vid eventuell
            förlängning av skolplikts- tiden och minskning av läraravdelningarnas
            storlek. Dessa av skolöverstyrelsen redovisade siffror borde ha
            föranlett rege- ringen att åtminstone framlägga en plan över hur
            skolbyggnadsfrågan i
          </p>
          <pb facs="riksdagen-motions-pdf/data/1950/mot_1950__ak__351/mot_1950__ak__351-003.pdf"/>
          <fw xml:id="i-xPtKoCzef3pQdzk7EfRGA">
            Motioner i Andra kammaren, nr 351. 9
          </fw>
          <p xml:id="i-22UFAa7619tpQf7xVDzTpS">
            snabbaste tempo skall kunna lösas. I första etappen borde därvid
            hänsyn ha tagits till skolöverstyrelsens anslagskrav, då den förklarar
            att den kan »un- der inga förhållanden finna försvarligt att kostnadsramen
            för skolbyggnads- verksamheten under nästkommande budgetår beräknas
            till lägre belopp än 120 miljoner kronor» och i anslutning härtill
            begär att anslaget för stats- bidrag skall fixeras till 45 miljoner
            kronor mot av regeringen föreslagna 34 miljoner kronor. Överstyrelsens
            förslag innebär vidare, att statsbidragen för inventarier ej skola
            belasta anslaget för byggnadsbidrag, att statsbidrag skall utgå
            även till inventarier i skollokaler, som anskaffas utan statsbidrag,
            samt att härför beräknas ett särskilt anslag av 800 000 kronor.
            Regeringens skolbyggnadspolitik har inte bara kännetecknats av
            otill- räcklighet. Efter utredning av en genom statsrådet Sköld
            tillkallad kom- mitté, 1949 års skolbyggnadskommitté, ha särskilda
            direktiv utfärdats, som om de strikt följas innebära en påtaglig
            standardförsämring. Sålunda få inte lokaler för undervisning i
            gymnastik, teckning, slöjd (träslöjd, me- tallslöjd och kvinnlig
            slöjd), hushållsgöromål och naturkunnighet samt lo- kaler för
            skolmåltider, läkarvård och tandvård byggas, såvitt inte alldeles
            särskilda omständigheter det föranleda. Att detta innebär allvarliga
            vådor för skolbarnens fysiska hälsa och nackdelar för den s. k.
            praktiska under- visningen, som det tvärtom vore angeläget att
            ytterligare utvidga, är uppen- bart. »Besparingsanvisningarna»
            innebära vidare, att skolbyggnad bör kun- na utföras med s. k.
            dubbelkorridor, att klassrumsbyggnad för småskola bör kunna uppföras
            i tre våningar, att klassrum för småskola och egentlig folkskola
            böra kunna förläggas i direkt anslutning till varandra, att längden
            av klassrummen i vissa fall bör ytterligare avkortas, att lokaler
            för träslöjd och metallslöjd böra förläggas till källarvåningen,
            att utrymmena för lärar- rum och expedition minskas, att lokaler
            för skolläkare väsentligt begränsas och att angränsande klassrum
            eller avstängbar del av korridor kunna an- vändas till avklädningsrum.
            Dessa anvisningar innebära ett återfall i en skolbyggnadspolitik,
            som man sedan decennier av pedagogiska skäl strävat att komma
            bort ifrån. De innebära inte endast en lägre standard i de för
            dagens behov nödvändiga skollokalerna utan bidra även till att
            försämra möjligheterna för skol- reformens genomförande. Såsom
            ett av de bärande motiven för att nu fatta principbeslut om skolreformen,
            även om den inte på lång tid kan genom- föras, har 1946 års skolkommission
            anfört, att »alla de skolbyggnader som under 1950-talet måste
            uppföras för att bereda plats åt de ökade lärjun- geskarorna böra
            byggas med hänsyn till den nya skolorganisationens krav. Om man
            uppförde dessa byggnader med hänsyn enbart till nuvarande skol-
            förhållanden, skulle allvarliga felinvesteringar bli följden.»
            Riktigheten här- av kan icke bestridas, men de av regeringen utfärdade
            » besparingsdirekti- ven» i fråga om den aktuella skolbyggnationen
            stå i beklämmande motsätt- ning härtill. Riksdagen bör i skrivelse
            till regeringen hemställa, att dessa
          </p>
          <pb facs="riksdagen-motions-pdf/data/1950/mot_1950__ak__351/mot_1950__ak__351-004.pdf"/>
          <fw xml:id="i-VCnjd5oAidtepw8w7XSgS1">
            10 Motioner i Andra kammaren, nr 351.
          </fw>
          <p xml:id="i-K5FXuKYvu8ANtdSd3q3xKU">
            direktiv återkallas. För en god skolundervisning spelar skolornas
            utrustning med bästa möjliga undervisningsmateriel, goda läroböcker
            o. d. en betydel- sefull roll. Införandet av statsbidrag för tillhandahållande
            av fria läroböcker m. m. var ett steg på rätt väg. Genom att staten
            garanterar kostnaderna kan åstadkommas, att det inom alla skoldistrikt
            finns fullgod materiel utan att lärjungarnas föräldrar eller kommunerna
            belastas med utgifter härför. Förutsättningen härför är emellertid
            att statsbidraget är tillräckligt högt. Av skolöverstyrelsen företagen
            undersökning visar, att medelkostnaden per lärjunge och år för
            fri undervisningsmateriel numera uppgår till 18 kronor 44 öre.
            Statsbidraget utgår emellertid endast med 10 kronor per lärjunge
            och år. För att inte riskera, att skolbarnens föräldrar belastas
            med kostna- der härför eller att en del kommuner i avsikt att
            hålla kostnaderna så nära statsbidraget som möjligt försämra undervisningsmaterielen,
            borde hela den beräknade kostnaden utgå i form av höjt statsbidrag.
            Det kan inte anses riktigt att kommunerna skola åsamkas ökade
            kostnader för en utgift, som i princip åvilar staten. Som en förstahandsåtgärd
            bör dock riksdagen bifalla den av skolöverstyrelsen föreslagna
            höjningen av statsbidraget till 13 kro- nor för lärjunge och år.
            Samma synpunkter som i fråga om den fria undervisningsmaterielen,
            nämligen att kommunerna inte skola belastas med större kostnader
            för skol- väsendet än vad tidigare fastställda principer förutse,
            kunna anläggas på frågan om byggnadsbidrag till tjänstebostäder
            för lärarna. Väsentligt ökade kostnader för sådant ändamål kunna
            måhända föranleda ekonomiskt mind- re bärkraftiga kommuner att
            på andra områden av skolan göra besparingar till nackdel för undervisningen.
            Risk förefinnes även för en standardförsäm- ring av tjänstebostäderna,
            vilket i sin tur kan medföra ökade svårigheter för de fattigaste
            kommunerna att erhålla god lärarpersonal. Skolöverstyrelsen har
            i anledning av motioner vid föregående års riksdag företagit en
            översyn av gällande bestämmelser för statsbidrag till tjänste-
            bostäder och därvid funnit att de stegrade byggnadskostnaderna
            motivera en ökning av statsbidraget från maximum 12 000 kronor
            till 18 000 kronor för tjänstebostad åt ordinarie folkskollärare
            och från 8 000 kronor till 12 000 kronor för bostad åt annan lärare.
            Bostadsstyrelsen anser också att en höj- ning av bidragsmaximum
            bör ske. Statskontoret tillstyrker höjning, dock endast till maximum
            14 000 respektive 9 500 kronor, medan regeringen med hänvisning
            till de statsfinansiella förhållandena avstyrker varje höjning.
            Någon samhällsekonomisk besparing av att pålägga kommunerna i
            stäl- let för statskassan de ökade byggkostnaderna för lärarbostäderna
            uppstår självfallet inte. Resultatet blir endast, att de ökade
            kostnaderna påläggas invånarna i form av högre kommunalskatter
            enligt ur progressiv skatte- synpunkt orättfärdigare regler än
            beträffande statsskatten samt att bostä- dernas standard kommer
            att variera med hänsyn till kommunernas bär- kraft. Då den av
            riksdagen beslutade översynen av statsbidragsbestämmel-
          </p>
          <pb facs="riksdagen-motions-pdf/data/1950/mot_1950__ak__351/mot_1950__ak__351-005.pdf"/>
          <fw xml:id="i-NM2jBhBeSNGyzrUeTtFePF">
            Motioner i Andra kammaren, nr 351. 11
          </fw>
          <p xml:id="i-3KWbGhAd8amTzEJ7QuKvna">
            serna i denna fråga sålunda inte lett till någon lösning, bör
            riksdagen på nytt hemställa om en snabbundersökning i syfte att
            klargöra de verkliga byggnadskostnaderna för lärarbostäder samt
            för fastställande av mera be- stämda regler angående bostädernas
            standard. Det bör därvid förutsättas, att standarden icke försämras.
            I avvaktan på resultatet av denna under- sökning av byggnadskostnaderna,
            varefter statsbidraget som hittills bör utgå med 40 procent, bör
            bidraget provisoriskt höjas enligt statskontorets förslag. Med
            hänvisning till vad ovan anförts föreslå undertecknade, att riksdagen
            måtte besluta att till Folkskolor m. m.: Bidrag till vissa byggnadsarbe-
            ten för budgetåret 1950/51 anvisa ett förslagsanslag av 45 miljoner
            kronor; att för inventariebidrag i överensstämmelse med skolöver-
            styrelsens förslag uppföra 800 000 kronor; att till Folkskolor
            m. m.: Bidrag till kostnaderna för till- handahållande av fria
            läroböcker m. m. för budgetåret 1950/51 anvisa ett förslagsanslag
            av 8 miljoner kronor samt besluta sådan ändring av bidragsgrunderna
            att statsbidrag för nämnda ändamål får utgå med 13 kronor per
            lärjunge och år; att i skrivelse till regeringen hemställa om
            utarbetande av en plan för att i snabbaste tempo övervinna bristen
            på skollokaler; att i skrivelse till regeringen hemställa om återkallande
            av de särskilda anvisningar för skolbyggnadsverksamheten som utfärdats
            i enlighet med förslag av 1949 års skolbygg- nadskommitté; att
            i skrivelse till regeringen hemställa om snabbunder- sökning av
            byggnadskostnaderna för tjänstebostäder åt lä- rare som grundval
            för beräkningen av statsbidraget, samt att i avvaktan härpå statsbidraget
            till tjänstebostäder höjes till maximum 14 000 kronor för bostad
            åt ordinarie folkskollärare och 9 500 kronor för bostad åt annan
            lärare.
          </p>
          <p xml:id="i-KQj6XLGigtD3yMxtFUnnCi">
            Stockholm i januari 19530.
          </p>
          <p xml:id="i-7b7by6Ajygdd151okPejnH">
            Helmer Holmberg. H. Hagberg.
          </p>
        </div>
      </div>
    </body>
  </text>
</TEI>
