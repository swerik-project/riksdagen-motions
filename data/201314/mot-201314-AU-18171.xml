<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-18171">
  <teiHeader>
    <fileDesc>
      <titleStmt>
        <title>Ett moderniserat uppdrag för Medlingsinstitutet</title>
        <author corresp="i-8BHpqh3AbjzqTzM3CKEhqa i-HNZrYrLbstv8KywRLm2FMv">av Mattias Jonsson och Gunilla Carlsson i Hisings Backa (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett moderniserat uppdrag för Medlingsinstitutet</title>
          <idno type="rdwebb">H102XS18171</idno>
          <rs type="number">S18171</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102XS18171/text</ref>
          <ref type="dokument_url_html">http://data.riksdagen.se/dokument/H102XS18171</ref>
          <ref type="dokumentstatus_url_xml">http://data.riksdagen.se/dokumentstatus/H102XS18171</ref>
          <ref type="doc">http://data.riksdagen.se/fil/BFE0491D-145B-4364-BCE9-9A2CD004AF5F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S7eE4QKuGAbBjpRuniZ6hA" type="signed"/>
        <correspContext corresp="i-S7eE4QKuGAbBjpRuniZ6hA">
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-HNZrYrLbstv8KywRLm2FMv"/>
        </correspContext>
        <correspAction xml:id="i-RAJzvpvbx5epfWrzK2sLo4" type="numbering">
          <date when="2013-10-07"/>
        </correspAction>
        <correspAction xml:id="i-WxnisHwmUVdtgP4KbFvNzc" type="submission">
          <date when="2013-10-03"/>
        </correspAction>
        <correspAction xml:id="i-Y852H79zUnss8fMbKGZTh4" type="transfer">
          <date when="2013-10-01"/>
        </correspAction>
        <correspAction xml:id="i-DC3SuAyyAUBsMVK7saWsVg" type="assigned"/>
        <correspContext corresp="i-DC3SuAyyAUBsMVK7saWsVg">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CP3WkvWfLb5nMqhRWBbhwz" type="motHeader"/>
      <div xml:id="i-4gJ3aTGeq44FgsXUHfo3rB" type="motBody">
        <div xml:id="i-WwkLeaQTSQTzRXeATUFndw" type="motProposal" subtype="förslag">
          <head xml:id="i-Uj3Yo2QeBv99ApuwYu6CVR">
            Förslag till riksdagsbeslut
          </head>
          <list xml:id="i-GwwFVfyLkaZacGEacQziN1" style="ol">
            <item xml:id="i-YVLrSF23ceB9k2dBXFkAMi">
              Riksdagen tillkännager för regeringen som sin mening vad som
              anförs i motionen om att verka för ökad jämlikhet, vad gäller
              löneläge, mellan mans- och kvinnodominerade yrkesområden/branscher.
            </item>
            <item xml:id="i-YBKx2uwNXcjQuumsXEnwwD">
              Riksdagen tillkännager för regeringen som sin mening vad som
              anförs i motionen om att tillsätta en utredning som får i uppdrag
              att modernisera Medlingsinstitutets uppdrag.
            </item>
            <item xml:id="i-9ZWrexHuBeTasY1rqGwyNz">
              Riksdagen tillkännager för regeringen som sin mening vad som
              anförs i motionen om att regeringen förtydligar Medlingsinstitutets
              regleringsbrev samt förordning med instruktion.
            </item>
          </list>
        </div>
        <div xml:id="i-4ww9qzpPEcLA4dH47wpVNH" type="motContent">
          <head xml:id="i-EDp6ZaybC2Hc3NUJsHacMT" type="h1">
            Motivering
          </head>
          <p xml:id="i-5acmfW8cRMnkKHSBKKuyKG">
            Statens myndighet Medlingsinstitutet har som ett huvudmål att
            verka för en väl fungerande lönebildning. Det finns en bred uppslutning
            från det politiska systemet, fackföreningar och arbetsgivarorganisationer
            att Sverige har mycket att vinna på detta. Lönebildning är komplicerat
            och slutprodukten är beroende av de roller olika aktörer spelar.
            Alla anställda på svensk arbetsmarknad påverkas av hur väl lönebildningen
            fungerar.
          </p>
          <p xml:id="i-FnMNmwu9ngoJ3ApauMSrcb">
            Genom inrättandet av Medlingsinstitutet har staten de facto blivit
            en aktör med både direkt och indirekt inflytande över vilka som
            även fortsättningsvis ska tjäna mycket eller litet och om löneskillnaderna
            mellan män och kvinnor eller mans- och kvinnodominerade sektorer
            ska öka eller minska. Att detta har blivit möjligt har att göra
            både med hur myndighetens uppdrag formulerats och hur det tolkas
            av myndigheten. Det unika med Medlingsinstitutet är att det är
            en myndighet som hela tiden måste erövra de löneförhandlande parternas
            förtroende. Detta förtroende är för närvarande ordentligt naggat
            i kanten, särskilt vad gäller de fackförbund som företräder medlemmar
            i kvinnodominerade branscher och yrken.
          </p>
          <p xml:id="i-EgyXvRJMvU9VuSxG6x6ejT">
            Den fackliga kritiken handlar framförallt om att ansatser till
            relativlöneförändringar från mans- till kvinnodominerade branscher/yrken,
            liksom låglönesatsningar, med konsekvens förhindras i medlingssituationer.
            Uppfattningen är att Medlingsinstitutet inte längre medlar, på
            det sätt man normalt sett uppfattar betydelsen av ordet medling
            som enande och kompromissande, utan snarare fastställer en procentsats
            som ska följas av alla. Medlingsinstitutet kanske kan uppfattas
            som en neutral aktör av dem som inte i detalj känner förhandlandets
            villkor, men i praktiken är det en vanlig uppfattning bland förhandlare
            att staten på det här sättet medverkar till att konservera bland
            annat lönediskrimineringen av kvinnodominerade branscher och yrken.
          </p>
          <p xml:id="i-DxkV13VYQyUNnAzLMhYy9p">
            Vilka mål bör ett modernt samhälle ha för lönebildningen? Utgångspunkten
            för en sådan problematisering bör vara att var tid har sina värderingar
            och normer. Att man på 1950-talet hade mycket låga särskilda så
            kallade kvinnolöner återspeglade den tidens uppfattning att mäns
            arbetsinsats per definition är mer värd än kvinnors. Normer är
            emellertid inte någon statisk materia, eftersom uppfattningen
            om vad medborgarna anser vara rätt och riktigt förändras över
            tid. Under 1960-talet ansågs kvinnolönerna så upprörande låga
            att arbetsmarknadens parter skapade förutsättningar för att löneläget
            i kvinnodominerade yrken skulle närma sig de mansdominerade.
          </p>
          <p xml:id="i-3iwF1F3gsT1XzNnvnRRDhq">
            De senaste 30 åren har utvecklingen gått i stå. Mycket litet
            händer med lönegapet mellan kvinnor och män, det ligger fast kring
            14-15 procent. Frågan måste ställas: Är 1981 års löneskillnad
            förenlig med vad svenskarna tycker i dag? Vi menar att den pågående
            lönediskrimineringen av kvinnodominerade branscher och yrken går
            på tvärs emot den allmänna uppfattningen. En rapport från LO (2011)
            visar att 83 procent av alla anställda på svensk arbetsmarknad
            anser att kvinnor har för låga löner jämfört med män. Det finns
            utan tvivel en bred uppslutning i Sverige kring kravet på mer
            jämställda löner.
          </p>
          <p xml:id="i-TcPhD7h8tz2Q9LTyQfwPiV">
            Vilka medel finns i dagsläget för att modernisera lönestrukturen,
            de relativa lönerna, till de kvinnodominerade branschernas/yrkenas
            fördel? För närvarande finns en bred samsyn kring att industrin
            ska förhandla sina avtal först. Det är bra att man i industrisektorn
            tar hänsyn till nivån på löneökningarna i Sveriges viktigaste
            konkurrentländer och till förväntad produktivitets- och prisutveckling
            i Sverige. Men utvecklingen visar att detta inte är tillräckligt
            för att förändra de relativa lönerna. I avtalsrörelsen 2013 var
            LO-förbunden överens om en krontalsökning och en låglönesatsning
            som skulle gynna kvinnodominerade branscher framför mansdominerade.
            I likhet med avtalsrörelserna 2010 och 2012 bortsåg Medlingsinstitutet
            från detta och bestämde att den konkurrensutsatta industrin löneökningstakt
            var det märke som skulle gälla för hela övriga arbetsmarknaden.
            Myndighetens medlare accepterar således inga avvikelser från märket,
            oavsett bransch, yrke, kön och löneläge. Detta leder till att
            krontalslöneskillnaderna mellan mans- och kvinnodominerade branscher
            fortsätter att öka, trots medborgarnas önskan om motsatsen.
          </p>
          <p xml:id="i-NDb5iEQhs7rmYnePTKMWRj">
            Till detta ska läggas att mansdominerade branscher ofta har marknadskrafterna
            i ryggen och kan förväntas få en viss löneglidning utöver normen
            och att avtalsområden som kommer överens om så kallade sifferlösa
            avtal kan runda lönenormeringen helt, genom individuella löneförhandlingar.
            I praktiken bidrar alltså en statlig myndighet till att löneskillnaderna
            mellan mans- och kvinnodominerade branscher kan komma att öka
            ytterligare, utöver det procentmedlingarna ger upphov till. Det
            är mycket bekymmersamt att staten medverkar till att öka löneskillnaden
            mellan män och kvinnor, tvärs emot alla vackra deklarationer om
            motsatsen i andra sammanhang. Att vilja öka jämställdheten och
            samtidigt motarbeta den borde inte ligga i statens intresse.
          </p>
          <p xml:id="i-JtJPPd1w2nj5efHb2yKoom">
            Att det uppstår konflikter mellan parterna om hur löneökningarna
            ska fördelas mellan branscher eller yrken är vare sig nytt eller
            konstigt. Meningen är att förhandlingssystemet ska lösa detta
            dilemma. Förhoppningen var att Medlingsinstitutet skulle understödja
            lönebildningsprocessen, men i stället har det under senare år
            lett till kompensationskrav och konflikter. Frågan om lärarlönerna
            visar hur schizofren staten är när det gäller lönebildningen.
            När trycket blir tillräckligt stort drar sig inte staten för att
            direkt blanda sig i, genom att tillföra pengar till höjda löner
            till en (1) av alla underbetalda och felavlönade kvinnodominerade
            yrkesgrupper. Ännu ett exempel på dubbla budskap som skapar stor
            osäkerhet hos arbetsmarknadens parter.
          </p>
          <p xml:id="i-DNSSHu89fi331RSBAFZzQe">
            Förtroendet för statens del i lönebildningen måste återupprättas.
            Om staten ska ha fortsatt stort inflytande över alla anställdas
            löner är också staten förpliktigad att säkerställa att Medlingsinstitutets
            uppdrag och befogenheter är i takt med tiden. Myndighetens uppdrag
            ska inte, som i dag, kunna tolkas och praktiseras på sådant sätt
            att staten i praktiken motverkar jämställdheten. Principiellt
            är det därför mycket viktigt att säkerställa att Medlingsinstitutet,
            inom ramen för lönenormeringen, får tydligare mandat och verktyg
            som understödjer en utveckling mot större löneökningar för kvinnodominerade
            branscher. En utredning av myndighetens uppdrag behöver därför
            tillsättas.
          </p>
          <p xml:id="i-XosNLigFu2EakRE9gqNuwn">
            Det behövs även en översyn av på vilket sätt myndigheten ska
            hantera förväntad och faktisk löneglidning inom ramen för lönenormeringen,
            liksom hur hänsyn ska tas till snedvridande effekter av sifferlösa
            avtal. För att få kunskap om i vilken grad myndigheten årligen,
            direkt eller indirekt, bidrar till mer eller mindre jämställda
            löner krävs omedelbart tillägg med krav om redovisningsplikt,
            i den delen, i både myndighetens regleringsbrev och förordning
            med instruktion.
          </p>
        </div>
        <div xml:id="i-FHB3ZP8iJ4EQp5D7JSwVTs" type="signatureBlock">
          <list xml:id="i-HX1c9TqLDESJDe3s1xLLhn">
            <item xml:id="i-SgQ2d7fXpvzvRfj5ELFcnH" type="signature">
              Mattias Jonsson (S)
            </item>
            <item xml:id="i-Ss6ixAdAvj75V9X9A26aD1" type="signature">
              Gunilla Carlsson i Hisings Backa (S)
            </item>
          </list>
        </div>
      </div>
    </body>
  </text>
</TEI>
