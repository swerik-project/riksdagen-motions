<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00433">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__433/mot_1960__ak__433-001.pdf"/>
      <fw xml:id="i-P7ofFbPF4oQ28ZEZDrDf8T">
        Motioner i Andra kammaren, nr 433 år 1960 15
      </fw>
      <div xml:id="i-CF9UjcL41QnFaNSB3bA6dW" type="motHeader">
        <div xml:id="i-NduzKLeE88d46ekGa1XnkE" type="motTitle"/>
        <div xml:id="i-PUPtxronTycyUuzMrypv8Q" type="motSubmissionInfo"/>
      </div>
      <div xml:id="i-2F8scmmHiwcFy7tov22gBp" type="motBody">
        <div xml:id="i-KqQKZ3S1ZRBv7FpJnugWUr">
          <p xml:id="i-8gpFHZ3Q4P8Q4b21j5PHPY">
            Nr 433 Av herr Kellgren m. fl., om utbyggnad av arbetsprövningen.
          </p>
          <p xml:id="i-GjWd5PEkqo7xgornj3xsXQ">
            1. Verksamhetens syfte
          </p>
          <p xml:id="i-QDEfJyVKEg5ZXDaqMsGRBC">
            Uppgiften för statens arbetsklinik i Stockholm är att pröva arbets-
            hindrade och från sysselsättningssynpunkt svårbedömbara personers
            förutsättningar för olika arbeten samt att bedriva arbetsfysiologisk
            och arbetspsykologisk forskning. Arbetskliniken tar emot sådana
            fall, som de perifera arbetsvårdsor- ganen inte kunnat placera
            i arbete eller i övrigt finna någon adekvat arbetsvårdsåtgärd
            för. Klienterna vid kliniken remitteras från olika institutioner,
            framför allt från länsarbetsnämnder, från pensions- och försäkringsanstalter
            och från olika sjukhus. Även statliga verk och privata företag
            hänvisar genom sina läkare personer för prövning vid kliniken.
            Utöver den rent praktiska bedömningen av klienter bedrives forsk-
            ning. Eftersom hithörande områden är nya måste betydande arbete
            nedläggas på olika forskningsuppgifter i syfte att skapa bättre
            metoder för den praktiska arbetsprövningen och rehabiliteringen.
            (Se i övrigt punkt 4, klientelets sammansättning.)
          </p>
          <p xml:id="i-TW41hqSUCLRbNM9oCBFnLZ">
            2. Arbetsmetoder och personal
          </p>
          <p xml:id="i-APKG2LufXjZwSBvWBNS2hY">
            Vid arbetsprövningen eftersträvas en fullständig kartläggning
            av klientens arbetsresurser, maximala funktionsduglighet och situation
            i övrigt. Individens resurser bestämmes av en mängd olika faktorer.
            De viktigaste är arten och graden av hans handikapp samt av olika
            person- lighetsegenskaper: intelligens, förmåga till anpassning,
            inställning till handikapp och omvärld, uthållighet m. m. I sista
            hand bestämmes re- surserna även av den sociala situationen. En
            sådan omfattande kartläggning av individen och hans situation
            kan genomföras endast genom intimt samarbete mellan olika specialis-
            ter. Läkare, psykolog, sjukgymnast, kurator, arbetsvårdstjänsteman,
            yrkeslärare m. fl. observerar individen från sina speciella utgångspunk-
            ter och försöker därefter gemensamt bygga upp en helhetsbild av
            indi- viden och hans situation. Utöver klinikens egen personal
            anlitas i detta sammanhang även utomstående specialister och institutioner,
            inte minst karolinska sjukhuset. Möjligheterna att skapa en reell
            arbetssituation för klientens prövning utvidgas i viss utsträckning
            genom avtal med en
          </p>
          <pb facs="riksdagen-motions-pdf/data/1960/mot_1960__ak__433/mot_1960__ak__433-002.pdf"/>
          <fw xml:id="i-3vESrY44UatpLFk5E1tf9D">
            16 Motioner i Andra kammaren, nr 433 år 1960
          </fw>
          <p xml:id="i-BzEy8c8fVwue5uVkNnj1xC">
            del företag och arbetsgivare, som ställer lämplig arbetsplats
            för klienten till klinikens förfogande.
          </p>
          <p xml:id="i-R2VXCThQhT9om9nmm95UpD">
            3. Lokaler och beläggningskapacitet
          </p>
          <p xml:id="i-YBAZRXJg8Vr2ipW8KTk5xZ">
            Arbetskliniken startade sin verksamhet år 19352 i en liten barackbygg-
            nad vid karolinska sjukhuset (300 kvm), i vilken verksamheten
            fortfa- rande är inrymd. Beläggningskapaciteten var från början
            ca 15—20 klienter. Fram till år 1955 mottogs klienter även polikliniskt
            för bedömning utan prövning i verkstäderna. Denna konsulterande
            verksamhet måste dock på grund av arbetsanhopning upphöra. År
            1956 utökades klinikens platsantal genom nya verkstadsutrymmen
            på Norrbackainstitutet. Därigenom kunde ytterligare ca 15 klienter
            tas emot samtidigt, därav 7 kvinnliga i särskild avdelning. Det
            visade sig dock, att platsantalets ökning icke medförde motsvarande
            ökning av klinikens årsomsättning. Detta torde bl. a. bero på
            att verksamheten splittrats lokalt och på att personalresurserna
            icke ökat i förhållande till klientplatserna. En annan orsak är
            den, att prövningstidens längd i hög grad är beroende av klientelets
            sammansättning (svårighetsgrad), vilken ökat under åren. Kliniken
            saknar fortfarande egen klientförläggning. Inlogering sker på
            fyra olika håll, vid arbetsmarknadsstyrelsens förläggning Huvudsta,
            vid Stockholms läns landstings träningsinstitut i Solna, på Norrbacka-
            institutets elevhem och i förhyrda rum i staden. Klienter från
            Stockholm bor i allmänhet i hemmet.
          </p>
          <p xml:id="i-3aiqdFbeioToySN4kCx87c">
            4. Klientelets sammansättning
          </p>
          <p xml:id="i-XmBdqR8Fhd3FoeFfpkjxCY">
            Från diagnostisk synpunkt varierar klientelets sammansättning
            i hög grad. Det övervägande antalet klienter har hjärnskador,
            polio, extremi- tetsskador, ryggsjukdomar, organiska nerv- och
            muskelsjukdomar, reumatiska åkommor och hjärtsjukdomar. I en mycket
            stor grupp utgör psykoneuroser och psykopatier ett mer eller mindre
            kraftigt bidragande handikapp, även i fall utan känd hjärnskada.
            Detaljerade uppgifter om klientelets sammansättning framgår av
            arbetsklinikens årsrapporter och av publicerade vetenskapliga
            uppsat- ser. Vid arbetsnämndens i Stockholm arbetsvårdsexpedition
            har följande exempel på arbetsprövade klienter erhållits: 1) 25-årig
            grovarbetare. Förlamad i nedre extremiteterna efter trafik- olycka.
            Till kliniken i rullstol. En tids terapi med bl. a. effektiv sjuk-
          </p>
          <pb facs="riksdagen-motions-pdf/data/1960/mot_1960__ak__433/mot_1960__ak__433-003.pdf"/>
          <fw xml:id="i-GANfv3JBoJt3xQqMSpkyqS">
            Motioner i Andra kammaren, nr 433 år 1960 17
          </fw>
          <p xml:id="i-8KdMxfK4BwKLCnmz8DysfV">
            gymnastik hjälper honom att gå med kryckkäppar och bandage kortare
            sträckor och även i trappor. God intelligens. Personlighetsmässigt
            stabil. Prövades primärt i vissa kontorsbetonade arbetsuppgifter.
            Med hänsyn till tidigare erfarenhet från skogsarbete planeras
            först en skoglig teore- tisk utbildning, men efter överläggning
            med hemortslänets arbetsvårds- expedition överges dessa planer
            till följd av läget på arbetsmarknaden inom denna bransch. Genom
            avtal med ett försäkringsbolag beredes klienten möjlighet att
            pröva på ett av bolagets avdelningskontor under fortsatt vistelse
            vid arbetskliniken. Klienten skjutsas till och från arbets- platsen
            med klinikens bil. Prövningen leder efter ca en månad till att
            bolaget förklarar sig villigt anställa klienten. Denne hjälps
            till inköp av invalidbil och till att klara sig själv till och
            från arbetet och utskrives. Senare erhåller klienten, som önskar
            återvända till hemorten, arbete vid ett bolagets avdelningskontor
            nära hemorten och blir därmed även befordrad inom bolaget. 2)
            40-årig man som sysslat med grovarbete. Inremitteras till arbets-
            kliniken under diagnos rygginsufficiens och neurasteni. Visar
            vid under- sökning inga objektiva symtom på ryggskada. Huvudhandikappet
            be- dömes vara neurotisk personlighet. Prövas i en mångfald sysslor
            men sitter fast i orealistiska yrkesönskningar, krävande teoretisk
            utbildning långt utöver förmågan med hänsyn bl, a. till ålder
            och intelligens. För- sök till prövning vid olika arbetsplatser
            göres, men resultatet blir endast att klienten anser platserna
            antingen för bullriga, för smutsiga eller för starkt doftande.
            Slutligen lyckas man vid en av prövningsplatserna uppnå utsikter
            till anställning i sådan miljö och med sådana uppgifter, som ligger
            i linje med klientens önskemål. Övertalas trots invändningar om
            exempelvis ”för hårda golv” till att fortsätta prövningen ännu
            en tid. Så småningom leder prövningen som klienten successivt
            accepterar till anställning och ganska snart till befordran. Arbetsgivaren
            anser honom nu noggrann och arbetsam, 3) 20-årig man som avbrutit
            realskolestudier till följd av polio och därefter under ca 3 år
            ej kunnat placeras i arbete av något slag. Total- förlamad i nedre
            extremiteterna. Rullstolsbunden. Läres ta sig från rull- stol
            till arbetsstol. Normalbegåvad. Stabil personlighetsmässigt. Prövas
            vid kliniken i tempobetonade arbetsuppgifter. Utbildning till
            radiotek- niker diskuteras. Förutsättningar härtill förefaller
            dock att saknas. Klienten beredes möjligheter pröva vid privat
            företag i orderarbete. Vid företaget kan han i rullstol ta sig
            in i arbetslokalerna. Prövningen ut- faller till ömsesidig belåtenhet,
            och klienten erbjudes anställning. Kvar- står som klient vid arbetskliniken
            tills bil med invalidaggregat anskaf- fats. På klinikens verkstad
            smides även ett gångräcke, som monteras vid trappan till det rum
            i villa, som anskaffats åt klienten. Efter någo! års anställning
            börjar klienten ta upp frågan om fortsatt utbildning på
          </p>
          <pb facs="riksdagen-motions-pdf/data/1960/mot_1960__ak__433/mot_1960__ak__433-004.pdf"/>
          <fw xml:id="i-Lg9TwWpYyWXNbRDmpArfFr">
            18 Motioner i Andra kammaren, nr 433 år 1960
          </fw>
          <p xml:id="i-C4VELoAMrtWqYqtPKRGxpR">
            handelslinje, eftersom han önskade avancera. Hans lön uppgår
            då till ca 700 kronor per månad. Efter kontakt med hemortslänets
            arbetsvårds- expedition slutar klienten sin anställning och påbörjar
            en tvåårig han- delsutbildning vid skola i hemorten, till vilken
            han erhåller utbildnings- bidrag. Utbildningen går bra och är
            ännu inte avslutad.
          </p>
          <p xml:id="i-SDaHRfoUstAJZdzWgAGBm2">
            4) 43-årig man med höger hands fingrar amputerade och med reu-
            matiska besvär. Kommer till kliniken efter tre misslyckade omskol-
            ningsförsök. Önskar bli urmakare. Prövas vid klinikens mekaniska
            verkstad och i reell miljö hos privat arbetsgivare, där han bl.
            a. utför gradningsarbete vid svarv och avsyningsarbete. Arbetsgivaren
            (som vid flera tillfällen tidigare ställt prövningsplats till
            förfogande för kli- niken) bedömer klientens arbetsförmåga som
            högst 50 26 av normal sådan. Personlighetsmässigt förefaller honom
            klienten avtrubbad, loj och ointresserad. Intelligensmässigt bedömer
            kliniken honom nätt och jämnt normalbegåvad. Klinikens rekommendation
            blir slutligen arbete i skyddad verksamhet med lättare montering.
            Försök rekommenderas även till arbete vid automatisk maskin, där
            armarnas rörelseomfång kan inskränkas.
          </p>
          <p xml:id="i-6BceBTaWiZSwJ44Xe7kGEH">
            3) 23-årig man som arbetat i tempoarbete. Arbetsresultatet försäm-
            rat under hand de senaste åren. Slö och arbetsovillig enligt arbetsgiva-
            ren. Klinikens undersökning ger vid handen att klienten drabbats
            av en progredierande nervsjukdom, som medfört muskelsvaghet och
            trötthet. Utskrives med rekommendation till invalidpension.
          </p>
          <p xml:id="i-Le6C7JGf6KHjDhcK5cFUH5">
            6) 40-årig man, remitterad till arbetskliniken därför att han
            under ca 10 år ansetts arbetsoförmögen på grund av astma och rygginsuffi-
            ciens. Undersökningen visar att något somatiskt arbetshinder icke
            före- ligger. Någon rygginsufficiens på somatisk bas har han sannolikt
            aldrig haft, och hans »astma» är synnerligen lindrig. Möjligen
            helt obefintlig. Intellektuellt ligger han i övre delen av normalzonen.
            Personlighets- mässigt är han höggradigt psykastenisk, emotionellt
            labil och psyko- infantil. Inför alla förändringar i miljön reagerar
            han med en uttalad dysforisk-hypokondrisk insufficiens med symtom
            från vegetativa nerv- systemet. Första dagen på arbetskliniken
            är han förskrämd, kallsvettas och får diarré. Han anpassar sig
            dock så småningom och trives väl. Vid förändringar, bl. a. då
            han flyttas ut på en arbetsplats, reagerar han med liknande insufficiens.
            Genom att försiktigt lirka med honom lyckas emellertid kliniken
            så småningom införa honom i ett arbete, där han fungerar tillfredsställande
            i ca två år. Under denna tid är han i behov av fortlöpande understödjande
            psykoterapi. Det finns anledning för- moda att denne klient fortsättningsvis
            skulle kunna vara arbetsför med hjälp av en poliklinisk avdelning
            vid arbetskliniken.
          </p>
          <pb facs="riksdagen-motions-pdf/data/1960/mot_1960__ak__433/mot_1960__ak__433-005.pdf"/>
          <fw xml:id="i-TL48R5X2HU7rqW2NZRJv6X">
            Motioner i Andra kammaren, nr 433 år 1960 19
          </fw>
          <p xml:id="i-BHz7pZZHNYLF3A5VXRW9BM">
            5. Efterundersökning
          </p>
          <p xml:id="i-fuM54B1iVVU9kPyJQyPnS">
            Med hjälp av privata anslag och utomstående personal har under
            1959 genomförts en punktmässig efterundersökning. Undersökningen
            har omfattat 60 konsekutiva arbetsvårdsfall från stockholmsområdet.
            9 av fallen har av olika skäl icke kunnat under- sökas. Av de
            undersökta 51 fallen var vid undersökningstillfället 32 i arbete,
            därav 30 i stadigvarande arbete. Av de 19 icke arbetsplacerade
            hade 11 pension, 3 var föremål för arbetsträning, 1 var tillfälligt
            sjuk, 1 var gift hemmafru utan arbetsvårdsbehov och endast 3 kunde
            rubri- ceras såsom arbetsföra men arbetslösa, sålunda 1/17 av
            det undersökta materialet. För en bedömning av lönsamheten av
            de vidtagna arbetsvårdande åt- gärderna kan följande vara av intresse:
            I fem fall, där försäkringser- sättning utgått under tiden före
            klinikvistelsen (från riksförsäkrings- anstalten eller privat
            försäkringsbolag), har bidraget kunnat upphöra. I likaledes fem
            fall av de tolv som vid inskrivningen vid kliniken hade sjukpension
            eller sjukbidrag har denna form av ersättning kunnat upp- höra,
            medan fyra nya pensionsfall tillkommit. I icke mindre än 18 av
            de fall, som under tiden före inskrivningen vid kliniken erhöll
            social- vård, har socialvårdsersättningen kunnat upphöra. Inga
            nya fall av socialvårdsbidrag har tillkommit.
          </p>
          <p xml:id="i-PLiAhv6wKfDixCey5rQu6i">
            6. Nuvarande behov av arbetsprövningsverksamhet
          </p>
          <p xml:id="i-62orLVXey24o8GKLBfgGhX">
            Enligt upprepade rapporter från länsarbetsnämnderna föreligger
            ett behov av kvalificerad arbetsprövning, som vida överstiger
            arbetsklini- kens kapacitet. För att belysa detta citeras här
            ”Redogörelse för verk- samheten vid statens arbetsklinik i Stockholm
            under år 1958”, samman- ställd av docenterna Åke Swensson och
            Börje Cronholm: ”Som vi upprepade gånger framhållit i tidigare
            årsrapporter är ar- betsklinikens kapacitet i hög grad underdimensionerad
            i relation till behovet av avancerad arbetsprövning. Väntetiden
            för undersökning blir med nödvändighet lång, vanligen månader,
            vilket medfört att länsar- betsnämnderna icke remitterat till
            prövning klienter, som uppenbarli- gen skulle vara i behov av
            arbetsprövning före åtgärder för utbildning eller placering. Det
            klientel som kommer till arbetskliniken blir i allt- för stor
            utsträckning sådana fall, där alla tidigare åtgärder misslyckats
            och remissen till arbetskliniken får karaktären av ett sista försök.”
            Det kan nämnas, att arbetsklinikens väntelista för närvarande
            upptar drygt 50-talet fall och att väntetiden uppgår till minst
            6 månader. Att märka är, att en stor del av de väntande klienterna
            förorsakar samhäl- let avsevärda kostnader under väntetiden i
            form av exempelvis social- vård.
          </p>
          <pb facs="riksdagen-motions-pdf/data/1960/mot_1960__ak__433/mot_1960__ak__433-006.pdf"/>
          <fw xml:id="i-4rruoYshBJv8RBFG5ZhCFN">
            20 Molioner i Andra kammaren, nr 433 år 1960
          </fw>
          <p xml:id="i-T1mcDZSnGUaX1uiNt5J7PN">
            I och med att pensionsreformen träder i funktion kommer redan
            under den första hälften av 1960-talet ett mångdubbelt behov av
            pröv- ningsmöjligheter att göra sig gällande beträffande sådana
            fall, där frågan gäller förtidspensionering. Självfallet är det
            av vikt att riktlin- jerna för pensionsbedömning blir enhetliga
            för hela landet. 7. Hemställan Med hänsyn till vad ovan anförts
            hemställes, att riksdagen måtte besluta a) att åtgärder snarast
            måtte vidtagas för att öka kapa- citeten hos statens arbetsklinik
            i Stockholm; b) att överväga vidgat stöd åt de huvudmän, som vid
            centrallasarett planerar rehabiliteringskliniker (sådana kliniker
            beräknas icke kunna ersätta en institution av typ statens arbetsklinik
            men väl kunna avlasta kliniken en del mindre svårbedömbara fall);
            c) att överväga en utbyggnad av arbetsprövningsresur- serna provinsiellt
            med statliga arbetskliniker såväl i västra (Göteborg), södra (Malmö—Lund)
            som norra (Umeå) Sverige.
          </p>
          <p xml:id="i-2Hi6Zwsppc5tjyjbJyd4mB" type="date">
            Stockholm den 27 januari 1960
          </p>
          <div xml:id="i-3yVERR2MgKtQC4aD5gBXdj" type="signatureBlock">
            <p who="unknown" type="signature">
              Nils Kellgren Erik Adamsson Rune Johansson i Norrköping
            </p>
          </div>
          <p xml:id="i-T5GFZF3obgzdGVC2R8cpTx">
            Elisabet Sjövall Ingemund Bengtsson
          </p>
          <p xml:id="i-QR7RU47zvSaKndQ2AP76oJ">
            Oskar Eklunds Boktryckeri, Stockholm, 1960
          </p>
        </div>
      </div>
    </body>
  </text>
</TEI>
