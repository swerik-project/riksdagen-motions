<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0312/mot_199900_MJ_0312-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ312 pnr: c117
          </p>
          <p>
            Motion till riksdagen
          </p>
          <p>
            1999/2000:MJ312 av Eskil Erlandsson m.fl. (c) Privatskogsbruket
          </p>
          <p>
            Motionen delad mellan flera utskott
          </p>
          <p>
            Privatskogsbruket viktigt för landsbygdsut- vecklingen
          </p>
          <p>
            Skogen och skogsbruket har stor betydelse för att bibehålla en
            levande landsbygd med ett aktivt företagande. Många mindre markägare
            och boende på landsbygden är beroende av inkomsterna från skogen
            för att kunna bo kvar på orten, och för att kunna utveckla andra
            delar i sin affärsverksamhet. Centerpartiet förordar en utförsäljning
            av mark från bolag där staten är majoritetsägare. Centerpartiet
            vill stärka det personliga ägandet och anser att det är av stor
            betydelse att öka det lokala ägandet i de områden där staten idag
            är den dominerande ägaren av skogsmark. Det bör även vara möjligt
            att använda delar av den statligt ägda skogen som ersättning till
            enskilda skogsägare vars skog inte får brukas på grund av miljöhänsyn.
            Detta bör ges regeringen till känna. Centerpartiet anser att en
            större del av de medel som nu anslagits för skydd av skyddsvärd
            skog borde reserverats för biotopskydd och naturvårdsavtal. Tillräckliga
            medel måste avsättas för att ersätta de markägare vars skog inte
            skall brukas på grund av miljöhänsyn. Vid reservatsbildningar
            måste stor hänsyn tas till markägaren och dennes rätt till ersättning.
            Centerpartiet anser att det krävs ytterligare åtgärder för att
            förhindra skövling av skogsfastigheter. Den svenska skogen skall
            brukas på hållbart sätt och inte vanskötas i syfte att göra snabba
            ekonomiska vinster. I skogsvårdslagen regleras att brukningsenheter
            överstigande en viss storlek inte får avverkas i sådan utsträckning
            att mer än hälften av brukning- enhetens produktiva skogsmarksareal
            kommer att bestå av kalmark och skog yngre än 20 år. Denna regel
            har gällt för arealer över 100 ha, men sänktes nyligen till 50
            ha. Centerpartiet har tidigare år i riksdagen motionerat om att
            arealgränsen bör sättas redan vid brukningsenheter på 20 ha. I
            samma riksdagsmotion ställs också krav på lagändringar för att
            reglera att inte allt för ung skog slutavverkas. Under senare
            år har slutavverkningsåldern sjunkit. Det är idag möjligt att
            köpa en skogsfastighet som understiger 50 ha, avverka hela arealen
            och avsätta medel för återväxtåtgärder. Efter avslutad avverkning
            kan fastigheten säljas och avsatta medel kan återvinnas. Det skall
            övervägas att genomföra förändringar så att de medel som avsätts
            för
          </p>
          <p>
            29
          </p>
          <pb facs="riksdagen-motions-pdf/data/199900/mot_199900_MJ_0312/mot_199900_MJ_0312-0002.pdf"/>
          <p>
            30
          </p>
          <p>
            återväxtåtgärder skall tillhöra fastigheten, och inte som idag
            fastighetens Mot. 1999/2000
          </p>
          <p>
            ägare. Detta bör ges regeringen till känna.
          </p>
          <p>
            Lokal naturförvaltning
          </p>
          <p>
            Landsbygdsborna förlorar allt mer rådigheten över de naturresurser
            som omger dem. Hur dessa tillgångar brukas är samtidigt ofta avgörande
            för bygdernas överlevnad och utveckling. För närvarande sker stora
            förändringar i markutnyttjandet framför allt i Norrlands inland.
            Nya områden skyddas och betydande arealer, cirka 900 000 kvadratkilometer,
            skall skötas och förvaltas av det nybildade Sveaskog. Centerpartiet
            anser att det bör föras en diskussion om hur dessa markområden
            skall förvaltas så att de ger, förutom virke och miljövinster,
            förutsättningar för långsiktig utveckling i dessa glesbygder.
            Sveaskogs arealer är till stor del koncentrerade till de värst
            utsatta gles- bygderna i Sverige. Hur Sveaskog utnyttjar sina
            marker har stor betydelse för utvecklingen i dessa bygder. Det
            är rimligt att såväl naturvårdshänsyn som regionalpolitiska hänsyn
            skall styra Sveaskogs markanvändning. Sveaskog bör organisera
            sin verksamhet så att den ger utrymme för en lokal förvaltning
            i de bygder där sådana önskemål finns. Det skulle skapa goda möjligheter
            att uppfylla naturvårdens mål och tillgodose friluftslivets och
            turismens intressen utan att åsidosätta kraven på ekonomisk effektivitet.
            Därför bör regeringen ges i uppdrag att ge tydliga ägardirektiv
            till Sveaskog om natur- vårdshänsyn och regionalpolitiska hänsyn
            i verksamheten samt att denna skall organiseras så att lokal förvaltning
            av markerna möjliggörs. Vad som ovan sagts om Sveaskog bör ges
            regeringen till känna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att sälja statligt ägd skog till enskilda brukare, 2. att riksdagen
            som sin mening ger regeringen till känna vad i motionen anförts
            om avsättning till återväxtåtgärder, 3. att riksdagen som sin
            mening ger regeringen till känna vad i motionen anförts om att
            ge tydliga ägardirektiv till Sveaskog om naturvårdshänsyn, regionalpolitiska
            hänsyn och lokal förvaltning.'
          </p>
          <p>
            Stockholm den 1 oktober 1999 Eskil Erlandsson (c) Sven Bergström
            (c) Birgitta Carlsson (c)
          </p>
          <p>
            Viviann Gerdin (c) Åke Sandström (c)
          </p>
          <p>
            " Yrkande 3 hänvisat till NU.
          </p>
          <p>
            Elanders Gotab, Stockholm 1999
          </p>
          <p>
            MJ312
          </p>
          <p>
            30
          </p>
        </div>
      </div>
    </body>
  </text>
</TEI>
