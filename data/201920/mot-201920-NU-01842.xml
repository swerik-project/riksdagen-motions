<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-01842">
  <teiHeader>
    <fileDesc>
      <titleStmt>
        <title>Statliga företag</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1842 av Birger Lahti m.fl. (V)</title>
          <idno type="rdwebb">H7021842</idno>
          <rs type="number">1842</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7021842/text</ref>
          <ref type="dokument_url_html">http://data.riksdagen.se/dokument/H7021842</ref>
          <ref type="dokumentstatus_url_xml">http://data.riksdagen.se/dokumentstatus/H7021842</ref>
          <ref type="docx">http://data.riksdagen.se/fil/2F5AE1BE-F07F-4D7D-8D87-AB3CA2BD8618</ref>
          <ref type="pdf">http://data.riksdagen.se/fil/AFAAC6B8-9B4E-4205-B97D-6F5AB6B4CC17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ULwUwmGgwkhtKf5EGqudMj" type="signed"/>
        <correspContext corresp="i-ULwUwmGgwkhtKf5EGqudMj">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-DjT11zyaSyZffXep66sELc" type="submitted">
          <date when="2019-10-02"/>
          <time when="15:45:18"/>
        </correspAction>
        <correspAction xml:id="i-BXiJRcqy5MreQbPrdYSTnb" type="reviewed">
          <date when="2019-10-02"/>
          <time when="16:32:59"/>
        </correspAction>
        <correspAction xml:id="i-9WHgb9He9DiR7btoC48QbF" type="referred">
          <date when="2019-10-11"/>
        </correspAction>
        <correspAction xml:id="i-XuhWYo4nUbc1YxgyAbUGN8" type="assigned">
          <date when="2020-05-04"/>
          <time when="13:03:05"/>
        </correspAction>
        <correspContext corresp="i-XuhWYo4nUbc1YxgyAbUGN8">
          <ref type="assignedTo">Näringsutskottet</ref>
        </correspContext>
        <correspAction xml:id="i-Kge2jiMcn1rQ7MeNBGEZkp" type="behandlas_i"/>
        <correspContext corresp="i-Kge2jiMcn1rQ7MeNBGEZkp">
          <ref type="uppgift">2019/20:NU4</ref>
          <ref type="ref_dok_id">H701NU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MpiuDGpK3zQJ78khjknKJY" type="behandlas_i"/>
        <correspContext corresp="i-MpiuDGpK3zQJ78khjknKJY">
          <ref type="uppgift">2019/20:FiU22</ref>
          <ref type="ref_dok_id">H701FiU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7AdwCTaaeztoExkztX5i5v" type="motHeader">
        <div xml:id="i-3LHteZSrDmouzHTwEDR9TU" type="motTitle">
          Motion till riksdagen 2019/20:1842 av Birger Lahti m.fl. (V)
          Statliga företag
        </div>
      </div>
      <div xml:id="i-Vm7wxWUBosncZRohu3vvAv" type="motBody">
        <div xml:id="i-KgmXMCr2YVyfGsxxhgkJNz" type="motProposal" subtype="förslag">
          <head xml:id="i-GVZiqtGVH2AxHXMVtNBhzB">
            Förslag till riksdagsbeslut
          </head>
          <list xml:id="i-FdUz6LNy483FF88Uj1F9Gw" style="ol">
            <item xml:id="i-59raMef2KZp5zt81BL2YhG">
              Riksdagen ställer sig bakom det som anförs i motionen om att
              i de fall viktiga samhällsintressen står i konflikt med de statliga
              bolagens vinstkrav ska målsättningen i ägarstrategin ses över,
              och detta tillkännager riksdagen för regeringen.
            </item>
            <item xml:id="i-2tkZQn3YKnYesBuqtZTVxk">
              Riksdagen ställer sig bakom det som anförs i motionen om att
              statliga bolag bör verka för en ökad förädling i syfte att skapa
              arbetstillfällen och öka exportvärdet och tillkännager detta för
              regeringen.
            </item>
            <item xml:id="i-VfCQ18v27fp8SLf8aPt27d">
              Riksdagen ställer sig bakom det som anförs i motionen om att
              samhällsägda företag bör uppträda neutralt och därför inte ska
              vara medlemmar i intresseorganisationen Svenskt Näringsliv eller
              liknande intresseorganisationer och tillkännager detta för regeringen.
            </item>
            <item xml:id="i-D6uYABPpDHFm72n9G3GMWH">
              Riksdagen ställer sig bakom det som anförs i motionen om att
              de statligt ägda bolagen senast vid årsskiftet 2020/21 ska återkomma
              med en kartläggning av könsfördelningen på alla nivåer i respektive
              bolag och utifrån denna komma med förslag på åtgärder för en mer
              jämställd verksamhet och tillkännager detta för regeringen.
            </item>
            <item xml:id="i-Bip4dM3awYBX66ZW1H4bMi">
              Riksdagen ställer sig bakom det som anförs i motionen om att
              Vattenfall bör ges i uppdrag att utreda investeringskostnaderna
              för att återföra ett ekologiskt hållbart flöde av vatten till
              den torrlagda delen av Lilla Luleälven och tillkännager detta
              för regeringen.
            </item>
            <item xml:id="i-LhcA1a7XLKGKuK9vxzs2WC">
              Riksdagen ställer sig bakom det som anförs i motionen om att
              en ny portalparagraf bör föras in i Vattenfalls bolagsordning
              med den lydelse som anges i motionen och tillkännager detta för
              regeringen.
            </item>
            <item xml:id="i-SfbjFMQdoEb9My3McUzfWC">
              Riksdagen ställer sig bakom det som anförs i motionen om att
              all statligt ägd skog bör samlas i ett bolag med hållbart brukande
              som främsta mål och tillkännager detta för regeringen.
            </item>
            <item xml:id="i-3ut24F7H3ZGwRQcEL2u7QM">
              Riksdagen ställer sig bakom det som anförs i motionen om att
              regeringen bör omarbeta ägardirektiven för de statliga bolag som
              ansvarar för naturresurser med en längre omloppstid i syfte att
              avkastningskraven ska följa en längre tidsperiod och tillkännager
              detta för regeringen.
            </item>
            <item xml:id="i-UosjTKo3FUG9avDUK46Nhn">
              Riksdagen ställer sig bakom det som anförs i motionen om att
              Sveaskog ska upphöra med markförsäljningsprogrammet och tillkännager
              detta för regeringen.
            </item>
            <item xml:id="i-2ZKjtmQb4XfAaiDBwbsHL8">
              Riksdagen ställer sig bakom det som anförs i motionen om att
              Sveaskog bör öka sitt innehav av skog och tillkännager detta för
              regeringen.
            </item>
            <item xml:id="i-CTfBiUSKvTMwkiaae3vnpt">
              Riksdagen ställer sig bakom det som anförs i motionen om att
              regeringen bör ändra ägardirektiven på så sätt att SBAB ska upprätthålla
              god service och goda villkor i hela landet och därigenom bli ett
              samhällsnyttigt företag och tillkännager detta för regeringen.
            </item>
            <item xml:id="i-TH7waLW3jytajKuCFW3coV">
              Riksdagen ställer sig bakom det som anförs i motionen om att
              SBAB bör få i uppdrag att se över hur de kan bidra till att finansiera
              lån för företag på landsbygden och vilka särskilda aspekter som
              då bör beaktas och tillkännager detta för regeringen.
            </item>
            <item xml:id="i-2qSRCrH6T5MqwWzAqBuotb">
              Riksdagen ställer sig bakom det som anförs i motionen om att
              SBAB bör få i uppdrag att aktivt arbeta med att utveckla lösningar
              för produktutveckling för små och medelstora företag i syfte att
              utgöra ett komplement till marknaden och tillkännager detta för
              regeringen.
            </item>
          </list>
        </div>
        <div xml:id="i-8pSAHZkpWBN4DLssAhiPLJ" type="motContent">
          <head xml:id="i-rkV4WU9oPzZisUtfBgkks" type="h1">
            Statliga bolag
          </head>
          <p xml:id="i-RqAzfo9j81iCuvyj7a3Rm2">
            Staten står i dag som ägare till 46 bolag, med tyngdpunkt inom
            basindustri och energi. De flesta bolag är vinstdrivande och omkring
            hälften har särskilt beslutade samhällsuppdrag.
          </p>
          <p xml:id="i-MmgfddcfGWiohqFycQzWYM">
            Vänsterpartiet menar att staten bör använda sitt ägarskap av
            statliga bolag för att tillgodose samhällsnyttiga ändamål. Kravet
            på lönsamhet i statliga bolag ska inte gå före samhällsnyttan.
            De statliga bolagen ska användas aktivt för att bygga Sverige
            tryggare, mer jämlikt, och ekologiskt hållbart, öka konkurrenskraften
            och inte minst för att jämna ut orättvisa skillnader mellan stad
            och landsbygd.
          </p>
          <p xml:id="i-AKqRX8g4FNWoLfxYhKTDQz">
            Om vi ska kunna hålla ihop och skapa förutsättningar för utveckling
            i hela Sverige måste vi ha likvärdiga grundläggande förutsättningar
            oavsett var vi bor. Statliga bolags egentliga ägare är alla som
            bor i Sverige. De statliga bolagen har därför ett särskilt ansvar
            för att människor i hela landet ska ha samma tillgång till service
            och andra samhällsviktiga funktioner.
          </p>
          <p xml:id="i-TfYtMUrTHEaScDQtqGkx8b">
            Ägardirektiven till flera av de statliga bolagen behöver utvecklas.
            Samhällsnyttan ska alltid stå i fokus för ägarstrategin samtidigt
            som företagen bedrivs ekonomiskt effektivt.
          </p>
          <p xml:id="i-YyYLq5CRYPzAhhgAgQeyf">
            I de fall viktiga samhällsintressen står i konflikt med de statliga
            bolagens vinstkrav ska målsättningen i ägarstrategin ses över.
            Detta bör riksdagen ställa sig bakom och ge regeringen till känna.
          </p>
          <p xml:id="i-Bd6gPVEkM25GuQGSV2B4aK">
            Regeringen måste också ta ansvar för att de direktiv och riktlinjer
            som redan finns följs. Vänsterpartiet motsätter sig generellt
            utförsäljningar av statliga företag. Vi vill i stället bygga en
            framtida innovationsstruktur som behåller tillverkning, forskning
            och utveckling (FoU) och huvudkontor i Sverige. Vänsterpartiet
            menar att det finns flera skäl för att staten ska vara en stark
            ägare, eller ha monopol, inom samhällsviktiga områden. Statligt
            ägande behövs som en motvikt till spekulationskapitalism och kortsiktig
            vinstjakt.
          </p>
          <p xml:id="i-8T24Ryke88TFuhjrxHQbeP">
            Det statliga ägandet behöver utökas och utvecklas för att vi
            demokratiskt ska kunna styra samhällsutvecklingen. Det finns flera
            områden som är intressanta för att bilda nya statliga företag
            eller att öka det statliga ägandet inom. Det kan vara för att
            öka konkur­rensen inom finanssektorn, minska spekulationerna och
            för att säkra att nödvändiga investeringar kommer till stånd –
            vi vill till exempel utreda en statlig grön investerings­bank.
            Infrastruktur, bostadsbyggande och energi är andra områden där
            det kan vara intressant att se över om vi genom ett ökat gemensamt
            ägande kan driva på utveck­lingen. Staten ska vara en aktiv ägare
            till sina bolag, som t.ex. Vattenfall, LKAB och Sveaskog, och
            genom ägardirektiv säkerställa att bolagen används för att stödja
            teknikutveckling, driva på miljö- och klimatarbetet och skapa
            sysselsättning.
          </p>
          <p xml:id="i-NUV26qWQpWWgk5UPG1vNw6">
            Möjligheterna till vidareförädling inom svensk industri är generellt
            stora. Både skogs-, gruv- och stålindustrin har potential att
            öka sin förädlingsgrad, vilket skulle ge ett ökat antal arbetstillfällen
            i landet, minska transporterna och öka exportintäkterna. Detta
            är någonting som kan främjas genom en aktiv statlig politik, forskning
            och samverkan med det övriga näringslivet.
          </p>
          <p xml:id="i-JEKyDwuwgwGBEfLAh1NKCd">
            Statliga bolag bör verka för en ökad förädling i syfte att skapa
            arbetstillfällen och öka exportvärdet. Detta bör riksdagen ställa
            sig bakom och ge regeringen till känna.
          </p>
          <p xml:id="i-WHAfdHGwsSYww8Gs9pppB6">
            Förtroendet för de statliga institutionerna är avgörande för
            att skapa legitimitet för den demokratiska processen. Att statligt
            ägda bolag agerar föredömligt och med god transparens är därför
            av särskild vikt. Det har tidigare framkommit att flera verk­ställande
            direktörer för statliga bolag, exempelvis Vattenfall, SJ och Apoteket,
            sitter i styrelserna för Svenskt Näringsliv och dess organisationer,
            däribland Almega och Svensk Handel.
          </p>
          <p xml:id="i-3wmbpg3ecytn9Lki9NQdKt">
            Svenskt Näringsliv och dess organisationer har bedrivit omfattande
            kampanjer mot regeringens politik. Det är minst sagt märkligt
            att ett statligt bolag på det här sättet agerar i strid med sin
            egen ägare, det vill säga regeringen. Särskilt paradoxalt blir
            det när Svenskt Näringsliv också uttalat sitt aktiva motstånd
            mot statliga företag i sig. Enligt en rapport från fackförbundet
            ST lägger de statliga bolagen enorma summor på avgifter till Svenskt
            Näringsliv. Vänsterpartiet menar att det är direkt olämpligt att
            näringslivets intresseorganisationer på det här sättet får en
            direkt gräddfil till de statliga bolagen.
          </p>
          <p xml:id="i-HVjbHVfhe1FgdvipvaJL5S">
            Samhällsägda företag bör uppträda neutralt och ska därför inte
            vara medlemmar i intresseorganisationen Svenskt Näringsliv eller
            liknande intresseorganisationer. Detta bör riksdagen ställa sig
            bakom och ge regeringen till känna.
          </p>
          <p xml:id="i-WTcL6URjCGFsTh6Y3pQR1e">
            I dagsläget har de statliga bolagen en nära jämn könsfördelning
            i sina styrelser. Vi ser även hur andelen kvinnor som innehar
            rollen som styrelseordförande har ökat. Men engagemanget för ett
            jämställt näringsliv får inte stanna vid ledningsgrupperna. De
            statliga bolagen har ett särskilt ansvar för att ett aktivt arbete
            för jämställdhet genom­syrar hela företagsstrukturen. Ett första
            steg är att kartlägga hur könsfördelningen inom bolaget verkligen
            ser ut. Det är nödvändigt att en sådan genomgång omfattar alla
            delar av verksamheten.
          </p>
          <p xml:id="i-Tbmk8ekP2n9Hjq8tc9v956">
            De statligt ägda bolagen ska senast vid årsskiftet 2020/21 återkomma
            med en kart­läggning av könsfördelningen på alla nivåer i bolaget
            och utifrån denna komma med förslag på åtgärder för en mer jämställd
            verksamhet. Detta bör riksdagen ställa sig bakom och ge regeringen
            till känna.
          </p>
          <p xml:id="i-5qNUK4dzhwuVTR752jStph">
            Vänsterpartiet vill se en offensiv statlig företagspolitik med
            höga ambitioner. Det statliga ägandet ska utgå från svenska förutsättningar,
            men även följa förändringar på världsmarknaden och i omvärlden.
            I den här motionen lyfter vi några exempel där vi menar att den
            statliga styrningen i synnerhet måste omarbetas eller bli mer
            aktiv. Staten ska dock vara en aktiv ägare till samtliga bolag
            man har i sin ägo.
          </p>
          <head xml:id="i-A1mNJLV9ioPPkyBd7RMMXw" type="h1">
            SJ AB
          </head>
          <p xml:id="i-4GxCGZLKxnBH7UxCnAPatH">
            En väl fungerande infrastruktur är avgörande för både industri,
            export, regional utveck­ling och människors resande. En fungerande
            och väl utbyggd tågtrafik som sätter rese­nären i centrum är enligt
            Vänsterpartiets uppfattning av central betydelse för att uppnå
            ett hållbart transportsystem för hela landet. För en sådan inriktning
            krävs att SJ ges förutsättningar att prioritera samhällsnytta
            före kortsiktiga vinstintressen.
          </p>
          <p xml:id="i-6GuG5MEeXx1kugtnxHVBTy">
            SJ är av staten ålagt att skapa företagsekonomisk vinst och har
            därutöver ett avkast­ningskrav som innebär att staten kräver utdelning
            till statskassan på den redovisade nettovinsten. Avkastningskravet
            leder därmed till starkt fokus på att skapa vinst. SJ tvingas
            därmed se till marknadsandelar och snäv vinstmaximering. Avkastningskravet
            missgynnar även den regionala utvecklingen, eftersom SJ tvingas
            nedprioritera låg­trafikerade sträckor. Många resenärer tvingas
            därför att välja flyg eller bil i stället. Effekten är inte rimlig
            om vi vill minska klimatpåverkan och uppnå satta miljömål.
          </p>
          <p xml:id="i-BWgj1M4dtvVZjm15mRbNKP">
            Med ett slopat avkastningskrav skulle SJ kunna utveckla verksamheten
            i en behövlig riktning. Man hade t.ex. kunnat sänka priserna på
            biljetter och prioritera nattågstrafiken till Jämtland. Vinsten
            bör rimligen investeras i verksamheten, och lönsamhetskravet bör
            beakta samhällsekonomiska vinster. Det skulle bidra till att fler
            kan åka kollektivt och till minskad miljö- och klimatpåverkan.
            Vi skriver mer om detta i motion 2018/19:1762 En fungerande och
            tillgänglig järnväg.
          </p>
          <head xml:id="i-HvsDa2mgo5mEsxgoiUULcj" type="h1">
            Vattenfall
          </head>
          <p xml:id="i-SuF5nfUSDnyznmUCQwqYSN">
            Sverige ska vara en föregångare i omställningen till ett förnybart
            energisystem och ett land som tar ansvar för kommande generationer.
            Investeringar i det svenska energi­systemet är en viktig och nödvändig
            del i miljö- och klimatomställningen i Sverige. Satsningar på
            förnybar elproduktion är helt nödvändiga för att nå målet om ett
            ekolo­giskt hållbart samhälle. Vattenfall är det i särklass största
            statliga bolaget och styrningen av Vattenfall med dess centrala
            roll i det svenska energisystemet är av stor betydelse i detta
            sammanhang. Därför måste Vattenfalls ägardirektiv vara formulerade
            så att de bidrar till målen för den svenska energipolitiken.
          </p>
          <p xml:id="i-K3q6bBHq12WPB5UeNrf8f3">
            Vattenfalls uppdrag är i dag att generera en marknadsmässig avkastning
            genom att affärsmässigt bedriva energiverksamhet så att bolaget
            tillhör ett av de bolag som leder utvecklingen mot miljömässigt
            hållbar energiproduktion. Vänsterpartiet menar att det finns en
            motsättning mellan kravet på marknadsmässig avkastning och kravet
            på att Vattenfall ska vara ett av de bolag som leder utvecklingen
            mot miljömässigt hållbar utveckling.
          </p>
          <p xml:id="i-8XZwgbCzXWuT6oj9sE3CDX">
            Ett exempel på när den s.k. affärsmässigheten har gått före samhällsnyttan
            är Vattenfalls beslut angående Letsi kraftstation som ägs av Vattenfall
            och ligger mellan Jokkmokk och Vuollerim. För att utnyttja en
            högre fallhöjd och därmed öka effekten har man här valt att leda
            om vattnet genom en tunnel i berget. Resultatet är dock en av
            Europas längsta torrlagda flodfåror, på 1,7 mil. Det finns dock
            möjlighet att med relativt små medel återföra en del av vattenflödet
            för att på så sätt återskapa fiskbeståndet. Genom att låta ett
            par procent av det totala flödet i stället gå ovan jord skulle
            man kunna ge liv åt älvfåran vilket kan gynna både den biologiska
            mångfalden och lokalsamhället.
          </p>
          <p xml:id="i-YMNtdbPppknerpk3Umm6BH">
            Vattenfall bör ges i uppdrag att utreda investeringskostnaderna
            för att återföra ett ekologiskt hållbart flöde av vatten till
            den torrlagda delen av Lilla Luleälven. Detta bör riksdagen ställa
            sig bakom och ge regeringen till känna.
          </p>
          <p xml:id="i-36F5iFQSVkNteGyitSQ37p">
            Vänsterpartiet menar att ett krav på lönsamhet för Vattenfalls
            samlade verksamhet står bättre i samklang med de av riksdagen
            fastställda miljömålen. Därför bör följande portalparagraf föras
            in i Vattenfalls bolagsordning: ”Vattenfall ska fortsätta att
            vara ett helstatligt bolag. Vattenfall och dess dotterbolag skall
            bedriva energiproduktion som står i överensstämmelse med de av
            riksdagen antagna miljömålen. Vattenfall ska vara det ledande
            energiföretaget i omställningen till en ekologisk och ekonomiskt
            affärs­mässigt uthållig energiförsörjning inom samtliga de geografiska
            områden, där bolaget är verksamt. Vattenfall ska genomföra en
            övergång till hållbar energiproduktion baserad på förnybara energikällor.”
            Detta bör riksdagen ställa sig bakom och ge regeringen till känna.
          </p>
          <head xml:id="i-NKbAGne3h4tWvz5Q98aj7u" type="h1">
            Sveaskog
          </head>
          <p xml:id="i-9uLaKGfUJgMSNUTGY5ZjKk">
            Sverige är ett land med rika tillgångar på skog. De utgör komplexa
            ekosystem av stor betydelse genom allt ifrån ekosystemtjänster
            till natur- och kulturvärden och ekono­miska värden. Skogen spelar
            också en stor roll i klimatomställningen och har potential att
            ge oss byggstenar för att skapa ett ekologiskt och socialt hållbart
            samhälle.
          </p>
          <p xml:id="i-WS4G9RL5KoXhPAkbga5VJ8">
            Skogsnäringen och närliggande branscher är viktiga arbetsgivare
            och på många orter är skogsindustrin dominerande för sysselsättningen.
            De goda förutsättningarna för ökad vidareförädling ger stor potential
            för ytterligare arbetstillfällen, men också för export­värdet
            från skogen. Eftersom skogsindustrin är platsbunden spelar den
            en särskilt betydande roll ur ett regionalt perspektiv, inte minst
            för landsbygdens utveckling. För att värna jobben inom skogsnäringen
            och kunna möta klimatutmaningarna ser vi behovet av ett aktivt
            statligt förvaltarskap inom skogen.
          </p>
          <p xml:id="i-A2RRLbZ6W1b7tP6SnCF7wV">
            Staten är i dag en stor ägare av skogsmark. Sveaskog AB är Sveriges
            största skog­sägare och förvaltar totalt 4 miljoner hektar mark.
            Det statliga ägandet är dock spritt på många olika myndigheter
            och bolag. Vänsterpartiet menar att det statliga ägandet av skogsområden
            i stället bör samlas i ett bolag. Det nya skogsbolaget bör ha
            ett hållbart brukande av skogens resurser, inte avkastning, som
            främsta mål. Dagens vinstkrav gör det svårt för ett statligt bolag
            eller en statlig förvaltare att avstå produktiva skogar till andra
            intressen. Bolaget bör åläggas att avsätta arealer till skyddade
            naturområden. I de fall där trakthyggesbruk står i konflikt med
            andra intressen bör Sveaskog använda sig av andra lämpliga brukningsmetoder.
            Staten bör även fortsättningsvis stå för ersättnings­mark vid
            skydd av värdefull natur, även ovan odlingsgränsen och i samråd
            med rennäringen.
          </p>
          <p xml:id="i-zoqLBub6fEzLggvDcW3Sk">
            All statligt ägd skog bör samlas i ett bolag med hållbart brukande
            som främsta mål. Detta bör riksdagen ställa sig bakom och ge regeringen
            till känna.
          </p>
          <p xml:id="i-5A6TzT1f8CHtuXYEf9zVFF">
            Bolag vars uppgift är att hantera naturresurser vars omloppstid
            kan vara upp till 100 år eller mer ska inte styras av kvartalsrapporter.
            Det försvårar den långsiktiga planering som är helt nödvändig
            för ett hållbart ägande. Avkastningskraven för sådana bolag bör
            i stället följa en längre tid.
          </p>
          <p xml:id="i-QLrZz3q2mJhsY9eKwND3bE">
            Regeringen bör omarbeta ägardirektiven för de statliga bolag
            som ansvarar för naturresurser med en längre omloppstid i syfte
            att avkastningskraven ska följa en längre tidsperiod. Detta bör
            riksdagen ställa sig bakom och ge regeringen till känna.
          </p>
          <p xml:id="i-JmAAn1PHAAukfeeZ84xYGP">
            Sveaskog har genom sitt ägardirektiv ett uppdrag att sälja mark
            tills dess att 10 procent av den areal bolaget ägde vid bolagets
            bildande 2002 är avyttrad. Meningen var att försäljningen skulle
            leda till en ökad utveckling i glesbygd. I Riksrevisionens rapport
            Sveaskog AB och dess uppdrag (RiR 2010:8) konstateras att regeringen
            dittills varit för passiv i sin uppföljning av bolagets olika
            uppdrag. Regeringen har heller inte gjort någon uppföljning av
            konsekvenserna av Sveaskogs markförsäljningsprogram. Det är anmärkningsvärt
            att man ännu inte har granskat hur en så omfattande försäljning
            av statlig egendom slagit ut.
          </p>
          <p xml:id="i-QmZvF3bVG6QSFCWgFWsXZa">
            Sedan markförsäljningsprogrammet startades har Sveaskog sålt
            av ca 8,8 procent av totalt 10 procent. De som köper skogen blir
            i allt mindre utsträckning den lokala skogs­brukaren utan snarare
            handlar det om stora utländska företag. Vänsterpartiet menar att
            skogen har en stor plats att fylla i ett hållbarare samhälle och
            att så länge endast mark­nadsmässighet styr skogsförsäljningen
            kommer vi inte uppnå det.
          </p>
          <p xml:id="i-LqhB7e4vjnGi2RPKR47JtL">
            Sveaskog ska upphöra med markförsäljningsprogrammet. Detta bör
            riksdagen ställa sig bakom och ge regeringen till känna.
          </p>
          <p xml:id="i-MyMLKukBqigtbhrBtQmedH">
            Att stoppa utarmningen av den biologiska mångfalden är ett viktigt
            miljöarbete. Samtidigt behövs skogen för virke och bioenergiutvinning.
            Även turism och rekreation är värden skogen kan bidra med. Vänsterpartiet
            menar att de bästa förutsättningarna för att kombinera de olika
            intressen som finns är att bedriva en aktiv statlig skogspolitik.
          </p>
          <p xml:id="i-4nFUBsw6PEodiZrHy5Q8EH">
            Sveaskog bör öka sitt innehav av skog. Detta bör riksdagen ställa
            sig bakom och ge regeringen till känna.
          </p>
          <head xml:id="i-7Cc5SyX1yEuPnxJiq9V1dr" type="h1">
            SBAB
          </head>
          <p xml:id="i-NR7EXbXjxndexTt959N8tV">
            SBAB Bank AB är ett statligt aktiebolag som bedriver verksamhet
            på bolånemark­naden. Banken erbjuder lån och sparande till privatpersoner,
            bostadsrättsföreningar och fastighetsbolag i Sverige. Vintern
            2014 meddelade SBAB att man avsåg att försämra servicen och villkoren
            för företagskunder och bostadsrättsföreningar utanför de tre storstadsregionerna
            och vissa högskole- och tillväxtorter, framförallt i södra Sverige.
          </p>
          <p xml:id="i-My1iwNdJPh6o8dADEHoh93">
            SBAB bör användas i motsatt riktning. I stället för att avveckla
            sin utlåning till stora delar av landet borde SBAB komplettera
            marknadens bristande utlåning på landsbygden.
          </p>
          <p xml:id="i-8h3UxZbEmkcqLr758HSL8B">
            Regeringen bör ändra ägardirektiven på så sätt att SBAB ska åläggas
            att upprätthålla god service och goda villkor i hela landet och
            därigenom bli ett samhällsnyttigt företag. Detta bör riksdagen
            ställa sig bakom och ge regeringen till känna.
          </p>
          <p xml:id="i-VcKRTqo8a1ZXi4WfvCZ6aY">
            SBAB bör också få i uppdrag att se över hur de kan bidra till
            att finansiera lån för företag på landsbygden och vilka särskilda
            aspekter som bör beaktas i detta. Detta bör riksdagen ställa sig
            bakom och ge regeringen till känna.
          </p>
          <p xml:id="i-15Lb5Envf5JGjyo3nphidc">
            Genom att arbeta med produktutveckling skulle SBAB dessutom på
            ett konkret sätt öka finansieringsmöjligheterna för små och nystartade
            företag på landsbygden. Dessutom bör SBAB få i uppdrag att särskilt
            arbeta för investeringar som leder till ökad hållbarhet.
          </p>
          <p xml:id="i-NzAc8Byd7DPK2gWzMkXwMk">
            SBAB bör få i uppdrag att aktivt arbeta med att utveckla lösningar
            för produktut­veckling för små och medelstora företag i syfte
            att utgöra ett komplement till mark­naden och stödja hållbara
            investeringar. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-KCzXEe9WSvciTZuxCi9R9T" type="motSignatures">
          <list xml:id="i-Nvwsy1kEMtdPeAEYo73vsY">
            <item xml:id="i-Gob86q1mj35juU5G5jugG2" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-LsqocX8V3pGy7SR3WhS35G" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-HDLQB3SJVidTn9ZRypUHny" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-WzC2Tjt5k2XkX7mPFP6XUL" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-8SdhcEzdeYcytmNR6HsJSr" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-N97HgbvCKxhQ6nqNDwHzL7" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-xTFU6YPEWPTELH9C5Qt23" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-HiPpPWDmoXh4NfrbLATTep" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-LXpRDLkXQogZrm8zSXWpYE" who="i-G9GHaoV5TJoYjtjUJ6EXYj">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
