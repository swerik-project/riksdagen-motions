<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__ak__114/mot_1922__ak__114-001.pdf"/>
      <div type="motHeader" xml:id="i-6g6X6bXqXsNnKABgJjHHhX">
        <div type="motTitle" xml:id="i-AxQd7hCbeXdhX4RjTjjcUh"/>
        <div type="motSubmissionInfo" xml:id="i-6RtgmqmSUGtQ2iXQrtcgwW"/>
      </div>
      <div type="motBody" xml:id="i-YCSDpjdVQ9uNkPGZXGjRtU">
        <div xml:id="i-DEgtABbBhadywV57CyB2mm">
          <p xml:id="i-AuoK9QBmFKQfzU7ojsy6jN">
            Motioner i Andra kammaren, Nr 114. 1
          </p>
          <p xml:id="i-BvSUBwrMtn13oW19LFUvzW">
            Nr 114.
          </p>
          <p xml:id="i-UGyW9f5tcU9736xo5A8Kzn">
            Av herr Lindberg m. fl., om anslag för arbetslöshetens bekämpande.
          </p>
          <p xml:id="i-3BKhB7auvKUKTcrfWyYt3S">
            Under remissdebatten framfördes från flera talare tillhörande
            särskilt högerpartiet den uppfattningen, att de anslagsyrkanden
            regeringen framfört för motarbetande av arbetslösheten voro alldeles
            för högt tilltagna. Att en sådan uppfattning kan råda på håll,
            där man dock ej är okunnig om den omfattning arbetslösheten tagit,
            måste i hög grad väcka förvåning. I motsats till denna uppfattning,
            som syftar till en minskning av de be- gärda anslagen, vill den
            vänstersocialistiska partigruppen för sin del fram- hålla, att
            även om de å tilläggsstat för år 1922 upptagna beloppen kunna
            förefalla högt tilltagna, så måste intrycket — då man närmare
            tränger in i frågan och konstaterar antalet arbetslösa samt att
            detta antal hastigt växer för var dag — bli det, att det föreslagna
            anslaget icke kan vara tillräckligt, utan att tusen och åter tusen
            arbetslösa komma att få lida nöd och svält eller vara hänvisade
            till den kommunala fattigvården, så vida en icke betydligt ökad
            arbetstillgång inträder inom kort tid, vilket väl dock får anses
            ligga utanför det antagligas gränser. Detta intryck stärkes ytterligare,
            då man får upplysning, att av be- fintliga arbetslösa 140,000
            endast 60,000 kunna erhålla bidrag av det föreslagna arbetslöshetsanslaget,
            antingen i form av arbete eller såsom understöd. Således skulle
            80,000, möjligen ytterligare något 10,000-tal, då ju antalet arbetslösa
            är i ständig tillväxt, bli ställda utanför möjlig- heten att erhålla
            något gott av detta anslag. En stor del av dessa män- niskor bliva
            väl tvingade till anlitande av kommunernas fattigvård, då de små
            besparingar, som möjligen funnits hos en eller annan arbetslös,
            nu förötts. Upplåningen av pengar på tillhörigheter är säkerligen
            utnyttjad i yttersta grad. BSlutligen är det så, att fackföreningarnas
            fonder för under- stöd vid arbetslöshet i detta nu äro i allmänhet
            uttömda. Återstår alltså Bihang till riksdagens protokoll 1922.
            4 saml. 32 häft. (Nr 114—2120.) 1
          </p>
          <pb facs="riksdagen-motions-pdf/data/1922/mot_1922__ak__114/mot_1922__ak__114-002.pdf"/>
          <p xml:id="i-UCgPQv6K8SuqTuyqVEJpE1">
            2 Motioner i Andra kammaren, Nr 114.
          </p>
          <p xml:id="i-Uv9jnHgjLYGe6Lr7DRn3g8">
            endast kommunalt fattigunderstöd för de 80—90,000 arbetslösa,
            som icke skulle erhålla någon hjälp av de föreslagna arbetslöshetsanslagen.
            | Ett understödjande med fattigvårdsmedel av oförvitliga och arbetsföra
            arbetare synes oss i mycket hög grad vara stridande mot sunda
            sociala samhällsprinciper. Men dessutom är att märka, att ett
            flertal kommuner befinna sig i den situationen, att medel icke
            kunna anskaffas för detta ändamål. Särskilt gäller detta ekonomiskt
            svaga landskommuner, där någon större industri är placerad och
            en betydande del av befolkningen för sin utkomst är direkt beroende
            av ett eller flera industriföretag, vilka nu in- ställt driften.
            För sådana kommuner särskilt har situationen nu utvecklat sig
            fram till bristningsgränsen. Möjligheterna till uttaxering av
            erforderliga medel förefinnas icke, då de decimerade skatteobjekten
            redan förut tyngas av en dryg kommunal skattebörda. Kreditmöjligheterna
            äro också till fullo utnyttjade. Dylika kommuner måste därför
            fordra, att staten i stort sett tager på sig de ekonomiska konsekvenserna
            av kristiden. Här möter man nu den invändningen, att staten icke
            orkar med att uppföra i budgeten ytterligare anslag utöver av
            Kungl. Maj:t föreslagna. I föreliggande budgetförslag har också
            endast upptagits de summor, som, enligt vad ovan sagts, skola
            användas till bjälp för 60,000 arbetslösa av 140,000. Men upptagande
            av en större eller mindre summa härvidlag torde enligt vårt förmenande
            icke inverka synnerligen mycket på den totala summan, som det
            svenska folket i sin helhet får betala för arbetslöshetens "bekämpande.
            Innebörden av ett större eller mindre belopp i statsbudgeten är
            ju blott en uppdelning av vad som lämpligen bör uttagas genom
            stats- skatt å ena sidan och genom kommunalskatt, privata sammanskott
            och dylikt å den andra. Ur den samlade nationalinkomsten måste
            dessa summor alltid tagas. Nationalekonomiskt är det av betydelse
            endast huru stor den samlade summan är, som användes för arbetslösheten.
            Däremot icke hur mycket man av staten tillskjuter för detta ändamål.
            Då den samlade summan ju med nuvarande understödsprinciper icke
            kan bli större än vad som är absolut ofrånkomligt för att de arbetslösa
            och deras familjer skola kunna uppehålla livet, blir fördelningen
            således mindre betydelsefull. Alla krav, som framkommit om minskning
            av statsanslagen till arbetslösheten, kunna således, om de skulle
            bifallas, icke medföra en minskning av det belopp, som måste tagas
            ur den samlade nationaltillgången, utan endast medföra, att staten
            skall betala en mindre del, kommuner och enskilda en större. När
            man anlägger denna synpunkt på spörsmålet förefaller tanken på
            ökade statsbidrag till arbetslösheten mindre nationalekonomiskt
            vådlig,
          </p>
          <pb facs="riksdagen-motions-pdf/data/1922/mot_1922__ak__114/mot_1922__ak__114-003.pdf"/>
          <p xml:id="i-F7BUjPKtZD3bQ9eJ7QZDFb">
            Motioner i Andra kammaren, Nr 114. 3
          </p>
          <p xml:id="i-YZnwvwPHEWU3XjZUJSLzqG">
            särskilt om anslagen användas i allra största omfattning för
            produktiva ändamål, d. v. s. på sådant sätt, att de använda pengarna
            ej bara för- brukas utan dessutom omvandlas i vissa naturavärden.
            Utifrån denna motivering tillåta vi oss framföra vissa krav om
            ökning av sådana anslag, som kunna användas till minskande av
            arbetslösheten. Vi vilja härvidlag framhålla, att anslagen i första
            hand böra utgå till produktiva ändamål, och att det då ligger
            närmast till hands vid skapandet av arbetstillfällen, att man
            fullföljer byggandet av de kommunikationsleder, järn- vägar m.
            m., vilka redan beslutats av riksdagen. I viss mån har regeringen
            tagit avstånd från en dylik ståndpunkt, då den med den ekonomiska
            depressionen som motiv knappat in på en hel del anslag för ifrågavarande
            ändamål. Ett sådant sätt att spara blir ur nationalekonomisk synpunkt
            tämligen meningslöst. Man måste ju i alla fall ge försörjning
            åt de män- niskor, som skulle fått sin utkomst vid järnvägsbyggena.
            Regeringens sparsamhet blir således i detta fall endast att man
            sparar på det ena kontot för att ge ut pengarna på det andra.
            Medan således sparsamhet iakttages, när det gäller beslutade kommunikationsleder,
            få arbetslöshetsmyndigheterna ge sig ut att söka med ljus och
            lykta efter nya arbeten att igångsätta i stället. Det vore — tyckes
            det oss — det enda förnuftiga, att först bygga järnvägarna och
            utföra andra beslutade och påbörjade arbeten och först sedan fylla
            i med andra arbeten, i den mån sådana vore erforderliga. I anslutning
            till vad här ovan anförts vilja vi framlägga vissa förslag på
            utökning av en hel del anslag, som upptagits i statsverkspropositionen
            samt beviljandet av några nya sådana. Vi vilja motivera vårt förslag
            med att hänvisa till den uppfattning, som även uttalats i ett
            utlåtande från Norrbottens läns arbetslöshetskommission, nämligen
            att man bör söka under kristiden skapa sådana produktiva krafter
            — kommunikationer, vatten- kraftsbyggen, bostäder, nya jordbruk
            m. m. — som kunna åstadkomma att samhället står berett, då uppgångstiden
            inträder, att på ett tillfreds- ställande sätt utnyttja de möjligheter
            till export och avsättning inom landet, som då kunna uppstå. I
            samma riktning går även på sätt och vis ett uttalande, som gjordes
            av 1920 års riksdag, då utredning begärdes be- träffande möjligheten
            att organisera statens arbeten på sådant sätt, att vid brist på
            arbete inom den enskilda industrien statens företagareverksamhet
            i motsvarande grad utökades för skapande av jämn arbetstillgång.
            I överensstämmelse med dessa riktlinjer har i'en motion framförts
            yrkande om anslag till byggande av järnväg Kalix—Morjärv. I tvenne
            andra motioner påyrkas anslag för järnvägen Jörn—Gubblijaure samt
            ökat anslag till linjen Porjus—Jokkmokk av Inlandsbanans norra
            del. Vi under-
          </p>
          <pb facs="riksdagen-motions-pdf/data/1922/mot_1922__ak__114/mot_1922__ak__114-004.pdf"/>
          <p xml:id="i-E5N1axYtA6qsBYVGPDR9zc">
            4 Motioner i Andra kammaren, Nr 114.
          </p>
          <p xml:id="i-YYvHFfi3Qty1R23QP7u6HR">
            stryka nödvändigheten av dessa anslag och hänvisa i övrigt till
            den fram- ställning, som insänts från hjälpkommissionen i Norrbottens
            län, i vilken det betonas, att med hänsyn till den stora arbetslösheten
            det måste an- ses såsom nödvändigt, att detta järnvägsbyggande
            kommer till stånd. Utöver de här nämnda järnvägarna finnas ytterligare
            några, vilka genomlöpa bygder med stor och tyngande arbetslöshet
            och vilkas bedri- vande i forcerat tempo är en krävande angelägenhet.
            Vi syfta på stats- banorna Sveg—Hede, Inlandsbanan mellan Volgsjön
            och Gällivare, södra linjen, banan Forsmo—Hoting och banan Hällnäs—Stensele.
            Med igång- sättande eller forcerande av dessa järnvägsbyggen skulle
            även en hel del av den personal, som annars måste avskedas vid
            statens järnvägstrafik och vid övriga statsverk, kunna beredas
            sysselsättning. Då riksdagen redan förut slagit in på den vägen
            att ställa medel till Kungl. Maj:ts förfogande för arbetslöshetens
            bekämpande och för att kunna efter behov och utan bestämd specificering
            av summan på varje järnvägslinje användas till byggande av järnvägar
            vilja vi härmed ifråga- sätta, att ett anslag av ytterligare 10
            miljoner lämnas för detta ändamål, varvid dock borde kunna bestämmas,
            att anslaget i den mån det så an- ses lämpligt finge användas
            för arbetslöshetens bekämpande genom igång- sättande av arbeten
            jämväl vid statens redan trafikerade banor, t. ex. ombyggnader
            och kompletteringar av banor m. m. Anslaget borde där- utöver
            kunna användas för de övriga kommunikationsverkens räkning. Så
            t. ex. är ju behovet av s. k. ödebygdstelefoner mycket stort i
            övre Norrland. I den mån man fann det tekniskt möjligt igångsatta
            sådana arbeten skulle anslag härför kunna ges. Slutligen kunde
            medel ur ett dylikt anslag lämnas för igångsättande av elektrifieringsarbeten,
            utbyg- gande av vattenfall, mindre kanalarbeten," upprensande
            av vattenleder och dylikt. Kort sagt, detta anslag — ställt till
            Kungl. Maj:ts förfogande — skulle användas så, att det medförde
            den största effekten med avseende på arbetslöshetens bekämpande
            och på samma gång vore till största nytta och gagn för landet
            med hänsyn till framtiden. I detta sammanhang erinra vi därom,
            att Kungl. Maj:t föreslagit anslag till statsbeställningar för
            att åstadkomma arbete inom vissa grenar av industrien. Kungl.
            Maj:t har emellertid därvidlag föreslagit väsentligt lägre belopp
            än de hörda myndigheterna begärt. Ifrågavarande myndig- heter
            begära nämligen c:a 42 miljoner kronor, under det att Kungl. Maj:t
            nöjt sig med 15 miljoner. Om man från dessa 42 miljoner avför
            c:a 22 millioner till armé- och marinförvaltningar, återstå 20
            miljoner, som skulle flnna användning för rent produktiva ändamål.
            Vi framföra härmed
          </p>
          <pb facs="riksdagen-motions-pdf/data/1922/mot_1922__ak__114/mot_1922__ak__114-005.pdf"/>
          <p xml:id="i-FVHvSTgE59woVnnrpiY31z">
            Motioner i Andra kammaren, Nr 114. D
          </p>
          <p xml:id="i-XreVYqsCaZ4GunMFKruXUE">
            förslag, att anslaget för dessa statsbeställningar måtte ökas
            från av regeringen äskade 15 miljoner till 20 miljoner, en förhöjning
            sålunda av 5 miljoner, - vilken ökning för övrigt är väl motiverad
            med hänsyn till förslagen förut i denna motion om ökat järnvägsbygge
            m. m., varav nödvändigtvis följer möjlighet till ökade statsbeställningar.
            Under erinran om, att vi i en separat motion föreslagit med =
            mil- joner ökat anslag till vägarbeten, vilja vi här nedan föreslå
            ytterligare anslag för nödhjälpsarbeten genom byggande av hus,
            inredande av nya . bostäder i gamla hus samt uppdelning av större
            bostäder till mindre, varom motion vid fera tillfällen framförts
            i riksdagen. Av det sålunda ifråga- satta anslaget, som samtidigt
            skulle åstadkomma såväl bostadsbristens minskande, som ökade arbetstillfällen,
            mena vi att en viss del må kunna användas som lån till statstjänare
            för byggande av bostäder, d. v. s. att det principbeslut, som
            i denna fråga fattades av 1921 års riksdag, bör fullföljas, men
            att såväl den ordinarie som den icke ordinarie statstjänare- personalen
            må kunna få lån ur detta anslag. Vi föreslå, att en summa av c:a
            5 miljoner ytterligare må anslås för detta ändamål. En annan väg,
            på vilken man kan motarbeta arbetslösheten icke blott för tillfället
            utan även för framtiden och som belystes i remissde- batten från
            flera talare, är att bevilja högre anslag till egnahemsverksam-
            heten, inklusive till grundande av kolonat samt till byggande
            av bostäder och ekouomibyggnader m. m. å dessa kolonat. Särskilt
            med hänsyn till att det torde bli nödvändigt för stora delar av
            den befolkning, som sökt sig över till industrien, att söka sig
            åter till jordbruket, skulle anvisande av medel för detta ändamål
            vara väl motiverat. Vi anse ett belopp där- för av ytterligare
            omkring 5 millioner kronor erforderligt. Slutligen bör det även
            uppmärksammas, att igångsättande av arbete på statsskogarna 1
            större utsträckning skulle ha stor betydelse för mins- kande av
            arbetslösheten, särskilt i Norrland. Ett reserverande av 2—3 miljoner
            kronor därtill vore därför synnerligen önskvärt och lämpligt.
            Detaljerna för utlämnande av anslag kunna lämpligen överlåtas
            åt Kungl. Maj:t att bestämma. Härvidlag bör det i större utsträckning
            än vad chefen för socialdepartementet föreslagit, tillåtas kommunerna
            att själva anordna arbeten med statsanslag. Den omständigheten,
            att de stat- liga organen för nödhjälpsarbetet redan äro överlastade
            och att av 140,000 arbetslösa endast 20,000 kunnat beredas arbete,
            talar ju oförtydbart för att även andra organ än staten böra betros
            med uppdrag att organisera och leda arbeten, som erhålla statsbidrag.
            Våra yrkanden här ovan skulle ju egentligen motivera, att vi under
          </p>
          <pb facs="riksdagen-motions-pdf/data/1922/mot_1922__ak__114/mot_1922__ak__114-006.pdf"/>
          <p xml:id="i-Wv9BQEi5Hr6zVGREqDWNSF">
            6 Motioner i Andra kammaren, Nr 112.
          </p>
          <p xml:id="i-KxGT5ryJ2WCoQjgPxS6Vpe">
            olika anslagspunkter i budgeten begärde ökning av föreslagna
            anslag eller nya sådana. Men då riksdagen, på förslag av Kungl.
            Maj:t, redan slagit in på den vägen att lämna stora anslag, utan
            att specificera varje ända- mål, vartill de skola användas och
            beloppen för de olika ändamålen, an- se vi det ur flera synpunkter
            lämpligast, att här följa denna princip. Under normala förhållanden
            kunde det ge anledning till betänkligheter att låta anslag utgå
            på detta sätt, men under nuvarande exceptionella förhållanden
            och, då endast Kungl. Maj:t kan genom sina organ över- blicka
            var behoven äro störst, torde ett fullföljande av denna praxis
            kunna förordas. Då det blir fråga om att avgöra var dessa medel
            skola tagas, vilja vi hänvisa till, att vi i en annan motion föreslå
            vapenövningarnas instäl- lande under nuvarande nödtid. Ett dylikt
            inställande skulle — även om det skulle åstadkomma en mindre ökning
            viss tid av året av de arbets- lösa — medföra en betydande minskning
            av anslagsbehovet å fjärde huvud- titeln, jämväl då även å de
            anslag som anvisats av 1921 års riksdag och skola förbrukas under
            1922. Sålunda uppkomna besparingar kunde täcka en väsentlig del
            av de genom bifall till denna motion ökade utgifterna. Vi vilja
            därutöver påpeka, att genom beslut av 1921 års riksdag är ett
            större anslag på 10 miljoner beviljat som ersättning till statens
            järnvägar för förluster på grund av taxenedsättning. Detta anslag,
            som ännu icke lär ha tagits i användning, i vart fall blott till-en
            mindre del, och som torde visa sig obehövligt för avsett ändamål,
            synes oss mycket väl kunna tagas i anspråk för av oss föreslagna
            olika ändamålen. Vi tillåta oss på grund av det anförda hemställa,
          </p>
          <p xml:id="i-7Yi5THnMy9D2tjXTXq3Fd5">
            att riksdagen måtte besluta att, utöver vad av Kungl. Maj:t föreslagits,
            för arbetslöshetens bekäm- pande i huvudsaklig överensstämmelse
            med vad här ovan anförts, till Kungl. Maj:ts förfogande ställa
            ett förslagsanslag högst 28 miljoner kronor att uppföras å tilläggsstat
            för 1922 och användas i enlighet med de närmare grunder Kungl.
            Maj:t fastställer.
          </p>
          <p xml:id="i-UMMoMCVrSHWjdUAyzgUzP">
            Stockholm den 21 januari 1922.
          </p>
          <p xml:id="i-RNPdvtwJ42ECJyRdHUFnVk">
            Elof Lindberg. Ernst Hage. C. 0. Johansson ” Sollefteå.
          </p>
          <p xml:id="i-CycejrZBsLqsFF1PZy98YE">
            0. W. Lövgren. Ivar Vennerström.
          </p>
        </div>
      </div>
    </body>
  </text>
</TEI>
