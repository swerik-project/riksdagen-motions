<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-02663">
  <teiHeader>
    <fileDesc>
      <titleStmt>
        <title>Boendeformen kooperativ hyresrätt</title>
        <author corresp="i-2Bind9dyirGQ1UMwS9XjsT">av Lennart Axelsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2663 av Lennart Axelsson m.fl. (S)</title>
          <idno type="rdwebb">H5022663</idno>
          <rs type="number">2663</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5022663/text</ref>
          <ref type="dokument_url_html">http://data.riksdagen.se/dokument/H5022663</ref>
          <ref type="dokumentstatus_url_xml">http://data.riksdagen.se/dokumentstatus/H5022663</ref>
          <ref type="docx">http://data.riksdagen.se/fil/04E94479-0640-4126-A079-F507352432DE</ref>
          <ref type="pdf">http://data.riksdagen.se/fil/7482E463-9F77-4DA6-A013-69982EFAE174</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Hbf3v1uAsuSSwTgfzfDpJW</idno>
            <name>Azadeh Rojhan Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3y4o8soU9qx5tQQ1cG92h3</idno>
            <name>Kalle Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DfMBmwjfAwnb2JfXgJ9isk</idno>
            <name>Per-Arne Håkansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BYxzHetVEcoJ99j7iKPDk" type="signed"/>
        <correspContext corresp="i-BYxzHetVEcoJ99j7iKPDk">
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-Hbf3v1uAsuSSwTgfzfDpJW"/>
          <note type="signatory" corresp="i-38jBhirK3Q2WpsVMafAn24"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-3y4o8soU9qx5tQQ1cG92h3"/>
          <note type="signatory" corresp="i-5Eq8EMsaTFyzYQzP7AM1mR"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-DfMBmwjfAwnb2JfXgJ9isk"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-JnhiLfgtm2UV4Xz4BtQZ1w" type="submitted">
          <date when="2017-10-04"/>
          <time when="14:45:48"/>
        </correspAction>
        <correspAction xml:id="i-T4kf3KC9JYwTzk8NwooJGx" type="reviewed">
          <date when="2017-10-04"/>
          <time when="15:25:47"/>
        </correspAction>
        <correspAction xml:id="i-JYECWKkedgPHNvKESaYxhe" type="referred">
          <date when="2017-10-13"/>
        </correspAction>
        <correspAction xml:id="i-E5CRRj6pe83c3RzvfkCko7" type="assigned">
          <date when="2018-11-05"/>
          <time when="07:51:38"/>
        </correspAction>
        <correspContext corresp="i-E5CRRj6pe83c3RzvfkCko7">
          <ref type="assignedTo">Civilutskottet</ref>
        </correspContext>
        <correspAction xml:id="i-2zZUscrezUfmH8e4b32z14" type="behandlas_i"/>
        <correspContext corresp="i-2zZUscrezUfmH8e4b32z14">
          <ref type="uppgift">2017/18:CU9</ref>
          <ref type="ref_dok_id">H501CU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-36Gss68T3DvWbWmhh37iUy" type="motHeader">
        <div xml:id="i-VKZnwd2xT6thHgGHSogGrk" type="motTitle">
          Motion till riksdagen 2017/18:2663 av Lennart Axelsson m.fl.
          (S) Boendeformen kooperativ hyresrätt
        </div>
      </div>
      <div xml:id="i-EnTepFyEDYXPeLaafvpuD7" type="motBody">
        <div xml:id="i-MTC5dDSYtKWokXH17fkbHb" type="motProposal" subtype="förslag">
          <head xml:id="i-MWRbZCodELfFqSDsJxnTk1">
            Förslag till riksdagsbeslut
          </head>
          <list xml:id="i-PPfiePgtKDP4Nx8Z5mKa6g">
            <item xml:id="i-CEFsZNSfqFgitKtupfDwFT" sortKey="Yrkande 1">
              Riksdagen ställer sig bakom det som anförs i motionen om att
              utveckla upplåtelseformen kooperativ hyresrätt och tillkännager
              detta för regeringen.
            </item>
          </list>
        </div>
        <div xml:id="i-JetTavD4kPCvEtMYth7HFt" type="motContent">
          <head xml:id="i-D2hj5Z4cp778MakDVDkDXT" type="h1">
            Motivering
          </head>
          <p xml:id="i-BqLaNob3HjoF4d1hG95ThA">
            Svensk bostadsmarknad står inför stora utmaningar. Boverkets
            analys att det behövs drygt 700 000 nya bostäder ställer stora
            krav på ökad effektivitet såväl på kommuner som på byggentreprenörer
            och fastighetsägare. Utredningen om äldres boende (2015:85), pekade
            härtill på att det kommer att behövas drygt 360 000 anpassade
            bostäder för äldre under de kommande tio åren. Det saknas kunskap
            om huruvida dessa anpassade bostäder till fullo är en del av de
            av Boverket identifierade 700 000 bostäderna eller om dessa kommer
            härutöver.
          </p>
          <p xml:id="i-xrorw7aV6USWEYyf2UhEP">
            En ytterligare utmaning är det fortsatta ombyggnadsbehovet av
            miljonprogrammet. Allt fler allmännyttiga bostadsbolag saknar
            kapital för att kunna genomföra hållbara ombyggnadsprogram och
            väljer istället att sälja ut delar av beståndet till privata intressen.
            Ofta följt av höga hyreshöjningar och oönskad omflyttning.
          </p>
          <p xml:id="i-WCUNY6UdMo9kSUbd9qe185">
            Denna enorma förändring av bostadsmarknaden måste ske med utgångspunkt
            i att såväl det befintliga som det nytillkommande bostadsbeståndet
            utvecklas till ekonomiskt, socialt och ekologiskt hållbara bostäder
            och bostadsmiljöer. Regeringen har i flera utredningar visat vägen
            för en förbättrad bostadsmarknad med reformerade villkor för såväl
            hyresrätten som bostadsrätten. Men de framtida upplåtelseformerna
            kommer att spela en allt större roll för att möta dessa utmaningar
            på de boendes villkor. Hyres-, bostads- och äganderätten kommer
            trots reformer inte att kunna fylla upp för alla dessa behov,
            utan behöver kompletteras med en reformerad kooperativ hyresrätt.
          </p>
          <head xml:id="i-7mPE7RyE2cK1LGRsC3vUvu" type="h2">
            Kooperativ hyresrätt ökar inflytandet till låg kostnad
          </head>
          <p xml:id="i-FowPE2vxtoFDdNoKB5atsw">
            Bostadsmarknaden i storstäderna är på väg att bli en marknad
            för rika. Unga, vanliga löntagare får allt svårare att komma in
            på bostadsmarknaden då hyresrätterna blir färre i takt med att
            många kommuner säljer ut sina allmännyttiga bostäder och bostadsrätterna
            blir allt dyrare och mer kapitalkrävande. Samtidigt blir det allt
            svårare att bygga hyresrätter i landets minsta och medelstora
            kommuner. Med detta som bak-grund vill vi slå ett slag för den
            kooperativa hyresrätten. En upplåtelseform som kombinerar bostadsrättens
            möjligheter till inflytande med en spekulationsfri ekonomisk insats
            till väsentligt lägre nivåer än bostadsrättens.
          </p>
          <head xml:id="i-AWg8FZwhj2DB5CPyd2bFSh" type="h2">
            Vad är en kooperativ hyresrätt?
          </head>
          <p xml:id="i-RvQaYyJh6UVCypJLD2a8nM">
            Den kooperativa hyresrätten permanentades av riksdagen 2002 som
            den fjärde upplåtelseformen i Sverige. Det har nu gått snart 15
            år sedan lagstiftningen trädde ikraft, med en idag ny bostadspolitisk
            verklighet. Vissa villkor för att den kooperativa hyresrättens
            förutsättningar ska fungera så bra som möjligt behöver därför
            reformeras. Upplåtelseformens grundläggande värden är dock viktiga
            att hålla fast vid.
          </p>
          <p xml:id="i-ihcSuEjEz7Shoxfxh8R9N">
            Kooperativ hyresrätt är en upplåtelseform som kan beskrivas som
            en mellanform mellan hyresrätt och bostadsrätt. Kooperativ hyresrätt
            utvecklar den vanliga hyresrätten samtidigt som den ger nya möjligheter
            i nyproduktionen och bidrar till ökad boendedemokrati. I en kooperativ
            hyresrätt hyr hyresgästen sin lägenhet på ungefär samma villkor
            som gäller för en vanlig hyreslägenhet. Skillnaden är att hyresgästen
            hyr av en ekonomisk förening, en kooperativ hyresrättsförening.
            Medlemmarna i föreningen betalar då dels medlemsinsatser, dels
            upplåtelseinsatser. Medlemsinsatserna uppgår vanligtvis till symboliska
            belopp medan de spekulationsfria upplåtelseinsatserna varierar
            betydligt, från noll till, i nyproduktion, fem sex tusen kronor
            per kvadratmeter. En nivå som riksdagen inte förutskickade vid
            införandet av kooperativ hyresrätt utan som drivits upp av de
            allt mer ökande byggkostnaderna under de senaste åtta åren.
          </p>
          <head xml:id="i-KVAdvMhEkhdSCHAhGarvEJ" type="h2">
            Nya möjligheter med kooperativ hyresrätt
          </head>
          <p xml:id="i-N7g3qufr7sFCVFweyaXfvm">
            En kooperativ hyresrätt ger de boende förutsättningarna som behövs
            för att besluta över hyresnivå och hur fastighetsförvaltning ska
            gå till. Det stärker både eget engagemang och ansvarstagande.
            Hyresgästerna själva bestämmer vilken hyra som ska tas ut, grundat
            på föreningens kostnader. Ju mer man hushållar med vatten och
            värme, sköter utemiljö, städning och reparationer själva, desto
            lägre blir boendekostnaden. Detta är något som boende i traditionell
            hyresrätt ofta är missnöjda med att de saknar inflytande över.
          </p>
          <p xml:id="i-RVk4vt1xhGbsxmxRZhJoT5">
            Ett spekulationsfritt boende kan bidra till en väl fungerade
            bostadsmarknad och fler jobb. Både bostadsrätten och den kooperativa
            hyresrätten är ekonomiska föreningar. Det finns dock en avgörande
            skillnad mellan bostadsrätt och kooperativ hyresrätt. I bostads­rätten
            finns en fast koppling mellan medlemmens andel i föreningen och
            nyttjande­rätten. Detta möjliggör att man kan köpa och sälja nyttjanderätten
            i föreningen. I den kooperativa hyresrätten finns ingen fast koppling
            mellan medlemmens andel i föreningen och nyttjanderätten. Detta
            medför att nyttjanderätten inte heller kan köpas och säljas.
          </p>
          <p xml:id="i-JeHScDx8Kti3q8Hu45Gbxe">
            Dessa grundläggande skillnader gör upplåtelseformen mer överlägsen
            de övriga upplåtelseformerna i vissa givna situationer. I en utredning
            från Boverket 2005, Kooperativa hyresrätter – nya möjligheter
            för den fjärde upplåtelseformen, pekades fem områden särskilt
            ut:
          </p>
          <list xml:id="i-Y9sWcgX5PAyou5FgcjcAGP" style="ul">
            <item xml:id="i-WPPgmveRRttXUbjLnmUpW5">
              Ökad integration i utsatta bostadsområden
            </item>
            <item xml:id="i-Vw8FYZ1x9prAxaYnFENoXJ">
              Stärkt boinflytande vid utförsäljning av allmännyttan
            </item>
            <item xml:id="i-CLk5hsKptzryAnnrJe2BRx">
              Hållbart boende genom ökad social gemenskap och ökad trygghet
            </item>
            <item xml:id="i-DLobcVnK8jKgAeMdaVS2ti">
              Nyproduktion av kooperativa hyresrätter
            </item>
            <item xml:id="i-7Yxop4Bud4wXwDrqKzhEJJ">
              Utvecklingen av nya boenden för äldre.
            </item>
          </list>
          <p xml:id="i-SJnUKfXaU396Gfa7cSW1Li">
            Den kooperativa hyresrätten är alltså spekulationsfri. I takt
            med att hushållens låneskuld fortsätter att öka här i Sverige
            kan vi se att det finns behov av en spekulationsfri boendeform
            med lägre egeninsats. Det är något som kan vara särskilt viktigt
            i storstäderna och tillväxtorterna där priserna för bostadsrätter
            trissas upp så att människor med vanliga inkomster utesluts.
          </p>
          <p xml:id="i-AovBKHh5HG1xn4FsDntnPx">
            Den kooperativa hyresrätten, som inte kräver mångmiljonbelopp
            för att erhållas, är därför ett viktigt alternativ. På svagare
            orter, där bostadsrätten och hyresrätten inte fungerar och där
            köp av en bostadsrätt kan innebära en ekonomisk risk, får den
            boende i en kooperativ hyresrätt samma fördelar som i en bostadsrätt
            utan att riskera förlust. Intressanta exempel finns i Ockelbo
            och Vännäs kommuner.
          </p>
          <head xml:id="i-FsbbLq3sHYGCZEULnBAqg" type="h2">
            Kooperativ hyresrätt i både ombildning och ombyggnad
          </head>
          <p xml:id="i-7f2Nw2YDhUwD148yhNpgfS">
            I takt med att renoveringsbehoven ökar allt mer, har flera kommuner
            börjat se möjligheten att öka den sociala integrationen i miljonprogramsområdena
            i samband med upprustningen av våra miljonprogramsområden. Genom
            att involvera de boende under upprustningsprocessen för att sedan
            ombilda delar av det allmännyttiga bostads­beståndet till just
            kooperativ hyresrätt kan såväl ekonomiskt och ekologiskt som socialt
            hållbara bostadsområden tillskapas. Genom att arbeta utifrån ett
            underifrånperspektiv för att skapa hållbara bostadsområden krävs
            emellertid att hyresgästerna har ökad kunskap om den kooperativa
            hyresrättens möjligheter. Den nyss avslutade utredningen ”Stärkt
            ställning för hyresgäster” (SOU 2017:33) pekar på att just kooperativa
            bostads­företag är en lämplig förvaltare vid tvångsförvaltningar,
            men berör överhuvudtaget inte de möjligheter till stärkt hyresgästinflytande
            som hyresgästerna skulle få vid en ombildning till kooperativ
            hyresrätt. Detta skulle behöva ses över inom ramen för en reformering
            av upplåtelseformen.
          </p>
          <p xml:id="i-DgFW1u6VKenTEf4bxWAtes">
            Även vid utförsäljningar av allmännyttiga eller privata hyresrätter
            skulle den kooperativa hyresrätten kunna utgöra ett angeläget
            alternativ för bostadsinnehavarna. Möjligheten att stärka hyresgästers
            inflytande vid försäljning av allmännyttiga bestånd genom ombildning
            till kooperativ hyresrätt har tidigare utretts av regeringen (SOU
            2003:44). Förslagen behöver emellertid ses över och anpassas till
            nuvarande och framtida förhållanden för att få önskad effekt.
          </p>
          <head xml:id="i-JZQt1typ9JwNb1dn14FmsR" type="h2">
            Kooperativ hyresrätt i nyproduktion
          </head>
          <p xml:id="i-MjQjjEt9S4MeYtQGmTJgf3">
            Den kooperativa hyresrätten är även ett intressant alternativ
            för nyproducerade lägenheter. Mindre kommuner med kommunala bostadsbolag
            som har låg likviditet får med kooperativ hyresrätt möjlighet
            att bygga nya bostäder inom ramen för sitt kommunala bostadsföretag.
            Genom att hyresgästerna betalar en insats för bostaden får bostadsbolaget
            viktigt stöd till finansieringen för nyproduktion. Exempel på
            detta finns bland annat i Kil i Värmland, i Kristinehamn, i Ale
            och i Falkenberg.
          </p>
          <p xml:id="i-BEp6Dendu6b7aafrduoWe">
            Boverket har idag möjligheter att ge kreditgarantier upp till
            95 % av en fastighets marknadsvärde till en kooperativ hyresrättsförening
            i samband med förvärv eller ombildning till kooperativ hyresrätt,
            eller upp till 16 000 kr/kvm BOA som ett schablonbelopp. Ett belopp
            som med dagens byggkostnader är för lågt satt. Den resterande
            delen skall fördelas på medlemmarna via deras upplåtelseinsatser.
            Dessa insatser ses idag som rena blancolån av kreditgivarna, till
            skillnad från andra bostadslån, vilket skapar osäkerhet och fördyrande
            bolånekostnader för den enskilde. Så även låga insatser kan bli
            oöverstigliga hinder för hushåll med svagare förutsättningar.
            Då upplåtelseinsatserna har stor betydelse för den enskildes deltagande
            i en kooperativ hyresrättsförening behöver villkoren för detta
            instrument reformeras. I regeringens direktiv till Utredningen
            om förbättrade finansieringsförutsättningar för nu- och ombyggnad
            av bostäder (dir 2017:1) ges lovvärda direktiv till utredaren.
            Men den kooperativa hyresrätten nämns emellertid inte alls i de
            frågor som utredaren ges i uppdrag att utreda, varför det sannolikt
            finns skäl att särskilt återkomma till frågor med anknytning till
            den kooperativa hyresrättens villkor.
          </p>
          <p xml:id="i-7YNoDzx42vD2zdkcHf7mAC">
            Ett annat exempel där det behövs justeringar är lagfartskostnaderna
            för den ekono­miska föreningen, som för bostadsrättsföreningen
            är 1,5 %, men för den kooperativa hyresrättsföreningen är 4,5
            %.
          </p>
          <p xml:id="i-RM33LnQzdTmg7NxUU4Qmv4">
            Allt fler medborgare sluter sig samman i s k bygg- eller bogemenskaper
            för att tillsammans uppföra hållbara bostäder. Dessa grupper väljer
            företrädesvis den kooperativa hyresrätten som upplåtelseform.
            Så har skett i Tomelilla, Karlskrona och Stockholm. Nya grupper
            i Växjö, Trosa och Borgholm m fl kommuner står i begrepp att påbörja
            sina projekt. Den kooperativa hyresrättsföreningens möjligheter
            att som byggherre uppföra ett hus begränsas av gällande lagstiftning.
            Utredningen ”Stärkt konsumentskydd på bostadsrättsmarknaden” (SOU
            2017:31) konstaterade att i allt väsentligt föll den kooperativa
            hyresrätten utanför de förslag på förändringar i bostadsrättslagen
            som utredningen lade fram. Även detta pekar på att den kooperativa
            hyresrätten är en upplåtelseform med egna särdrag som särskilt
            behöver utvecklas för att möta de framtida bostadsutmaningarna.
          </p>
          <head xml:id="i-R16k39v1KCW6jeU4MeUc3p" type="h2">
            Kooperativ hyresrätt för äldres boende
          </head>
          <p xml:id="i-ULmUfxYg7C2Kf2asRNLAt9">
            I Utredningen om äldres boende (2015:85) redovisas flera förslag
            som skulle gynna byggandet av anpassade bostäder för äldre med
            den kooperativa hyresrätten som upplåtelseform. Äldre som önskar
            sälja sin lågt belånade villa vill sällan ta på sig höga lån för
            att förvärva en ny bostadsrätt eller ny villa för att få tillgång
            till en mer anpassad och tillgänglig bostad. Å andra sidan tenderar
            hyrorna i nyproduktion att bli så höga att de avskräcker med hänsyn
            till dagens pensioner. Med rimliga insatser från medlem­marna
            i en kooperativ hyresrättsförening kan kapitalkostnaderna sänkas
            så pass mycket att hyrorna hamnar på rimliga nivåer, vilket gör
            upplåtelseformen mer attraktiv för äldre än de båda övriga. Flera
            av utredningens förslag borde utredas mer för att bättre anpassa
            den kooperativa hyresrätten för denna målgrupp.
          </p>
          <p xml:id="i-VBCUz8jAzvpiNkECSWkUcx">
            Det låg emellertid utanför utredningen att komma med förslag
            inom skatterättens område och man berörde således inte villkoren
            för flyttskatten. De idag föreslagna reglerna för uppskov med
            kapitalvinst vid avyttring av privatbostad, skulle även behöva
            omfatta regler för upplåtelseinsatser för en ersättningsbostad
            i en kooperativ hyresrättsförening.
          </p>
          <head xml:id="i-Dxk8dJAVcZCvxP52Q8xH3s" type="h2">
            Förbättra kunskapen om den kooperativa hyresrätten
          </head>
          <p xml:id="i-LiX51cCumqhPKvWKC9iQpz">
            Boverket har visat att det finns ett stort potentiellt intresse
            för den kooperativa hyresrätten som upplåtelseform. Samtidigt
            råder utbredd kunskapsbrist hos såväl myndigheter som allmänheten
            och fastighetsägare, något som i sin tur leder till att alltför
            få ges reella förutsättningar att kunna uttrycka en klar efterfrågan.
            Hyresgäster som ställs inför utförsäljnings- eller ombildningssituationer
            ges i praktiken ingen möjlighet att pröva den kooperativa hyresrätten
            som ett alternativ. Bristen på information och rådgivning gör
            även att upplåtelseformen osynliggörs i samhälls­debatten och
            därmed blir negativt särbehandlad jämfört med övriga upplåtelseformer.
            SABO, Sveriges Allmännyttiga Bostadsföretag, har gjort en kartläggning
            av vilka kooperativa hyresrättsföreningar som finns idag och med
            vilka bevekelsegrunder de kommit till. Men det finns idag ingen
            myndighet som har ett uttalat uppdrag att bistå med information,
            statistik eller annan relevant kunskap om den kooperativa hyresrätten.
            SCB:s statistik över bostadsbeståndet särredovisar inte kooperativa
            hyresrätter som egen upplåtelseform, för att ta ett exempel.
          </p>
          <p xml:id="i-EMMdMW8BbPEmraVx6ExhKF">
            Vi föreslår därför att det skyndsamt görs en översyn för att
            se över och belysa villkoren för den kooperativa hyresrätten utifrån
            dagens samhällsutmaningar samt reformera och lägga förslag för
            att anpassa gällande rätt.
          </p>
        </div>
        <div xml:id="i-KsPXthoAnPFmjD9tbLQKFf" type="signatureBlock">
          <list xml:id="i-5KrSym7sQ3VPovdGvZX1th">
            <item xml:id="i-KMpdjEpUkCdznbLK13qezw" who="i-2Bind9dyirGQ1UMwS9XjsT" type="signature">
              Lennart Axelsson (S)
            </item>
            <item xml:id="i-41zJgbFtZb4q3MyrwR2S5k" who="i-Hbf3v1uAsuSSwTgfzfDpJW" type="signature">
              Azadeh Rojhan Gustafsson (S)
            </item>
            <item xml:id="i-48UTnABtC9xLjdtFbCMbXy" who="i-38jBhirK3Q2WpsVMafAn24" type="signature">
              Hanna Westerén (S)
            </item>
            <item xml:id="i-SBtusZRDd8E8ubcB5XquAP" who="unknown" type="signature">
              Johan Andersson (S)
            </item>
            <item xml:id="i-WNaWZrpDSu1tjuonvPGd1W" who="i-3y4o8soU9qx5tQQ1cG92h3" type="signature">
              Kalle Olsson (S)
            </item>
            <item xml:id="i-FpsJ2huuoQ2yNk33Cnq9hG" who="unknown" type="signature">
              Kerstin Nilsson (S)
            </item>
            <item xml:id="i-4gG4Jb8a9opkaaasjLYwy7" who="i-122QwSSpyGJQiTJjmrUJCM" type="signature">
              Krister Örnfjäder (S)
            </item>
            <item xml:id="i-PWXnfqBs8r9Ts8ShxKzSdA" who="i-DfMBmwjfAwnb2JfXgJ9isk" type="signature">
              Per-Arne Håkansson (S)
            </item>
            <item xml:id="i-PahmkfpWwVG424q27ngsWe" who="unknown" type="signature">
              Peter Persson (S)
            </item>
          </list>
        </div>
      </div>
    </body>
  </text>
</TEI>
