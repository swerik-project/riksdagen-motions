<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__58/mot_1951__fk__58-001.pdf"/>
      <fw xml:id="i-G8C8RvNzcG3Bekvtmbm76s">
        Motioner i Första kammaren, nr 58. 5
      </fw>
      <div type="motHeader" xml:id="i-UdJgkhLa2xkTqyMbH2k46y">
        <div type="motTitle" xml:id="i-Ero3wK3dSsGDWtovR5yNzK"/>
        <div type="motSubmissionInfo" xml:id="i-V4o77jkgCBaWc1jNVVTh5G"/>
      </div>
      <div type="motBody" xml:id="i-DF2T63QWjUZyK6NWxae9ow">
        <div xml:id="i-ppg2LRuDarUesTCC66d21">
          <p xml:id="i-4qRkFdaFqW2wLvfYsPheRA">
            Nr 58.
          </p>
          <p xml:id="i-S9cwn68TBUxKQe5jFqn5Bx">
            Av herr Wehtje m. fl., om ändrat förfarande vid tillhandahållande
            åt skattskyldiga av debetsedel å slutlig skatt.
          </p>
          <p xml:id="i-DDEBkpwyD8yotHVGk88Gzh">
            Det är ett känt förhållande, att våra skattelagar framstå såsom
            ytterst svårbegripliga för den stora allmänheten. Allvarliga försök
            ha också under årens lopp gjorts att åstadkomma förenklingar däri,
            dock utan nämnvärda framsteg. En av anledningarna härtill är att
            det ekonomiska livet i sig självt är ytterst komplicerat och att
            skattelagarna måste anpassas efter detta. Det främsta hindret
            för förenklingar är emellertid det nuvarande synnerligen höga
            skattetrycket. Skattetryckets hårdhet gör att man i alldeles särskild
            grad måste hålla på principen om jämlikhet och rättvisa i beskattningen
            och att man därför bl. a. måste ha omfattande avdragsregler. Om
            alltså möjligheterna att ernå några väsentliga förenklingar i
            själva skattesystemet synas vara mycket små, förefaller det dock
            möjligt att göra vissa förändringar till de skattskyldigas gagn
            i fråga om den slutliga debi- teringen av skatt. Debetsedeln å
            slutlig skatt borde enligt vår mening kom- ma de skattskyldiga
            till handa tidigare än nu är fallet. Vidare borde den utformas
            så, att den bleve lättare begriplig för den stora allmänheten.
            I det förra avseendet vilja vi ifrågasätta, om icke skattens uträknande
            borde ske redan på taxeringsstadiet. Utvecklingen har visserligen
            under senare år gått i motsatt riktning i och med att beräknandet
            av beskattnings- bar inkomst överflyttats från taxeringsnämnderna.
            Det är emellertid bekant, att taxeringsnämndsordförandena på sina
            håll alltjämt ombesörja detta arbete efter särskild överenskommelse
            och mot särskild ersättning. Ett stadgande om att taxeringsnämndsordförandena
            skulle ombesörja skatteuträknandet skulle givetvis innebära en
            ganska betydande ökning av deras arbetsbörda. Enligt vår mening
            vore emellertid fördelarna av ett sådant system så stora, att
            en ändring i denna riktning synes oss böra över- vägas. En icke
            obetydlig fördel — sett ur de skattskyldigas synpunkt — vore att
            taxeringsnämnderna därigenom finge en bättre föreställning om
            verkningarna av de skönsmässiga och andra höjningar av taxeringarna
            som den företoge. En ändring sådan som här ifrågasättes torde
            dock icke böra genomföras utan att densamma under viss tid blivit
            prövad. Vi vilja för- orda, att en försöksverksamhet igångsättes
            i Stockholms stad, eventuellt också i några andra större städer.
            Vi övergå härefter till frågan om debetsedelns utformning. Till
            sin natur är debetsedeln å slutlig skatt att jämställa med en
            räkning eller nota från
          </p>
          <pb facs="riksdagen-motions-pdf/data/1951/mot_1951__fk__58/mot_1951__fk__58-002.pdf"/>
          <fw xml:id="i-3kESp75QAndHXJK8vQ6Gwz">
            6 Motioner i Första kammaren, nr 58.
          </fw>
          <p xml:id="i-JxGyaoZsbP17PnECF1x8c2">
            statsverket till den skattskyldige. En räkning eller en nota
            innehåller regel- mässigt sådana uppgifter att mottagaren kan
            kontrollera de olika delsum- morna. Man borde kunna uppställa
            det kravet, att debetsedelns delsummor på samma sätt skulle vara
            tillgängliga för den skattskyldige och på samma sätt kunna kontrolleras.
            Detta är emellertid icke fallet. Vill den skattskyl- dige kontrollera
            sin debetsedel, nödgas han i allmänhet anlita särskild ex- pertis.
            Ett icke obetydligt antal skattskyldiga finner vid sin kontroll
            anled- ning att avge besvär under åberopande av att debiteringen
            är felaktig. Enbart i Stockholms stad förekomma flera tusen sådana
            fall varje år. Givetvis är förhållandet detsamma i ett stort antal
            andra fall som vederbörande skatt- skyldig icke har vetskap om.
            Enligt vår mening är detta mycket otillfreds- ställande. Vi anse
            också att förhållandet utan alltför stor omgång bör kunna rättas
            till. För att varje skattskyldig skall sättas i tillfälle att
            själv kontrollera sin debetsedel bör enligt vår uppfattning denna
            åtföljas av en beskrivning över hur delsummorna beräknats. Huruvida
            denna beskrivning bör tryckas på själva debetsedeln eller å särskild
            blankett, anse vi oss icke för närvarande kunna bedöma. Frågan
            om lämpligaste sättet härför synes oss böra bli föremål för särskild
            utredning. Det förefaller oss som om en sådan utred- ning lämpligen
            bör anförtros åt 1949 års uppbördssakkunniga, vilka syssla med
            hithörande ting. Under åberopande av vad här anförts anhålla vi,
            att riksdagen ville i skrivelse till Kungl. Maj:t hemställa, att
            Kungl. Maj:t måtte dels låta företaga en utredning om möjligheterna
            att på ett tidigare stadium tillhandahålla de skattskyldiga debetsedeln
            å slutlig skatt, ävensom om lämp- ligaste sättet att bereda de
            skattskyldiga möjligheter att kontrollera sin debetsedel, dels
            för riksdagen framlägga de förslag, vartill utredningen må föranleda.
          </p>
          <p xml:id="i-B3ENViXtgph7m8pfBvdwAc" type="date">
            Stockholm den 23 januari 1951.
          </p>
          <p xml:id="i-9osMkSs9q4Az2WeZJdBKnF">
            Ernst Wehtje. Leif Cassel. Erik Arrhén.
          </p>
        </div>
      </div>
    </body>
  </text>
</TEI>
