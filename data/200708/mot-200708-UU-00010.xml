<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00010">
  <teiHeader>
    <fileDesc>
      <titleStmt>
        <title>med anledning av skr. 2007/08:81 Redogörelse för verksamheten inom Europarådets ministerkommitté m.m. under år 2007 samt inför det svenska ordförandeskapet år 2008</title>
        <author corresp="i-8Nio1rUw3hSjL6pvCGw22Y">av Carina Hägg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:81 Redogörelse för verksamheten inom Europarådets ministerkommitté m.m. under år 2007 samt inför det svenska ordförandeskapet år 2008</title>
          <idno type="rdwebb">GV02U10</idno>
          <rs type="number">U10</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U10/text</ref>
          <ref type="dokument_url_html">http://data.riksdagen.se/dokument/GV02U10</ref>
          <ref type="dokumentstatus_url_xml">http://data.riksdagen.se/dokumentstatus/GV02U10</ref>
          <ref type="doc">http://data.riksdagen.se/fil/9B1DFD90-7993-42D7-9E56-B5720325521B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YRd3mrJYWyT86CpSHRpYX5" type="basedOn"/>
        <correspContext corresp="i-YRd3mrJYWyT86CpSHRpYX5">
          <ref>Regeringsskrivelse 2007/08:81</ref>
        </correspContext>
        <correspAction xml:id="i-K7bznBEW9cT1MAnfyVA2EV" type="signed"/>
        <correspContext corresp="i-K7bznBEW9cT1MAnfyVA2EV">
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-PSuaeQuLTQQfS1L2CjuQJ5" type="referral">
          <date when="2008-04-01"/>
        </correspAction>
        <correspAction xml:id="i-9TvAPQpfvXfggfcgAHobDk" type="dismissal">
          <date when="2008-03-28"/>
        </correspAction>
        <correspAction xml:id="i-HPzWTn4YDYRcTQyzW5suSd" type="dismissal">
          <date when="2008-03-28"/>
        </correspAction>
        <correspAction xml:id="i-9A6pmHQxxcLVLwYpdhd4eg" type="transfer">
          <date when="2008-03-27"/>
        </correspAction>
        <correspAction xml:id="i-TukAVMCvai7PpDYJ2DqBx5" type="submission">
          <date when="2008-03-27"/>
        </correspAction>
        <correspAction xml:id="i-5Esbi7xLD7DvjEi3KJr3Tt" type="assigned"/>
        <correspContext corresp="i-5Esbi7xLD7DvjEi3KJr3Tt">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4Q93DuHtt1Xied3uvXeSwi" type="motBody">
        <div xml:id="i-2rZJdsqV6LkyCLxZ4vEf3Q" type="motProposal" subtype="förslag">
          <head xml:id="i-6xMCn51iBcTjf9F65L3MGn">
            1 Förslag till riksdagsbeslut
          </head>
          <list xml:id="i-8JKCDEskKxfng3FCPHA5Zm" style="ol">
            <item xml:id="i-XFKPQoGxL96fKUv4PAxmrD">
              Riksdagen tillkännager för regeringen som sin mening vad som
              anförs i motionen om att arrangemangen under Sveriges ordförandeskap
              i EU ska vara fria från prostitution.
            </item>
            <item xml:id="i-H7gp14BvBnEwwjwRQiZYPf">
              Riksdagen tillkännager för regeringen som sin mening vad som
              anförs i motionen om att Sveriges gäster under vårt ordförandeskap
              i EU endast ska erbjudas boende på porrfria hotell- och konferensanläggningar.
            </item>
          </list>
        </div>
        <div xml:id="i-6qJdSiuVHxBzTLsM1dYHS7" type="motContent">
          <head xml:id="i-8qtmeaV36m1DzJ5aiQ6ypK" type="h1">
            Motivering
          </head>
          <p xml:id="i-Pew7qZSc4VpZcs1hHHNWSS">
            FN-konventionen The convention for the Suppression of the Traffic
            in Persons and the Expedition of the Prostitutions of Others från
            1949 tar avstånd från prostitution. FN:s kvinnokonvention, Cedaw,
            från 1979 nämner prostitutionsfrågan i artikel 6: Konventionsstaterna
            ska vidta alla lämpliga åtgärder, inklusive lagstiftning, för
            att bekämpa alla former av handel med kvinnor och utnyttjande
            av kvinnoprostitution. Vi har också FN:s deklaration om avskaffande
            av våld mot kvinnor från 1993 och Pekingplattformen från kvinnokonferensen
            1995 som tar upp ämnet men gör distinktionen mellan frivillig
            och påtvingad prostitution, vilket visat sig försvåra arbetet
            mot sexslaveri.
          </p>
          <p xml:id="i-JtfLbEJb3XdFUt19icf6qa">
            Sedan 1996 har bekämpandet av människohandel och sexuell exploatering
            av barn stått högt på EU:s dagordning. Till stor del är det Anita
            Gradins förtjänst att frågan kom upp på dagordningen och att problemet
            kunde mötas med åtgärder. Framsteg har gjorts, men EU är fortfarande
            i inledningen av sitt arbete.
          </p>
          <p xml:id="i-AdXJbLJRBfZdLGqNYxidtr">
            Under Sveriges ordförandeskap i EU prioriterade den socialdemokratiska
            regeringen frågan och lyckades nå en överenskommelse när det gäller
            lagstiftning mot sexslaveri. Överenskommelsen skulle stegvis förverkligas
            i EU:s medlemsländer. Sverige hade kontakt med såväl regeringar
            som frivilligorganisationer i andra länder. Konferensen Women
            and Democracy hölls i Vilnius och kampanjer bedrevs i Norden och
            i Baltikum. Det är nu viktigt att få en avstämning av hur långt
            arbetet kommit. En kartläggning av dagens situation i nuvarande
            EU-länder skulle vara ett värdefullt underlag inför vårt kommande
            ordförandeskap i EU.
          </p>
          <p xml:id="i-yZFvYMhm74X5e9QUXVCpY">
            För att åstadkomma ytterligare förebyggande insatser, ett kraftfullt
            rättsligt skydd och stöd till offren för människohandel krävs
            att några regeringar vågar och vill driva på i den riktning som
            sexköpslagen pekat ut. Vi är övertygade om att legalisering medför
            att dessa länder inte kommer att kunna arbeta framgångsrikt mot
            den internationella sexslavhandeln. Vi ser att många av de prostituerade
            har sin bakgrund i människohandeln, vi vet att ingångsåldern bedöms
            till 14 år och att rättsväsendet inte avsätter erforderliga medel.
          </p>
          <p xml:id="i-Fx3qsssJpekXaeYFqUnXYi">
            Det finns informella och formella strukturer i samhället varav
            den tydligaste är könsmaktsordningen. En maktordning som säger
            att män är norm och kvinnor undantag, att män är överordnade och
            kvinnor underordnade, att män har stor makt och kvinnor liten
            makt. I våra dagliga liv möter alla kvinnor och män denna struktur.
            Och det är också här vi finner grundorsaken till att kvinnor i
            dagens samhälle utsätts för sexuella trakasserier, utnyttjande
            och exploatering, våldtäkter samt andra former av fysiskt och
            psykiskt våld. I sin våldsammaste form leder den till att kvinnor
            mördas av män. Av män som de haft eller har en nära relation till,
            nuvarande eller tidigare män och pojkvänner, men också av sexköpande
            män. Våld är en ohygglig form av utövande av manlig makt.
          </p>
          <p xml:id="i-L2CdiKz63eRAhEQTeiMYr3">
            Palermodeklarationen från år 2000 anges som det första internationella
            dokument som nämner männen som efterfrågar prostituerade kvinnor.
            Om det inte fanns män som såg det som en självpåtagen rättighet
            att köpa andra människors kroppar skulle vi inte ha prostitution.
            Alla marknader, också sexköpsmarknaden, bygger på efterfrågan.
            Den sexuella exploateringen av flickor och kvinnor skulle upphöra
            om inte män efterfrågade deras kroppar. Och det går inte att tala
            om prostitution om man inte talar om människohandel, sexslaveri,
            på samma gång. Vi kan inte kraftfullt motarbeta sexslaveri om
            vi inte samtidigt är tydliga mot prostitution. Näringsliv, fackförbund,
            idrottsrörelser, handikapporganisationer och kvinnoorganisationer
            kan vara samverkansparter. Vunna erfarenheter från fotbolls-VM
            i Tyskland kan tas till vara.
          </p>
          <p xml:id="i-FAwSAoa2bCzwDMU9Hp8o7C">
            Sverige har den s.k. sexköpslagen som innebär att det är förbjudet
            att köpa sexuella tjänster. Kunden kriminaliseras, inte den prostituerade.
            Lagen har påverkat attityder och blivit ett viktigt redskap mot
            prostitution och människohandel. Sexköpslagen upplevs som ett
            hinder för dem som organiserar sexslaveri. Andra länder har valt
            att agera hallickar genom att ta in skatt och tjäna pengar på
            sexhandel. Länder har valt att legalisera mäns sexuella exploatering
            av kvinnor. Vi ser på grund av den förda politiken bland vissa
            länder i Europa en undfallenhet mot denna del av den internationella
            brottsligheten som i slutändan tar hem stora vinster från sexslavhandeln.
            Polisen bör få direktiv från regeringen att avsätta resurser för
            att effektivt arbeta för att inte prostitutionen ska öka i Sverige
            under vårt ordförandeskap. Ansvariga myndigheter bör i förebyggande
            syfte samverka med sina motsvarigheter inom Europa. Vi kan inte
            bortse från att män som besöker Sverige kommer att efterfråga
            sexslavar, och vi kan inte bortse från att den organiserade brottsligheten
            bakom sexslaveriet vill tjäna pengar också i Sverige. Sverige
            bör deklarera sitt ordförandeskap som prostitutionsfritt. Ordförandeskapet
            ger oss en unik möjlighet att markera vår inställning och vår
            avsikt att fortsätta arbetet mot prostitution och vårt stöd för
            sexköpslagen.
          </p>
          <p xml:id="i-XaQL7tL5PDZG3XQ8GTa1bS">
            FN:s särskilda rapportörer har kartlagt mäns våld mot kvinnor
            i olika länder. Vid ett seminarium i riskdagen presenterade Halida
            Nasic FN:s rapport där hon konstaterade att våldet, inte minst
            det sexuella, från män mot kvinnor fortgår i Sverige. Hon pekade
            särskilt på våldtäkt och sexuellt tvång, våld mot prostituerade
            och våld mot asylsökande och flyktingar. Sverige kan göra mer
            för att vi ska få ett Europa där kvinnor inte förnedras eller
            utsätts för mäns våld. Då måste vi ha goda nationella exempel
            att lyfta fram, men regeringen har även ett ansvar för att bedriva
            opinionsarbete internationellt, inte minst inom EU. En konvention
            mot mäns våld mot kvinnor kan arbetas fram och Europarådets konvention
            mot trafficking ratificeras.
          </p>
          <p xml:id="i-KwjRiGrTkkVsnE14Uc5z77">
            Pornografi är ett gammalt grekiskt ord. Porne betyder prostituerad;
            kvinna som är till salu, grafi betyder att skriva om, att skildra.
            Pornografi kan beskrivas som att skildra kvinnor som handelsvara,
            som sexuella slavar, kvinnor som är till för män. Kvinnor som
            utsätts för övergrepp filmas och fotograferas. Sexuellt våld framställs
            som underhållning och manifesterar mäns överordning och kvinnors
            underordning. Sverige kan ta initiativ till nationell lagstiftning
            men också en debatt på europeisk nivå om sexualiseringen av det
            offentliga rummet och könsdiskriminering. Konkret kan regeringen
            boka porrfritt för arrangemang i samband med ordförandeskapet.
            För att certifieras som porrfritt har ROKS tagit fram en hotellförteckning
            för de företag, organisationer, myndigheter och privatpersoner
            som vill välja porrfritt. Kriterier för certifieringen innebär
            att det inte ska finnas tv-kanaler som erbjuder pornografiska
            filmer, varken i standardutbudet eller i utbudet för betal-tv.
            I dag beräknas fler än 500 hotell ha certifierats som porrfria.
            Ytterligare andra hotell erbjuder möjligheten att tillfälligt
            stänga av porrsändningar efter begäran från kunden. Att erbjuda
            gäster porrfri bokning på hotell- och konferensanläggningar vore
            ett positivt sätt att uttrycka Sveriges värderingar. Liksom vi
            genom information och debatt kan öka det allmänna medvetandet
            även i en bredare krets. En möjlighet vi måste ta till vara.
          </p>
        </div>
        <div xml:id="i-AGhzhvpR5Ggq5xvj89t2oN" type="motSignatures">
          <list xml:id="i-M77P1BdnoC6PdhTgzAatmo">
            <item xml:id="i-GwSVbx2qDcsK9amJfb8XtH" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-9pcvkAh93MmzrqVNUNgj4z" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-XTVv7cwSVfKbxDsg96HGBZ" who="i-RZNwwHohbyBgLVVG4Dy1Bj">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
