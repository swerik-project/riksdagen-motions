<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00535">
  <teiHeader>
    <fileDesc>
      <titleStmt>
        <title>angående etableringen av stormarknader.</title>
        <author>av herr Andersson i Örebro m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående etableringen av stormarknader.</title>
          <idno type="rdwebb">FX02535</idno>
          <rs type="number">535</rs>
          <ref type="dokument_url_text">http://data.riksdagen.se/dokument/FX02535/text</ref>
          <ref type="dokument_url_html">http://data.riksdagen.se/dokument/FX02535</ref>
          <ref type="dokumentstatus_url_xml">http://data.riksdagen.se/dokumentstatus/FX02535</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4RXtdePQij5UMYC7P4zsCe</idno>
            <name>SVEN G. ANDERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-9eC9BPLsrpdJeWTr8iBPeT</idno>
            <name>OLA NYQUIST</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5x8hiBR7goRw4rgid72gsy" type="signed"/>
        <correspContext corresp="i-5x8hiBR7goRw4rgid72gsy">
          <note type="signatory" corresp="i-4RXtdePQij5UMYC7P4zsCe"/>
          <note type="signatory" corresp="r-0"/>
          <note type="signatory" corresp="i-9eC9BPLsrpdJeWTr8iBPeT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__535/mot_1974__535-001.pdf"/>
      <fw xml:id="i-SAitZmRspKVZZBmMPxTxPR">
        Mot. 1974:535 7
      </fw>
      <div xml:id="i-Ta5EsixfVvqKG9RH6jSTje" type="motHeader">
        <div xml:id="i-Q2JZMK6Er3NDsYnMqgzjpd" type="motTitle"/>
        <div xml:id="i-SisDJhHRmEB74iDDej9nwR" type="motSubmissionInfo"/>
      </div>
      <div xml:id="i-4rxSo8cJvAgSHu7PhUUeA9" type="motBody">
        <div xml:id="i-WogMFcdW9FztrEnXWeRQtz">
          <p xml:id="i-A5E4kyqNnwEhUF7rYB9LY2">
            Nr 535
          </p>
          <p xml:id="i-K2bGccGvc7Y76aah88MsF1">
            av herr Andersson i Örebro m. fl. angående etableringen av stormarknader.
          </p>
          <p xml:id="i-SKF2Zq5tFpPLRSj6rMJB4Y">
            Den snabba utveckling som det svenska samhället genomgått under
            efterkrigstiden har medfört en stark strukturförändring av hela
            vårt näringsliv. Orsakerna till föränderligheten är säkerligen
            många. För industrins del har effektivitetssträvanden varit drivfjädern
            för att behålla sin framskjutna position i en hårdnande konkurrens
            på världsmarknaden. Detta har medfört att stordriften i vissa
            fall varit en nödvändighet. När det gäller varuhandeln kan man
            konstatera att hela efterkrigstiden kännetecknats av en omfattande
            rationalisering, som för konsumenten är mest påtaglig i samband
            med självbetjäningsidéns genombrott. Självval, självbetjäning
            och snabbköp har i vårt land fått ett snabbare genomslag än i
            något annat land i Europa. I alla förändringar intar konsumenten-kunden
            en betydande och många gånger avgörande ställning. Kunden har
            tidigare genom sitt köpbeteende påverkat varuhandelns profil.
            Men under slutet av 1960- talet och intill nu synes denna roll
            vid lokalisering av varuhandeln mist sin betydelse — mot bakgrunden
            av en tilltagande etablering av varuhandeln i form av externa
            anläggningar utanför tätorterna av ”stormarknader”. De stormarknader
            som hittills etablerats har som regel inte varit förutsedda i
            den kommunala översiktsplaneringen. Anläggningarna kan dock förutsättas
            ge omfattande följdverkningar på framför allt trafik- och serviceförhållanden
            både inom och utom den egna kommunen. Det framstår därför som
            betydelsefullt att samhällsansvariga instanser i förväg får ta
            ställning till varje sådan nyetablering. Det har framhållits att
            singeletablerade stormarknadsanläggningar från distributionseffektiv
            synpunkt är fördelaktiga. De byggs på billig mark, inga krav uppställs
            på dyrbara, representativa butikshus, och lokalerna kan byggas
            billigt och utformas så, att en funktionell effektiv drift främjas.
            Anläggningarna undgår därjämte de med t. ex. centrumetableringar
            oftast förknippade kostnaderna för parkeringsplatser och gemensamhets-
            anläggningar. Det torde med skäl kunna antas att denna bedömning
            av externanläggningarnas fördelar gäller under förutsättning att
            de inte belastas med uppkommande kommunala kostnader för investering
            i vägar, vatten, avlopp etc. I flertalet fall saknas preciserade
            utredningar om de kommunekonomiska konsekvenserna på kort och
            på lång sikt. De positiva drag som stormarknadsetableringarna
            fått i allmänhetens ögon synes inskränka sig främst till prisfaktorn,
            det fullgoda urvalet av dagligvaror och bygg- och bovaror samt
            bilvänligheten.
          </p>
          <pb facs="riksdagen-motions-pdf/data/1974/mot_1974__535/mot_1974__535-002.pdf"/>
          <fw xml:id="i-7Hw1SR5gs2uNVvLMgcf7T5">
            Mot. 1974:535 8
          </fw>
          <p xml:id="i-Y76VKov5s8MHc8S753myyH">
            Bland de samhällsekonomiska effekter på lång sikt som bör belysas
            är den försämring av detaljhandelsservicen som stormarknaderna
            förorsakar genom att andra butiker slås ut. Den här nämnda konsekvensen
            synes främst drabba närservicen i äldre bostadsområden men även
            planeringen i nya stadsområden genom att välbehövlig närhetsservice
            kan utebli på grund av befintlig eller planerad externanläggning
            av stormarknadstyp. Icke bilburna och handikappade konsumenter
            drabbas hårdast därav. I glesbygderna kan stormarknaderna påskynda
            nedläggningar till följd av sina ganska omfattande influensområden.
            I den ömtåliga glesbygden behövs endast en obetydlig avtappning
            av köpkraften för att resultera i att enheter av närservicekaraktär
            blir olönsamma och måste läggas ned. En fullt uppenbar situation
            i många svenska köpstäder är att externanläggningarna synes innebära
            ett försvagningshot mot centrum- kärnorna. Det är outrett vilka
            värden som i detta hänseende står på spel. Vissa allmänna planeringseffekter
            av externanläggningarna kan även uppkomma. Stormarknader kan ha
            kort livslängd och snart byta innehåll och förändras till bilhallar,
            industrihallar eller dylikt och då ligga helt fellokaliserade.
            Det finns dessutom en tendens att singeletablerade externenheter
            utvecklas till externa centra, vartill specialhandeln läggs för
            att komplettera den inarbetade stormarknaden. Detta kan reducera
            underlaget för bostadsområdenas kommersiella service. De samhällsekonomiska
            verkningarna av att etablering ofta sker slumpmässigt och utan
            styrning av kommunerna kan förmodas leda till överetablering av
            lågprisvaruhus som i sin tur kan resultera i ett snedvridet detaljhandelsutbud.
            Brister i den nuvarande planeringspro- cessen och i samordningen
            av kommunernas strävanden framstår här som en avsevärd risk. Det
            kan även förmodas att stormarknaderna tvingar stat och kommun
            till ökade investeringar i trafikanläggningar och vägbyggen ävensom
            kostnader för ökat slitage på gator och vägar. I vissa fall torde
            helt onödiga vägkostnader riskeras. Osäkerhet råder även beträffande
            riskerna för ökad miljöförstöring, buller och luftföroreningar
            från bilar, stora parkeringsytor och utökning av vägarnas del
            av fritidsområden. I ett flertal fall har statens planverk understrukit
            behovet av översiktlig planering vid utformning av distributionsservicen
            samt att de ekonomiska effekterna på befintligt distributionsnät
            och på samhälls- ekonomin beaktas. Mot ovan angivna bakgrund framstår
            det såsom nödvändigt att vidta en grundlig analys och kartläggning
            av de konsekvenser som ett fortsatt stormarknadsetablerande i
            nuvarande takt kommer att innebära. Mate- rialet blir ett nödvändigt
            underlag för ansvariga planeringsmyndigheters beslut i planeringsfrågorna.
            Innan dessa mer omfattande konsekvenser närmare klarlagts bör
            enligt vår mening inga ytterligare stormarknader få etableras.
            Med anledning av det anförda hemställs att riksdagen hos Kungl.
            Maj:t begär 1. översyn av de samhällsekonomiska konsekvenserna
            av etable-
          </p>
          <pb facs="riksdagen-motions-pdf/data/1974/mot_1974__535/mot_1974__535-003.pdf"/>
          <fw xml:id="i-WPYw2rbiqorYKkEq5YLq78">
            Mot. 1974:535 9
          </fw>
          <p xml:id="i-6hikorM5HJuCLHKmHmHrAt">
            ringen av stormarknader samt deras inverkan på serviceut- budet
            i befintliga stadskärnor och bostadsområden, 2. etableringsförbud
            för stormarknader tills resultatet av denna översyn föreligger.
          </p>
          <p xml:id="i-49BvwiD8Rbq7FAQFajMfCW">
            Stockholm den 24 januari 1974
          </p>
          <p xml:id="i-QrE5gZHPBzzBBbWc7NoQ4A">
            SVEN G. ANDERSSON (fp) i Örebro
          </p>
          <p xml:id="i-BRAemyjF68PYNdxWTLizcr">
            HANS PETERSSON (fp) OLA NYQUIST (fp) i Röstånga
          </p>
        </div>
      </div>
    </body>
  </text>
</TEI>
