<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_533/mot_200405_MJ_533-0001.pdf"/>
      <pb facs="riksdagen-motions-pdf/data/200405/mot_200405_MJ_533/mot_200405_MJ_533-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ533 pnr: s14086
          </p>
          <p>
            Motion till riksdagen 2004/05:MJ533
          </p>
          <p>
            av Jan Emanuel Johansson (s)
          </p>
          <p>
            Kvalitetssäkring av djurskyddstillsynen av hästar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om kvalitetssäkring beträffande djurskyddstillsynen av
            hästar.
          </p>
          <p>
            Motivering
          </p>
          <p>
            Tillsynen utövas när det gäller hästar i tävling genom ban-och
            tävlingsveterinärer och när det gäller träning genom kommunala
            djurskyddsinspektörer. Det är som gjort för gränsdragningsproblem
            och variabel tillämpning med rättsosäkerhet som följd. Hur lagen
            skall tolkas, vad som är otillåten ansträngning respektive vad
            som menas med lidande och hur man skall motverka detta blir tillsynens
            sak att avgöra. Fram till den 29/4 2004 levde banveterinärer inom
            travet i tron att man legalt kunde fatta beslut som fick sin verkan
            genom arrangörens reglemente. Nu utövas tillsyn av trav- och galopptävlingar
            genom myndighetsbeslut och att dessa bara kan vara av tre slag:
          </p>
          <p>
            e förbud för häst att delta i avsedd tävling e förbud för arrangör
            att avhålla tävling e beslut att avbryta tävling.
          </p>
          <p>
            Dessa beslut kan överklagas i allmän domstol. Samhället vill
            med detta markera att även hästägare skall kunna påräkna stöd
            av rättsordningen. Myndighetsbeslut får inte fattas på vilka lösa
            boliner som helst. Situationen ställer emellertid bristerna i
            vårt hittillsvarande sätt att organisera djurskyddstillsynen vid
            travtävlingar i blixtbelysning. Banveterinärinstruktionen säger
            att banveterinären utövar myndighet från en timme före första
            start till 15 minuter efter sista målgång. Dessemellan skall han
            eller hon besiktiga banan och hästarna. Sättet att besiktiga hästarna
          </p>
          <pb facs="riksdagen-motions-pdf/data/200405/mot_200405_MJ_533/mot_200405_MJ_533-0002.pdf"/>
          <p>
            2004/05:MJ533
          </p>
          <p>
            skiljer sig markant från det som tillämpas för ridsporten, där
            varje häst besiktigas individuellt. Dagens tillsynsmodell för
            travtävlingar har utvecklats under många år genom samverkan mellan
            veterinärer och arrangörer i ett gemensamt intresse av hästar
            och tävlingar. Modellen innebär att s.k. flygande besiktning tillämpas,
            dvs. den är inte organiserad annat än i så motto att alla hästar
            enligt tävlingsreglementet skall passera en s.k. uppsamlingsvolt
            och göra en s.k. provstart innan tävlingen startar. Hästarna besiktigas
            under dessa moment i rörelse med full utrustning. Många arrangörer
            vill ha flyt på tävlingarna och har ambitionen att pressa tiden
            mellan loppen. Detta medför att många kuskar kommer sent till
            uppsamlingsvolten, vilket minskar den tid som banveterinären kan
            observera hästarna. Den obligatoriska besiktningen av enskild
            häst kan på detta sätt minskas till 5 sekunder på ett avstånd
            av 10 meter, +2 sekunder på 50—100 meters avstånd, det säger sig
            självt att någon mer detaljerad information om hästens hälsotillstånd
            eller om plågsamma anordningar har anbringats inte kan erhållas.
            I övrigt kan banveterinären bara bedöma de hästar som kommer in
            i hans eller hennes synfält. I praktiken är myndighetens djurskyddstillsyn
            därmed begränsad till att förbjuda de uppenbart halta hästarna
            från att deltaga, de som är så halta att hästägaren inte finner
            det mödan värt att direkt efter avvisningen uppsöka en annan veterinär
            för att erhålla ett friskintyg och sedan överklaga beslutet i
            allmän domstol. Att ha ett system där banveterinärer ger hästar
            startförbud för hälta när symtomen vid noggrannare undersökning
            visat sig bero på en medfödd eller förvärvad vana kommer inte
            att öka respekten för myndighetsutövningen. Därmed blir också
            risken påtaglig att hästar som borde ha fått startförbud tillåts
            tävla. För att inte tala om att systemet har svårt att fånga upp
            andra typer av möjliga djurskyddsproblem. Den gamla ordningen
            gjorde hästägaren rättslös och den nya ordningen försämrar djurskyddet.
            I själva verket ökar nu trycket på att det är arrangören som måste
            ta ett ökat ansvar för djurskyddstillsynen. Det finns egentligen
            bara en väg att gå och det är att öka tillsynens kvalitet. Djurskyddstillsynen
            av hästar enligt djurskyddslagens 5 och 17 88 måste alltså kvalitetssäkras.
            Hästar som omfattas av dessa paragrafer måste genomgå någon form
            av mer omfattande besiktning någon eller några dagar före tävlingen
            så att banveterinären på tävlingsdagen bara behöver bekymra sig
            om nytillkommande problem och på kontroll av bana och arrangemang.
          </p>
          <p>
            Stockholm den 4 oktober 2004
          </p>
          <p>
            Jan Emanuel Johansson (s)
          </p>
        </div>
      </div>
    </body>
  </text>
</TEI>
