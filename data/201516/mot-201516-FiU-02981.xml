<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FiU-02981">
  <teiHeader>
    <fileDesc>
      <titleStmt>
        <title>Regelverk för specialföretag</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2981 av Per Åsling (C)</title>
          <idno type="rdwebb">H3022981</idno>
          <rs type="number">2981</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H3022981/text</ref>
          <ref type="dokument_url_html">http://data.riksdagen.se/dokument/H3022981</ref>
          <ref type="dokumentstatus_url_xml">http://data.riksdagen.se/dokumentstatus/H3022981</ref>
          <ref type="docx">http://data.riksdagen.se/fil/E17B6269-2F6E-4738-9542-36A94EC3A7CE</ref>
          <ref type="pdf">http://data.riksdagen.se/fil/8F256504-AFBA-4FB3-BC49-4A4787E5E833</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RTj6f5aq3rXBZEDmT8sY1o" type="signed"/>
        <correspContext corresp="i-RTj6f5aq3rXBZEDmT8sY1o">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-Bp7xcpSToEcJWbQMDDmXMM" type="submitted">
          <date when="2015-10-06"/>
          <time when="15:44:46"/>
        </correspAction>
        <correspAction xml:id="i-GuhJC86xApxyAipkUTPVdB" type="referred">
          <date when="2015-10-13"/>
        </correspAction>
        <correspAction xml:id="i-Aqkywfmja5jWR8XohT8wL4" type="assigned">
          <date when="2016-08-03"/>
          <time when="15:08:41"/>
        </correspAction>
        <correspContext corresp="i-Aqkywfmja5jWR8XohT8wL4">
          <ref type="assignedTo">Finansutskottet</ref>
        </correspContext>
        <correspAction xml:id="i-Q4xqTahHoHuiCFv12osQa8" type="behandlas_i"/>
        <correspContext corresp="i-Q4xqTahHoHuiCFv12osQa8">
          <ref type="uppgift">2015/16:FiU22</ref>
          <ref type="ref_dok_id">H301FiU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU22</ref>
          <ref type="ref_dok_titel">Bank-, försäkrings-och kreditupplysningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YGL4LEKRFwuFbNHJjxc9gK" type="behandlas_i"/>
        <correspContext corresp="i-YGL4LEKRFwuFbNHJjxc9gK">
          <ref type="uppgift">2015/16:FiU7</ref>
          <ref type="ref_dok_id">H301FiU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU7</ref>
          <ref type="ref_dok_titel">Genomförande av Solvens II-direktivet på försäkringsområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CbwbS5zQeiLkZbaatqnqdn" type="motHeader">
        <div xml:id="i-5Fzwr4jShHE7u1aQVmwKGf" type="motTitle">
          Motion till riksdagen 2015/16:2981 av Per Åsling (C) Regelverk
          för specialföretag
        </div>
      </div>
      <div xml:id="i-LFV9hWCGTTug8wBqacUyBc" type="motBody">
        <div xml:id="i-VHpFFy6YTZ4wVpYe6JwZE6" type="motProposal" subtype="förslag">
          <head xml:id="i-Vb1182Bs14ov7HNL4fcXXX">
            Förslag till riksdagsbeslut
          </head>
          <list xml:id="i-JqzgYH3hv58vegQbH6hksw" style="ol">
            <item xml:id="i-Di8JTXyjPCFt4fX9T3DGFa">
              Riksdagen ställer sig bakom det som anförs i motionen om att
              se över förutsättningarna för ett regelverk för att underlätta
              etablering av specialföretag för överföring av försäkringsrisker
              i Sverige och tillkännager detta för regeringen.
            </item>
          </list>
        </div>
        <div xml:id="i-LAyxHBga8AyMsDpJZtTifv" type="motContent">
          <head xml:id="i-7hy4iY5mLQR62wfCFtN1Ky" type="h2">
            Sammanfattning
          </head>
          <p xml:id="i-BnHZF9w3TrShbpUUvaWfWB">
            I motionen föreslås reformer för att Sverige ska vara attraktivt
            som hemvist för specialföretag på försäkringsområdet, vilket stärker
            Sverige som finansiellt centrum och underlättar för svenska aktörer
            att avlasta katastrofrisker. Förslagen innebär följande:
          </p>
          <p xml:id="i-NwzYfgKR7pSZzXzGbykHsj">
            ─ Säkerställande av att specialföretag med hemvist i Sverige
            inte särbehandlas negativt i skattehänseende jämfört med aktörer
            i andra jurisdiktioner.
          </p>
          <p xml:id="i-QR3Ct6mNyihEnm2nhFgbQr">
            ─ Säkerställande av att specialföretag i Sverige inte drabbas
            av en alltför långtgående regulatorisk börda.
          </p>
          <p xml:id="i-HFZf4vktBT2rBc5tyxpx1">
            ─ Införande av en bolagsform, bolag med segregerade konton, som
            underlättar utgivande av försäkringsrelaterade värdepapper.
          </p>
          <head xml:id="i-KSmUdzULgLxM4jiwpBNum9" type="h2">
            En stark finansiell sektor bör omfatta en stark försäkringssektor
          </head>
          <p xml:id="i-Sa9UZTA7ar6o151eX8C57e">
            Finanssektorn är en viktig tillväxtmotor i den svenska ekonomin.
            Den står för en, i ett europeiskt perspektiv, stor andel av BNP.
            Finansiella innovationer har varit framgångsrika, både i Sverige
            och internationellt. Stockholm är Nordens ledande finansiella
            centrum.
          </p>
          <p xml:id="i-6LwrycmAbyE2YoEGjJQNpU">
            Den ledande positionen kan emellertid inte tas för given, utan
            måste ständigt återerövras. Digitalisering och globalisering av
            ekonomin innebär inte bara att finansmarknaden sannolikt kommer
            att fortsätta växa, utan också att konkurrensen mellan finansiella
            centrum hårdnar.
          </p>
          <p xml:id="i-tmvLtuSpkXu5oVxMNL3rg">
            Försäkringssektorn är ett exempel på ett område där innovativa
            affärsmodeller innebär att utvecklingen idag går oerhört snabbt.
            Traditionell försäkring har fått konkurrens av olika typer av
            finansiella instrument som tydligare binder samman försäkring
            med internationella kapitalmarknader. För konsumenterna är det
            positivt och har inneburit ökad konkurrens inom såväl försäkring
            som återförsäkring.
          </p>
          <p xml:id="i-QKX2z8byQaPgvzi2tSCn7X">
            En viktig trend inom försäkringssektorn är utvecklingen mot värdepapperisering
            av försäkringsrisker, främst avseende katastrofrisker. Utvecklingen
            har drivits på av oron för att stora katastrofer skulle kunna
            innebära en orimlig belastning på försäkringssektorn och även
            av ökade regulatoriska krav på försäkringsbolagen. De senaste
            åren har vi sett en allt tydligare trend mot integration av ”traditionellt”
            och ”alternativt” kapital i den internationella försäkringssektorn.
          </p>
          <p xml:id="i-KLUhydpVrbR1LG7s1Gwkrv">
            Ett land som gör anspråk på att vara ett internationellt finansiellt
            centrum bör givetvis konkurrera även om att vara hemvist för sådan
            verksamhet. Dessvärre har intresset från lagstiftarens sida för
            detta varit svalt.
          </p>
          <head xml:id="i-FNQSSJP9s93cXHy2KfPqjb" type="h1">
            Omvärlden bejakar innovationer på försäkringsområdet
          </head>
          <p xml:id="i-JsLXDSvZ7uRuVb2YioZ5ys">
            I och med EU-direktivet Solvens 2 harmoniseras reglerna kring
            s.k. specialföretag på försäkringsområdet. Dessa specialföretag
            används främst för att överföra katastrofrisker från en huvudman
            till kapitalmarknaden, vanligen genom obligationer. Konkret innebär
            det att huvudmannen tar initiativ till ett specialföretag, med
            vilket man upprättar ett återförsäkringsavtal som beskriver de
            försäkringsfall som omfattas. För att garantera sitt åtagande
            ger specialföretaget ut obligationer för att tillhandahålla en
            säkerhet under avtalets löptid. Denna säkerhet förvaras under
            löptiden i säkra finansiella instrument, vanligen statsobligationer.
            En vanlig benämning på dessa obligationer är katastrofobligationer
            (cat bonds), även om det finns många ytterligare former av säkerställda
            försäkringsåtaganden med likartad konstruktion.
          </p>
          <p xml:id="i-GbjVvAvzp6AGCKKYwZJXCS">
            Idag fungerar Bermuda som hemvist för de flesta cat bonds och
            likartade instrument, oavsett var de risker som omfattas finns.
            Skälet är att Bermuda erbjuder en stabil institutionell och finansiell
            hemvist. Genom Solvens 2 vill EU uppenbarligen underlätta för
            etablering av cat bonds i de europeiska länderna. Det är en signal
            som främst uppmärksammats i Storbritannien, där regeringen redan
            tagit initiativ för att utreda regelförändringar för att landet
            ska bli attraktivt som hemvist.
          </p>
          <p xml:id="i-3hk8xZJXts3zbjmLncTaYX">
            I Sverige har inställningen varit mer avvaktande. I och med införandet
            av Återförsäkringsdirektivet (prop. 2007/08:40) blev Sverige skyldigt
            att tillåta utländska specialföretag på försäkringsområdet, men
            regeringen valde i samband med detta att inte genomföra motsvarande
            regelverk för inhemska specialföretag, med motiveringen att denna
            verksamhet kan bedrivas av ett återförsäkringsbolag inom gällande
            bestämmelser. Som beskrivningen ovan visat, så är det ett argument
            som knappast var särskilt starkt 2008 och än mindre idag, givet
            den snabba internationella utvecklingen.
          </p>
          <p xml:id="i-B9JSRRVcr3fMU75mdAdDU9">
            Vidare kan noteras att bristen på möjligheten att sätta upp inhemska
            specialföretag kan verka hämmande på svenska verksamheter som
            har behov av att avlasta försäkringsrisker till kapitalmarknaden.
            Exempel på sådana risker skulle kunna vara skogsbränder, skördeskador,
            olyckor vid dammar eller kärnkraftverk eller omfattande skador
            på infrastruktur vid översvämningar. Även om dessa risker naturligtvis
            är möjliga att avlasta via företag baserade t.ex. på Bermuda innebär
            det en fördyrande omständighet, då det anglosaxiskt baserade regelverket
            sannolikt medför ökade kostnader för att uppfylla lagstiftningen
            i andra jurisdiktioner.
          </p>
          <p xml:id="i-VG5YJm8uXyWb4dm3dwck2">
            Det är alltså angeläget att nu göra den omprövning som regeringen
            i propositionen framhöll skulle kunna behövas.
          </p>
          <head xml:id="i-Sc5aNnf7F1DSwn9ydArNq7" type="h1">
            Tre förslag för att Sverige ska bli attraktivt som hemvist för
            specialföretag på försäkringsområdet
          </head>
          <p xml:id="i-3kypw6W9tGwfjdYkdG96dP">
            I och med Solvens 2 blir reglerna om specialföretag harmoniserade
            och Sverige blir alltså skyldigt att genomföra dessa regler i
            nationell lagstiftning. Av den redan presenterade lagrådsremissen
            framgår att regeringen avser att göra så.
          </p>
          <p xml:id="i-BPDEiaso5tcdR9yufsXntC">
            Att endast införa möjligheten måste emellertid anses otillräckligt.
            I den remissrunda som föregick lagrådsremissen framhöll exempelvis
            Skatteverket att det vore rimligt att anta att specialföretag
            borde omfattas av den reglering som gäller försäkringsföretag
            i 39 kap. inkomstskattelagen (1999:1229) IL, och att beskattningsfrågan
            bör bli föremål för vidare beredning. Regeringen har emellertid
            inte ännu visat något intresse för en sådan utredning.
          </p>
          <p xml:id="i-QSeDizpsKRdS1jzERWRpx5">
            För att underlätta etablering av specialföretag på försäkringsområdet
            i Sverige är det av högsta vikt att skattesituationen utreds och
            klargörs, så att specialföretag med hemvist i Sverige inte behandlas
            negativt i förhållande till specialföretag i andra jurisdiktioner.
            Regeringen bör därför återkomma med förslag som säkerställer detta.
          </p>
          <p xml:id="i-DoHx8fXiJWdM7stcxmiR6K">
            Vidare är det angeläget, mot bakgrund av de beskrivningar som
            gjorts av kommande lagstiftning, att den regulatoriska bördan
            för specialföretag inte blir alltför stor. Specialföretag är,
            som beskrivits ovan, i huvudsak en passiv verksamhet som förvarar/förvaltar
            en säkerhet under försäkringsavtalets löptid i enlighet med på
            förhand uppsatta regler. Det är således en verksamhetsform som
            förvisso måste underkastas kontroll, men där det löpande tillsynsåtagandet
            måste anses vara begränsat.
          </p>
          <p xml:id="i-FDWX942TTefS2UvYjgB8mw">
            Det är därför angeläget att regeringen genom lagförslag eller
            instruktioner till Finansinspektionen säkerställer att den regulatoriska
            bördan begränsas för specialföretag.
          </p>
          <p xml:id="i-WHQ61u8qu4bojFqLBvAbtf">
            Slutligen, vilket sannolikt är den viktigaste punkten, så är
            det angeläget att se över de bolagsrättsliga förutsättningarna.
            Internationellt har utvecklingen inneburit att specialföretag
            i allt större utsträckning utformas som Protected Cell Companies
            (PCC), ungefär bolag med segregerade konton. I denna konstruktion,
            som idag inte finns i Sverige, struktureras en affär inom ett
            konto som är separerat från såväl övriga konton som från bolaget
            i sig. I viss utsträckning kan det möjligen jämföras med förvaltares
            klientmedelskonton. Konstruktionen innebär två stora fördelar.
            Dels skyddas investerare från andra anspråk på bolaget i sig,
            vilket minskar motpartsrisken och gör investeringar mer attraktiva.
            Dels innebär det att ett bolag kan strukturera flera katastrofobligationer
            oberoende av varandra, vilket leder till minskad administrativ
            kostnad.
          </p>
          <p xml:id="i-EsqRcyoSezWTuu9LksKpmA">
            I och med att regelverket för specialföretag nu harmoniseras
            är det sannolikt att flera konkurrerande finansiella centrum ser
            över möjligheten att underlätta etablering av specialföretag genom
            PCC. För att Sverige ska vara konkurrenskraftigt på denna marknad
            bör regeringen skyndsamt återkomma med förslag som gör detta möjligt.
          </p>
        </div>
        <div xml:id="i-LAqC7FLTEiBfEyim8HfaUe" type="motSignatures">
          <list xml:id="i-MKxMD3Bz95Cct19yaAECTG">
            <item xml:id="i-BTFYWfxt4mCse1YNU63g2A" who="i-Vo3YjbvPDcwbepLXUMMiDZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
