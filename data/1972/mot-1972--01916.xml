<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01916">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 132 med förslag till lag om  ändring i rättshjälpslagen m. m.</title>
        <author>av herr Larsson i Luttra m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 132 med förslag till lag om  ändring i rättshjälpslagen m. m.</title>
          <idno type="rdwebb">FV021916</idno>
          <rs type="number">1916</rs>
          <ref type="dokument_url_text">http://data.riksdagen.se/dokument/FV021916/text</ref>
          <ref type="dokument_url_html">http://data.riksdagen.se/dokument/FV021916</ref>
          <ref type="dokumentstatus_url_xml">http://data.riksdagen.se/dokumentstatus/FV021916</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B9mWi93bkxSd2ztLgPEw2j" type="signed"/>
        <correspContext corresp="i-B9mWi93bkxSd2ztLgPEw2j">
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-8Lq2FtVLPjm4ZuNxycmaDK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1916/mot_1972__1916-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 1916—1917 år 1972
          </p>
          <p>
            Nr 1916
          </p>
          <p>
            av herr Larsson i Luttra m. fl. i anledning av Kungl. Maj:ts
            proposition nr 132 med förslag till lag om ändring i rättshjälpslagen
            m. m.
          </p>
          <p>
            Rättshjälp genom offentligt biträde
          </p>
          <p>
            I Kungl. Maj:ts proposition 1972:132 framläggs förslag till komplette-
            ring av den rättshjälpsreform som riksdagen tidigare beslutat
            om. Den nu föreslagna kompletteringen innebär att rättshjälp genom
            offentligt biträde skall kunna utgå i vissa situationer som berör
            den personliga rörelsefriheten eller den kroppsliga integriteten.
            Centerpartiet har under en följd av år tagit upp frågorna om den
            enskildes rättsskydd inom förvaltningen. Flera reformer har beslutats
            under senare år, som betytt förbättringar i detta avseende, men
            mycket återstår att göra. Det är värdefullt att genom det föreliggande
            förslaget om offentligt biträde en möjlighet öppnas att komplettera
            utredningarna i samband med tvångsomhändertaganden och de situationer
            som i övrigt omfattas av förslaget. Vi anser dock att ett väsentligt
            motiv för genomförandet av denna reform har underskattats, och
            reformen har därför, om vi tolkar lagtexten och departementschefens
            uttalanden rätt, kommit att bli alltför snäv. Man har enligt vår
            mening i alltför hög grad bortsett från hur den individ som befinner
            sig i en situation, där ett tvångsomhändertagande eller annan
            form av ingripande i den personliga integriteten är aktuellt,
            upplever sin situation och sitt behov av någon form av biträdeshjälp.
            Departementschefen säger att frågan om förordnande av offentligt
            biträde inom det angivna tillämpningsområdet måste grundas på
            en objektiv bedömning av behovet i varje särskilt fall. Den enskildes
            egen bedömning av behovet måste, säger departementschefen, givetvis
            beaktas men bör i allmänhet inte tillmätas någon avgörande betydelse.
            Om man tar hänsyn till att de personer som är aktuella för denna
            form av ingripande ofta befinner sig i en mycket svår situation,
            att det ofta är personer som upplever sig illa behandlade av samhället,
            av myndigheter och kanske också av människor i sin omgivning,
            framstår det som psykologiskt mycket betydelsefullt att man fäster
            stor vikt vid deras önskemål att få ett biträde vid sin sida.
            Enligt den behandlingsfilosofi som kan sägas vara förhärskande
            på olika områden här i landet försöker man så långt möjligt undvika
            tvång, eftersom man anser att detta motverkar syftet med ingripandet.
            I de situationer som här är aktuella har man kommit dithän att
            ett tvångsingripande bedömts som nödvändigt. Man bör inte ytterligare
            förvärra situationen och minska chanserna till ett samarbete vid
          </p>
          <p>
            1 Riksdagen 1972. 3 saml. Nr 1916-1917
          </p>
          <p>
            Mot. 1972 1916—1917
          </p>
          <pb facs="riksdagen-motions-pdf/data/1972/mot_1972__1916/mot_1972__1916-002.pdf"/>
          <p>
            Mot. 1972:1916 2
          </p>
          <p>
            behandlingen genom att neka biträdeshjälp för den som upplever
            sig ha ett behov av något stöd för att kunna ta sin rätt till
            vara inför myndigheter. Även om myndigheten skall arbeta på ett
            sådant sätt att den enskildes intressen tillgodoses kan man inte
            bortse från att många människor upplever myndigheterna som en
            motpart i situationer på vilka den föreslagna lagen är tillämpliga.
            Departementschefens uttalande att beho- vet av offentligt biträde
            på grund av myndighetens ansvar skulle vara mindre i förvaltningsförfarandet
            än i brottmålsprocessen kan mot denna bakgrund ifrågasättas. Från
            rättssäkerhetssynpunkt vore det enligt vår mening bäst om var
            och en som begär offentligt biträde i de fall som är tillgängliga
            inom ramen för föreliggande lagförslag hade en absolut rätt att
            få biträdeshjälp. Eftersom det i nuläget är svårt att överblicka
            såväl tillgången på lämpliga biträden som efterfrågan av denna
            typ av biträdeshjälp begränsar vi vårt yrkande till att gälla
            en uppmjukning av reglerna för erhållande av biträde. Vi anser
            att offentligt biträde i allmänhet skall kunna förordnas när så
            begärs av den berörda personen. Undantag från denna huvudregel
            bör endast kunna göras i fall där ytterligare utredning är uppenbart
            onödig, exempelvis om frågan nyligen prövats i annat sammanhang
            eller inför den aktuella myndigheten och den berörde då haft tillgång
            till biträde. De ekonomiska konsekvenserna av en sådan utvidgning
            synes inte bli särskilt stora med tanke på den förhållandevis
            ringa kostnad varje enskilt fall beräknas kräva. Inte heller i
            ett längre perspektiv torde utgiftsök- ningen bli särskilt stor
            eftersom man på allt fler håll inom vårdsektorn försöker undvika
            tvångsingripanden. Därmed kommer antalet ärenden, på vilka denna
            lag är tillämplig, snarare att minska än att öka i framtiden.
            Det torde få ankomma på utskottet att företa de förändringar i
            föreliggande författningstext som kan vara erforderliga för att
            åstad- komma den av oss åsyftade uppmjukningen av villkoren för
            erhållande av offentligt biträde.
          </p>
          <p>
            Rättshjälp åt näringsidkare
          </p>
          <p>
            I samband med behandlingen av propositionen 1972:4 hävdade centerpartiet
            att det var en brist i reformen att inte näringsidkare mer än
            i undantagsfall kan komma i åtnjutande av den allmänna rättshjälpen.
            Vi föreslog därför att före lagens ikraftträdande den 1 juli 1973
            de föreslagna reglerna för erhållande av rättshjälp skulle kompletteras
            så att även näringsidkare kan använda rättshjälpens tjänster.
            Vår uppfattning att en sådan utvidgning av tillämpningsområdet
            var önskvärd delades av en lång rad remissinstanser. Eftersom
            den nu föreliggande propositionen 1972:132 behandlar kompletteringar
            till den av riksdagen tidigare behandlade rättshjälpslagen, anser
            vi det angeläget att föreslå att den av oss tidigare förordade
            kompletteringen behandlas i detta sammanhang.
          </p>
          <pb facs="riksdagen-motions-pdf/data/1972/mot_1972__1916/mot_1972__1916-003.pdf"/>
          <p>
            Mot. 1972:1916 3
          </p>
          <p>
            Det är inte mindre angeläget att en näringsidkare i små ekonomiska
            omständigheter bereds möjlighet att ta till vara sin rätt i fråga
            om sin näring än att man erhåller bistånd i fråga om sina rent
            privata angelägenheter. I båda fallen drabbas han och hans familj
            hårt av följderna av att han på grund av ekonomiskt trångmål förlorar
            sin rätt. För de flesta småföretagare är rättegångskostnader en
            i budgeten oförutsedd utgiftspost. Det är ofta inte möjligt för
            småföretagare, t. ex. hantverkare och lantbrukare, att hålla en
            sådan ekonomisk beredskap att de klarar rättegångskostnader som
            kan uppkomma i samband med näringsutövningen. De flesta näringsidkare
            som kommer i fråga för rättshjälp kan i många avseenden jämställas
            med löntagare, och dessa kan ju använda rättshjälpens tjänster
            även i ärenden som sammanhänger med deras ”näring”, exempelvis
            vid prövning av mål inför arbetsdomstolen. Några risker att näringsidkare
            otillbörligt utnyttjar rättshjälpen för att vinna fördelar på
            det allmännas bekostnad kan inte anses föreligga i och med att
            rättshjälpsnämnden prövar om den sökande anses ha befogat intresse
            av att få sin sak behandlad. Vi yrkar därför att rättshjälpslagens
            regler även skall omfatta näringsidkare som ej är juridisk person.
            Det torde få ankomma på utskottet att utarbeta de ändringar i
            författningstexten som kan föranledas av detta förslag.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen vid sin
            behandling av Kungl. Maj:ts proposition 1972:132 beslutar 1. att
            möjligheten att erhålla rättshjälp genom offentligt biträde i
            de fall som anges i 41 $ rättshjälpslagen vidgas i enlighet med
            vad vi i det föregående anfört, 2. att rättshjälpslagens regler
            skall omfatta även näringsidkare som ej är juridisk person.
          </p>
          <p>
            Stockholm den 4 december 1972
          </p>
          <p>
            GUNNAR LARSSON (c) i Luttra
          </p>
          <p>
            GUNNEL JONÄNG (c) IVAN SVANSTRÖM (c)
          </p>
        </div>
      </div>
    </body>
  </text>
</TEI>
