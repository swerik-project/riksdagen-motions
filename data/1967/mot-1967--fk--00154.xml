<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__154/mot_1967__fk__154-001.pdf"/>
      <div type="motHeader" xml:id="i-6JArihcSmApQktg7XTk4kU">
        <div type="motTitle" xml:id="i-UVc7jsttRPdrx79E13CGUv"/>
        <div type="motSubmissionInfo" xml:id="i-NdckCPJcbiBnu3WuSQkmdK"/>
      </div>
      <div type="motBody" xml:id="i-5EcQNPCaQWZgQ2Ar9DnStq">
        <div xml:id="i-YDLqNMZ8Fqxi6b96HmkJXR">
          <p xml:id="i-DHWG6jwASJ1K587NxufmdZ">
            Motioner i Första kammaren, nr 154 år 1967 11
          </p>
          <p xml:id="i-UGtFC4KQrH7g5EkmyzJwW4">
            Nr 154
          </p>
          <p xml:id="i-9L78DRcpe5K2hzMEBLCD61">
            Av herr Jacobsson, Gösta, m. fl., om en allmän översyn av arvsbe-
            skattningen.
          </p>
          <p xml:id="i-6FHdXHsWjMgHQpQKDY3gXy">
            (Lika lydande med motion nr 194 i Andra kammaren)
          </p>
          <p xml:id="i-Xu8qMwfhmZcb2Ysie6JmSm">
            De nuvarande skatteskalorna för arvs- och gåvobeskattningen,
            vilka av riksdagen fastställdes år 1958, har till följd av den
            sedan dess inträdda fortgående penningvärdeförsämringen, vilken
            uppgått till ej mindre än 45 7, undergått en motsvarande automatisk
            skärpning och träffar därför i de konkreta fallen de enskilda
            hårdare än avsett. Utbyggnaden av realisa- tionsvinstbeskattningen
            har ytterligare skärpt skattebördan på området. Frågan om en allmän
            översyn av den svenska arvs- och gåvobeskattningen har länge stått
            på dagordningen. Så påpekades i samband med den provi- soriska
            reformeringen av arvs- och gåvoskatteförordningen, som företogs
            i samband med kvarlåtenskapsskattens avveckling, såväl av arvsskatte-
            sakkunniga och åtskilliga remissinstanser som av departementschefen
            och bevillningsutskottet, att en allmän översyn av arvsskattelagstiftningen
            syn- tes vara påkallad (se SOU 1957:48 s. 38 f., proposition 145/1958
            s. 34 och bevillningsutskottets betänkande 10/1958 s. 36 ff.).
            I skrivelse till Kungl. Maj:t (nr B 102) hemställde 1958 års B-riksdag
            att en dylik översyn måtte företas. Frågan har emellertid därefter
            skjutits på framtiden. Såsom skäl för detta har anförts, att resultatet
            av familjerättskommitténs arbete på förslag till ny lagstiftning
            på giftermålsbalkens och ärvdabalkens område först borde avvaktas.
            Då nu familjerättskommittén framlagt sitt förslag och i samband
            med detta pekat på nödvändigheten av en parallell finans- rättslig,
            kompletterande lagstiftning (se SOU 1964:35 s. 491 f.), har frågan
            om Översynen av de arvsskatterättsliga bestämmelserna fått en
            förnyad aktualitet. Helt allmänt skulle det beträffande vår arvslottsbeskattning
            kunna ifråga- sättas, om det är försvarligt att arbeta med de
            nuvarande skattesatserna, vilka maximalt uppgår till 60—65 7.
            Att här argumentera utifrån jäm- förelser med inkomstskattelagstiftningen
            är direkt missvisande, eftersom man vid arvsbeskattningen icke
            har några möjligheter att erhålla ett skatte- underlag, som i
            tillförlitlighet kan jämföras med det inkomstskatterätts- liga.
            För det första tvingas man vid arvsbeskattningen att bygga på
            en engångsartad förmögenhetsuppskattning, medan inkomstbeskattningen
          </p>
          <pb facs="riksdagen-motions-pdf/data/1967/mot_1967__fk__154/mot_1967__fk__154-002.pdf"/>
          <p xml:id="i-VTGSxopbohjnREbpM8C2JH">
            12 Motioner i Första kammaren, nr 154 år 1967
          </p>
          <p xml:id="i-FbRLJDn9q6XgcsykX7i7vv">
            kan baseras på en serie löpande inkomstberäkningar. Redan detta
            gör det nödvändigt att räkna med betydande felmarginaler. Dessa
            marginaler vid- gas ytterligare till följd av att man av praktiska
            skäl i regel grundar arvs- beskattningen på en schematisk lottberäkning.
            Risken att den skatt eller i varje fall den marginella skatt,
            som uttages av arvinge eller testaments- tagare, i vissa fall
            kan överstiga värdet av vad denne faktiskt erhåller är med nuvarande
            skattesatser direkt påtaglig. Beträffande de komplikationer, som
            kan uppkomma i samband med en- gångsuppskattning av förmögenhet,
            kan man bl.a. peka på värderingen av företagsförmögenhet. De värderingsmetoder,
            som här kommer till använd- ning, måste i betydande omfattning
            grundas på en serie relativt godtyck- ligt valda antaganden. Detta
            gäller vid all beskattning på grundval av för- mögenhet. Vid arvsbeskattningen
            tillkommer emellertid förutom de höga skattesatserna den viktiga
            omständigheten, att ägaren-företagsledarens frånfälle kan föra
            med sig en markant förändring av företagets framtids- utsikter.
            Någon möjlighet att avvakta utvecklingen finns icke, utan vid
            be- skattningen tvingas man att bygga på före dödsfallet föreliggande
            data. En annan betydande felkälla vid arvsbeskattningen föreligger
            ej sällan vid värderingen av periodiskt utgående förmåner. Vid
            uppskattningen såväl av rättighetens varaktighet som av årsbeloppens
            storlek blir det fråga om synnerligen vanskliga framtidsbedömningar.
            De i lagen givna lösningarna i form av starkt schabloniserade
            värderingsregler måste naturligtvis ge mycket tvivelaktiga resultat.
            Som ett tredje exempel på svårigheten att erhålla ett tillfredsställande
            underlag för arvsbeskattningen kan nämnas, att man enligt nuvarande
            lag- bestämmelser icke kan taga hänsyn till de latenta inkomstskatteskulder,
            som kan belasta vissa tillgångar. Såsom exempel på sådana tillgångar
            kan nämnas företags omsättnings- och anläggningstillgångar, skogskonton
            och periodiskt utgående förmåner. Det kan vara värt att påpeka,
            att i det av högsta domstolen avgjorda fall, vilket återfinnes
            i NJA 1954 s. 353, den marginella arvsskatten synes ha överstigit
            den där förevarande royalty- rättens verkliga värde, d.v.s. värdet
            efter hänsynstagande till inkomstbe- skattningen. Resultatet av
            denna bristfällighet i arvsskattelagstiftningen kan emellertid
            bli än mera orimligt. I en år 1960 framlagd doktorsavhand- ling,
            där förevarande problem närmare utretts, har påvisats, att den
            margi- nella arvsskatten i vissa fall kan uppgå till mer än dubbla
            värdet av den förmån, som tillföres arvingen eller testamentstagaren
            (se bl.a. s. 36—41 i Englund, Om inkomstskattefaktorn vid beskattning
            av benefika förvärv). Vid lagstiftningsarbetet på inkomstbeskattningens
            såväl som på den all- männa indirekta beskattningens område brukar
            i direktiven framhållas nödvändigheten av att beskattningen får
            en ur företagsamhetens synpunkt i görligaste mån ändamålsenlig
            utformning. Det kan med hänsyn till detta
          </p>
          <pb facs="riksdagen-motions-pdf/data/1967/mot_1967__fk__154/mot_1967__fk__154-003.pdf"/>
          <p xml:id="i-HrS7Ehq4bW7ozDsfbHaHMj">
            Motioner i Första kammaren, nr 154 år 1967 13
          </p>
          <p xml:id="i-5GfnqknZKDLv2Bi26YMSC2">
            synas naturligt, att man även vid en översyn av arvs- och gåvoskattelag-
            stiftningen tillbörligt uppmärksammar de problem som denna beskattning
            ställer företagen inför. Frågan borde lämpligen göras till föremål
            för en mera allmänt inriktad undersökning, men särskilt viktigt
            är att inom denna ram de s.k. familjeföretagens särskilda svårigheter
            utredes. Därvid bör det noga beaktas, att arvsskatten icke på
            samma sätt som en löpande årlig beskattning kan förutses och likhet
            med vanliga kostnadsposter förut- beräknas, varvid medel kan hållas
            tillgängliga för att i rätt tid inlevereras till det allmänna.
            Arvsskatteskulden har ej sällan sin grund i en alldeles oväntad
            händelse, och dess storlek kan sätta företaget i en stundom olöslig
            likviditetskris. Denna skuld uppkommer därtill vid en tidpunkt,
            då före- lagets borgenärer till följd av ägaren-företagsledarens
            frånfälle kan kräva inlösen av lån och där möjligheterna att erhålla
            nya krediter fallit bort. I viss omfattning kanske man kan räkna
            med att arvsskatteskulden efter begäran om anstånd enligt 55 &amp;
            arvs- och gåvoskatteförordningen skall kunna betalas ur företagets
            löpande avkastning under ett antal år efter dödsfallet. Med hänsyn
            till den årliga inkomst- och förmögenhetsbeskatt- ningens storlek
            är emellertid denna möjlighet relativt begränsad. Därtill måste
            den i åtskilliga fall medföra synnerligen negativa verkningar
            på företagens investerings- och rationaliseringsmöjligheter. Företagens
            kapital- försörjning lider över huvud taget avbräck. Anståndsmöjligheten
            kan endast i begränsad omfattning anses innebära en lösning på
            likviditetsproblemet. Beträffande möjligheten att genom upp- låning
            erhålla de för skattens erläggande erforderliga kontanterna kan
            i korthet sägas, att rådande kreditrestriktioner ofta gör att
            det kan vara förenat med svårigheter att tillgripa denna utväg.
            även den osäkerhet be- träffande företagets framtid, som kan uppkomma
            till följd av ägaren-före- tagsledarens frånfälle, gör det ej
            sällan orealistiskt att räkna med att låne- möjligheten står öppen
            för den skattskyldige. För de skattskyldiga återstår således möjligheten
            av total eller partiell överlåtelse av företaget varvid samtidigt
            realisationsvinstbeskattningen sätter in. Beträffande partiell
            överlåtelse bör nämnas, att det i allmänhet är svårt att finna
            en utomstående, som är beredd att satsa kapital för del- ägarskap
            i ett familjeföretag. Därför kommer dödsfallet ofta att framtvinga
            en försäljning av hela företaget. även vid en sådan kan kretsen
            av speku- lanter vara starkt begränsad, varför tvånget att få
            fram de erforderliga skattemedlen kan framtvinga försäljning till
            oförmånligt pris. Arvsbeskatt- ningen skapar ett läge, där större
            och kapitalstarkare företagsenheter med mera spridd ägarkrets
            får ett övertag över mindre enheter. Det kan starkt ifrågasättas,
            om en utifrån dylika utgångspunkter framtvingad upplösning av
            mindre enheter ur samhällets synpunkt kan betraktas som en positiv
            utveckling.
          </p>
          <pb facs="riksdagen-motions-pdf/data/1967/mot_1967__fk__154/mot_1967__fk__154-004.pdf"/>
          <p xml:id="i-DF9PKjQbeYYDzDuJyymT1d">
            14 Motioner i Första kammaren, nr 154 år 1967
          </p>
          <p xml:id="i-SoSzzoUVudH8KQ2hhffzrp">
            Vad som ovan sagts om företag i mera begränsad mening gäller
            även jordbruksföretag. Svårigheten att genom erbjudande av delägarskap
            upp- bringa de erforderliga medlen måste här med hänsyn till driftens
            särskilda karaktär anses vara än mera framträdande. Alternativet
            att efter beviljat anstånd söka erlägga skatten eller en del av
            denna med hjälp av jordbrukets ärliga avkastning kommer naturligtvis
            även här att leda till att jordbrukets investerings- och rationaliseringsbehov
            kommer att eftersättas. Samtliga angivna faktorer talar för att
            en översyn av arvsbeskattningen nu bör före- lagas. Ett ytterligare
            skäl härför utgör den fortgående penningvärdeför- sämringen, vilken
            medför problem för särskilt familjeföretagen. Jordbruksmaskiner,
            inventarier, fabriksbyggnader etc. utgör en företa- gares arbetsredskap.
            Överlåtandet av dessa redskap till en efterföljande generation
            är för närvarande tyvärr förenat med dödsfallsskatter av sådan
            storleksordning, att redskapen många gånger måste »tvångsförsäljas&gt;.
            Enligt utsökningslagen får man som bekant icke utmäta en hantverkares
            arbetsredskap. Här är principen klar att vederbörande skyddas,
            enär han mäste ha redskapen för sin existens och för att kunna
            göra rätt för sig. Det vore rimligt om en liknande tankegång kom
            till synes även vid döds- fall. Sådana tillgångar, som är nödvändiga
            för fortsatt drift av ett jordbruk eller en rörelse, bör skyddas.
            Exempelvis kunde jordbruksfastigheter, jord- bruksinventarier,
            fabriksanläggningar, inventarier m.m., som ingår i för- värvsverksamheten
            och ärves, beskattas efter ett reducerat värde, så att »redskapen&gt;
            och därmed företagets fortsatta verksamhet under alla för- hållanden
            säkrades. Denna idé är icke ny. Den tillämpas som bekant redan
            i engelsk lag, enligt vilken det vid beräkning av anläggningtillgångarnas
            värde sker en speciell jämkning med 45 Z vid arvsskattens beräkning.
            En tänkbar möjlighet vore att det resterande beloppet debiterades
            men avskrevs med visst belopp om året under förslagsvis 10 år
            under förutsättning att rörelsen fortsatte. Därutöver torde ändrade
            bestämmelser kunna övervägas angående möj- ligheten för dödsbodelägare
            att erlägga skatt medelst revers. Sådan möj- lighet är f.n. begränsad
            till halva skattebeloppet, varjämte i praxis reglerna härom tillämpas
            ytterst restriktivt. Avdragsrätt för erlagd realisationsvinst-
            skatt bör övervägas. I tysk rätt innehåller 19 $ Erbschaftssteuergesetz
            en möjlighet att med tanke på framtida arvsbeskattning teckna
            livsförsäkring, vars belopp vid dödsfall överföres till skattemyndigheterna
            för betalning av arvsskatten utan att det sålunda inbetalda beloppet
            lägges till grund för beräkning av de skattepliktiga arvslotterna.
            Ifrågavarande institut synes visserligen främ- mande för nuvarande
            svensk lagstiftning men torde dock vara förtjänt att undersöka.
            Enligt bevillningsutskottets betänkande nr 7 vid 19635 års riksdag
            sam-
          </p>
          <pb facs="riksdagen-motions-pdf/data/1967/mot_1967__fk__154/mot_1967__fk__154-005.pdf"/>
          <p xml:id="i-ArQZweScg7af9yzWKyVRr1">
            Motioner i Första kammaren, nr 154 år 1967 15
          </p>
          <p xml:id="i-LvTQi2Z5d1H23oLRVCHizX">
            manhänger frågan om arvsbeskattningen nära med pågående lagstiftnings-
            arbete inom familjerättens område, varom proposition förväntades
            bli fram- lagd vid 1966 års vårriksdag. Proposition om de därav
            betingade ändringar- na i arvsbeskattning avsågs att därefter
            framläggas till 1966 års höstriks- dag. Först sedan detta lagstiftningsarbete
            slutförts komme den av 1958 års riksdag begärda allsidiga översynen
            av arvsbeskattningen att framläggas. Enligt 1966 års bevillningsutskotts
            betänkande nr 11 har den väntade famil- jerättspropositionen försenats,
            och det är osäkert när den kan komma att framläggas för riksdagen.
            Någon proposition om familjerättens nydaning har ännu icke sett
            dagen och har ej heller aviserats till 1967 års riksdag. Frågan
            därvid synes ha skjutits på framtiden. Enligt vår mening är det
            angeläget att den allsidiga översynen av arvs- beskattningen utan
            ytterligare tidsutdräkt kommer till stånd. Med stöd av ovanstående
            hemställer vi, att riksdagen måtte i skrivelse till Kungl. Maj:t
            hemställa att den av 1958 års riksdag begärda översynen av bestämmel-
            serna om arvsbeskattning i hela dess vidd omedelbart måtte komma
            till stånd.
          </p>
          <p xml:id="i-PBZjEEniSUbHJacRVpb8GP">
            Stockholm den 20 januari 1967
          </p>
          <p xml:id="i-BbdrevZ5M2V7oWrjpUzq9Y">
            Gösta Jacobsson (h)
          </p>
          <p xml:id="i-JXEd8PpjtoDH6uFzCrTzUX">
            Paul Brundin (h) N. Yngve Nilsson (h) Stig Stefanson (fp)
          </p>
        </div>
      </div>
    </body>
  </text>
</TEI>
