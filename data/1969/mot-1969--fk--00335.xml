<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__335/mot_1969__fk__335-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 330—03417 Motion i Första kammaren, nr 335 år 1969 1
          </p>
          <p>
            Nr 335
          </p>
          <p>
            Av herr Hansson m. fl., om åtgärder mot företagsnedläggningar.
            (Lika lydande med motion nr 380 i Andra kammaren)
          </p>
          <p>
            De senaste årens s. k. strukturrationalisering inom näringslivet
            har med- fört en rad företagsnedläggelser. Åtskilliga av dessa
            har skett under former som givit anledning till kritik mot det
            enskilda näringslivet för bristande ansvarskänsla, såväl gentemot
            de enskilda arbetstagarna som mot samhäl- let. | Enligt gängse
            liberalistiska betraktelsesätt — vilka också dröjt kvar i blandekonomins
            Sverige — kan av näringslivet icke utkrävas ett sådant samhällsansvar,
            som aktualiseras då en bygd eller en kommun berövas en nyckelindustri.
            Vissa patriarkaliskt betonade trivselåtgärder har givetvis förekommit
            från industrins sida, liksom vissa åtaganden för att trygga bo-
            stadsförsörjning och därmed arbetskraftstillgång under goda år.
            I en hård- nande internationell konkurrens frammanas emellertid
            i dag helt andra ideal för ett lönsamt näringsliv. Utan hänsyn
            till totala samhällsekonomiska konsekvenser sker i dag nedläggningsbeslut
            utifrån mycket snäva lönsam- hetsbedömningar. Nedläggningshot
            har också från företagens sida utnyttjats för utverkande av dispenser
            från ålägganden beträffande miljövårdsåtgärder. Denna aspekt måste
            för övrigt beaktas vid ställningstagandet till förslaget om statsstöd
            för byggandet av avloppsreningsverk för industrin. Det måste betecknas
            som ett rimligt krav att samhället tillförsäkras möjlighet till
            långt gående kon- troll av företagens uppgifter i samband med
            förelägganden beträffande miljövårdsåtgärder. Sådana legala kontrollmöjligheter
            borde då också kunna brukas vid miss- tanke om oskäliga industrinedläggelser,
            särskilt i ur sysselsättningssynpunkt känsliga regioner. Den nu
            igångsatta statliga näringspolitiken kan komma att snedvridas
            om den i alltför hög grad måste inriktas på brandkårsutryckningar
            till om- råden där det enskilda näringslivet sviker. Också behovet
            av en samordnad hushållning med såväl samhällets som det enskilda
            näringslivets resurser föder kravet på starkare samhällskontroll
            av det enskilda näringslivet som komplement till näringspolitiken.
            Vi begränsar oss i detta sammanhang till frågor som har samband
            med företagsnedläggelser.
          </p>
          <p>
            1 Bihang till riksdagens protokoll 1969. 3 saml. Nr 335—347
          </p>
          <pb facs="riksdagen-motions-pdf/data/1969/mot_1969__fk__335/mot_1969__fk__335-002.pdf"/>
          <p>
            2 Motion i Första kammaren, nr 335 år 1969
          </p>
          <p>
            Motiven till sådana nedläggelser kan formuleras på varierande
            sätt: strukturrationalisering, otillräcklig lönsamhet, skärpta
            samhällskrav på verksamheten. Vilka motiven än är ur näringslivets
            synpunkt kvarstår dock alltid olägenheterna för samhället och
            tragedierna för den enskilde. En möjlighet för samhället att icke
            endast agera hjälpgumma sedan vär- karna satt in utan i stället
            aktivt ingripa i företagskriser kräver bl. a. ett system av legala
            möjligheter sammanhållet i en helt ny lagstiftning. Ett grundläggande
            villkor är således den förut nämnda möjligheten till kontroll
            av företagens verkliga situation. Ett annat instrument, som bör
            tagas upp till prövning, kan beskrivas som »nedläggningsböter».
            Rimligen borde samhället kunna tillerkännas rätt till skadestånd
            då dess resurser måste tagas i anspråk för att reda upp de soci-
            ala konsekvenserna av en nedläggelse. Existensen av ett sådant
            skadestånds- institut bör också få en viss preventiv verkan mot
            alltför lättvindiga ned- läggningsbeslut. »Nedläggningsböter»
            bör till exempel alltid kunna utgå, då nedläggningsvarsel ej givits
            i så god tid att skäligt rådrum funnits för förhandlingar eller
            samhällsingripanden. Då gjorda undersökningar visar att så är
            rimligt, borde också förutsätt- ningar finnas för samhället att
            utfärda nedläggningsförbud. Man kan också diskutera att, där så
            befinnes lämpligt, samhället ges rätts- lig möjlighet till tvångsinlösen
            av ett nedläggningshotat företag. Alla dessa skisserade åtgärder
            kan sammanfattas i en grundsyn på före- tagens samhällsansvar
            och samhällets rättigheter då detta ansvar brister. De lagtekniska
            konsekvenserna av de föreslagna tvångsmedlen kan vi för dagen
            inte överblicka utan hemställer, att riksdagen måtte besluta att
            hos Kungl. Maj:t begära en utredning om en samlad lagstiftning
            beträffande åtgär- der vid företagsnedläggelser i enlighet med
            vad ovan an- förts.
          </p>
          <p>
            Stockholm den 27 januari 1969
          </p>
          <p>
            Torsten Hansson (s) Lennart Wanhainen (s) Ove Karlsson (s)
          </p>
          <p>
            Nils Hjorth (s) Ulla Lindström (s)
          </p>
        </div>
      </div>
    </body>
  </text>
</TEI>
