<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00380">
  <teiHeader>
    <fileDesc>
      <titleStmt>
        <title>Bättre förutsättningar för enskild kapitalbildning</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre förutsättningar för enskild kapitalbildning</title>
          <idno type="rdwebb">GX02Sk380</idno>
          <rs type="number">Sk380</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk380/text</ref>
          <ref type="dokument_url_html">http://data.riksdagen.se/dokument/GX02Sk380</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk380</ref>
          <ref type="doc">http://data.riksdagen.se/fil/AF3341C9-0F71-431D-A8A2-5EBE773451A1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-85dG92hG22yhA9c5YsquNQ" type="signed"/>
        <correspContext corresp="i-85dG92hG22yhA9c5YsquNQ">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-QvpaDgGYbyTFPvEfwDQjEz" type="numbering">
          <date when="2009-10-06"/>
        </correspAction>
        <correspAction xml:id="i-7hvZXi27dgbLQCmkdGme4i" type="submission">
          <date when="2009-10-02"/>
        </correspAction>
        <correspAction xml:id="i-CSQqCRpQKvb8zg5KycnbCA" type="transfer">
          <date when="2009-10-02"/>
        </correspAction>
        <correspAction xml:id="i-28XBqbsrYP71DU6cjTDyQj" type="assigned"/>
        <correspContext corresp="i-28XBqbsrYP71DU6cjTDyQj">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GnCT26e17iZ5ThpWkMmb5V" type="motBody">
        <div xml:id="i-J35kYmRcJ2JJ6Q2CR2XK24" type="motProposal" subtype="förslag">
          <head xml:id="i-9v9EWLFURFXTYkmaXDa7ag">
            Förslag till riksdagsbeslut
          </head>
          <list xml:id="i-PoS2whVqom7d1kbReoHvA9" style="ol">
            <item xml:id="i-HbAnAH4dW5NAgoSu9zd1mh">
              Riksdagen tillkännager för regeringen som sin mening vad som
              anförs i motionen om en strategi för att främja enskild kapitalbildning.
            </item>
            <item xml:id="i-XWUweJHPECq2v32s1XRoBu">
              Riksdagen tillkännager för regeringen som sin mening vad som
              anförs i motionen om behovet av en översyn av skattesystemet för
              att främja enskild kapitalbildning.
            </item>
          </list>
        </div>
        <div xml:id="i-KmMkMazCJWKy2J9N5DwWgT" type="motContent">
          <head xml:id="i-Y9MSiA8nTD2Fzis3FTMRFu" type="h1">
            Ett rikt land med fattiga medborgare
          </head>
          <p xml:id="i-J8HsMaR7QtzTDeJi7cSMGk">
            Sverige är ett rikt land med fattiga medborgare. Den slutsatsen
            kan man i vart fall dra om man studerar hemsidan www.folkkapitalism.nu
            . Om man bortser från värdet av egen bostad saknar 80 procent
            av svenskarna ett eget nettokapital (en egen förmögenhet, om man
            vill använda det politiskt inkorrekta uttrycket; ett eget sparande
            om man föredrar det ordet). Räknar man in bostaden har var tredje
            svensk inget kapital alls eller skulder som är större än tillgångarna.
            Hälften av svenskarna har ett kapital (en förmögenhet, ett sparande)
            som är mindre än 28 000 kronor. En tiondel av svenskarna har ett
            sparande på en sådan nivå att man kan börja tala om en förmögenhet.
            I genomsnitt hade den rikaste tiondelen av befolkningen år 2004
            ett sparande på ungefär 700 000 kronor.
          </p>
          <p xml:id="i-6B4B7eCiGTVSoakD1fVZ9S">
            Förmögenhetsbildningen i Sverige är i högre grad än i de flesta
            andra västländer institutionaliserad och kollektiviserad. De flesta
            svenskar har ett blygsamt eget sparande, men pensionsbolagen förfogar
            över hundratals miljarder kronor i inbetalade pensionspremier
            från avtalspensioner. Staten har också hundratals miljarder samlade
            i AP-fonderna och är därtill en av de största ägarna på Stockholmsbörsen.
          </p>
          <head xml:id="i-L6i5ZkoByXFWhnL74qJsZk" type="h1">
            Är detta ett problem?
          </head>
          <p xml:id="i-2QtQTAZykaKGgLJshaxGxP">
            Är detta ett problem vi har ju offentliga trygghetssystem som
            ska ta hand om oss? Ja, det är ett problem på flera sätt.
          </p>
          <p xml:id="i-7rTifFgz3jTR3sWC5JoRHu">
            Har man ingen buffert alls i sin ekonomi kan händelser som att
            frysen går sönder eller att man drabbas av inbrott innebära allvarliga
            problem. Ett visst sparkapital ger större trygghet i vardagen
            och bättre förutsättningar att hantera livets olika överraskningar.
          </p>
          <p xml:id="i-XuUNK35P9X8y3ptrrSWXVk">
            Ett sparkapital ger också större frihet, större möjligheter att
            ta ut svängarna i tillvaron och större möjligheter att forma sitt
            liv efter eget huvud. Sparade pengar behöver inte användas till
            materiella ting. Att köpa tid kan vara nog så värdefullt. Man
            kanske kan vara tjänstledig några månader för att upptäcka världen
            eller har råd att sluta sitt jobb, som man inte trivs med, för
            att istället utbilda sig till sitt drömyrke. (Dra åt skogen-pengar
            säger en del, fast de byter ut skogen mot ett varmt ställe som
            man inte kan nämna i en riksdagsmotion. Den man ska be dra åt
            skogen är förstås chefen, när man slutar för att utbilda sig till
            drömyrket.) Det är ett omvittnat problem i Sverige att människor
            stannar för länge på jobb de inte trivs med. Det leder till vantrivsel
            och sämre produktivitet. Avsaknaden av sparade pengar är en förklaring
            till att få vågar sluta ett jobb utan att ha ett nytt jobb säkrat.
          </p>
          <p xml:id="i-4jMDPgeyAFuSujMpRQfvA9">
            Dessutom bromsar det blygsamma enskilda sparandet i Sverige nyföretagandet
            och utvecklingen av näringslivet. För att ett företag ska kunna
            etableras krävs ett rörelsekapital och vissa medel för investeringar.
            Det är ibland svårt för potentiella företagare att få initial
            tillgång till riskvilligt kapital. I många länder är det friends,
            fools and family (vänner, stollar och familjen) som är de viktigaste
            finansiärerna av nya företag. Så är det inte i Sverige, eftersom
            det är få som har vänner, familjemedlemmar eller stollar som har
            något sparkapital att satsa.
          </p>
          <p xml:id="i-PeCBPEiERhbAz8u1sUj5aB">
            Vissa åtgärder har vidtagits av alliansregeringen för att förbättra
            tillgången på riskkapital, som till exempel avskaffandet av förmögenhetsskatten.
            Lån som Almi och andra offentliga aktörer kan ge har också betydelse,
            särskilt när de ordinarie finansiella marknaderna inte fungerar
            väl. Statens roll som långivare till näringslivet bör dock vara
            begränsad. Det är i grunden inte statens uppgift att ta risker
            i det privata näringslivet med skattebetalarnas pengar. Utgångspunkten
            bör vara att kapital för start av nya företag ska komma från privata
            finansiärer, som kan vara t ex den blivande företagaren själv,
            riskkapitalister eller banker.
          </p>
          <p xml:id="i-SiCacL1X6qZAgYqw1zxmad">
            Ju mer riskfylld verksamheten är, desto större andel av finansieringen
            måste utgöras av företagarens och närståendes eget kapital. Även
            om man kan erbjuda fullgoda säkerheter, tvekar banker ofta att
            låna ut pengar till projekt som framstår som riskfyllda. Dessutom
            blir tröskeln för den som överväger att bli företagare avsevärt
            högre om man måste gå i personlig borgen för stora lån. Riskkapitalister
            vill sällan engagera sig i alltför små projekt eller i projekt
            som är helt nystartade. Ett långsiktigt gott företags- och entreprenörskapsklimat
            förutsätter därför att förutsättningarna för enskilt sparande
            och enskild kapitalbildning förbättras.
          </p>
          <p xml:id="i-Y8Vva9MqnCdTc7X2K3N9Ke">
            Svenska folket använder sina bostäder som sin främsta kapitalplacering
            och räknar med att tjäna på stigande fastighetspriser. Det vore
            långsiktigt välgörande om människor i högre grad såg bostaden
            som bostad och investerade sitt sparkapital i näringslivet, antingen
            i mindre företag eller i aktier i börsnoterade företag. Då skulle
            vi slippa osunt uppblåsta fastighetspriser, vi skulle öka möjligheterna
            att utveckla företag och den enskilde skulle kunna tillgodogöra
            sig värdetillväxten utan att behöva flytta från sitt hem. Ett
            ökat enskilt ägande i näringslivet i motsats till institutionellt
            ägande vore också bra för att motverka en utveckling där anonyma
            tjänstemän på pensionsinstitut och investmentbolag får en allt
            större makt över näringslivet, utan att ha några personliga ägarintressen
            i företagen.
          </p>
          <head xml:id="i-CsSVXh6okQfUDLdmzEw1N8" type="h1">
            Hur gör man medborgarna rikare?
          </head>
          <p xml:id="i-3waXXayaTxTaKNTUbLmmZY">
            Mot bakgrund av det just sagda bör det vara en strategisk målsättning
            att öka enskilda människors sparande och regeringen bör utarbeta
            en långsiktig strategi för att främja enskild kapitalbildning.
            Förra finansministern Anne Wibble (fp) fick utstå mycket spott
            och spe när hon uttalade ambitionen att varje svensk borde ha
            en årslön på banken. Det är i själva verket en utmärkt målsättning.
            Vad kan man göra för att öka människors möjligheter att spara?
          </p>
          <p xml:id="i-7VokPD1CEYo9HJNXuPck1n">
            Man brukar säga att i Sverige kan man inte bli rik på eget arbete
            utan bara genom att ärva eller vinna på tipset. Ett viktigt steg
            för att åstadkomma enskild kapitalbildning är att sänka inkomstskatterna.
            Då får människor utökade ekonomiska marginaler och därmed större
            möjligheter att spara. Det är ytterligare ett skäl till att jobbskatteavdraget
            är så viktigt.
          </p>
          <p xml:id="i-Sxqmw43jmHdP92HStxVbGU">
            Några inslag i skattesystemet är uppenbart skadliga om man vill
            främja enskild kapitalbildning, dels dubbelbeskattningen av aktieutdelningar,
            dels fåmansbolagsbeskattningen med beskattning av realisationsvinster
            när företagaren säljer aktierna i företaget.
          </p>
          <p xml:id="i-5XrRPwyZeTPWn2K8tmrVAz">
            Aktieutdelningar beskattas både hos bolaget genom bolagsskatten
            och hos aktieägaren (som får betala kapitalinkomstskatt på beloppet).
            Om företaget tjänar 100 kronor före skatt går först drygt 26 kronor
            bort i bolagsskatt. Återstår 74 kr som kan delas ut varav aktieägaren
            får behålla 53 kr (efter att ha betalat 30 procent i kapitalinkomstskatt).
            Om man vill ta ut pengar ur ett aktiebolag i form av utdelning,
            till exempel för att satsa pengarna i ett nytt företag, försvinner
            alltså hälften i skatt.
          </p>
          <p xml:id="i-Lbg8j1dfrX2eaK9a8QqDCo">
            Har man byggt upp ett fåmansbolag och vill sälja det för att
            investera pengarna i ny verksamhet, för att förverkliga sin dröm
            om att byta yrke eller för att göra något annat som man upplever
            är viktigt, kan beskattningen av realisationsvinsten, till följd
            av de särskilda skattereglerna för fåmansbolag, bli mycket kraftig.
            I många länder är det ingen reavinstskatt alls när man säljer
            aktierna i ett företag man ägt och drivit under minst en viss
            tid, exempelvis fem år. I dessa länder kan man alltså bygga upp
            ett kapital genom att driva ett företag på ett framgångsrikt sätt.
            Det är betydligt svårare i Sverige.
          </p>
          <p xml:id="i-5gVdKDVmLu1WPbgZL4P7uS">
            Det finns ett tydligt behov av att se över stora delar av skattesystemet
            för att identifiera vilka regler som är viktigast att förändra,
            om man vill öka vanliga människors möjlighet att bygga upp ett
            sparkapital. Förmögenhetsskatten borde rätteligen kallas besparingsskatten
            och det är helt uppenbart att ett återinförande av den skatten,
            vilket s har utlovat, skulle innebära ett direkt angrepp på möjligheterna
            till enskilt sparande, förutom att en sådan skatt skulle driva
            kapital ur landet och därmed försämra möjligheterna att locka
            riskvilligt kapital till näringslivet.
          </p>
          <p xml:id="i-BESeDfEV2q262UUVEk9Vd9">
            Alla skatteförändringar måste givetvis genomföras i den takt
            som statsfinanserna medger. Den långsiktiga inriktningen bör dock
            vara tydlig: mer sparpengar åt folket!
          </p>
        </div>
        <div xml:id="i-XHCeQGzdTjpFVA46eEVbzE" type="motSignatures">
          <list xml:id="i-K8uCrAGqJ7wivg5E6FftSK">
            <item xml:id="i-VERDVRkdcqRgE58jGF1Y9f" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
