<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00226">
  <teiHeader>
    <fileDesc>
      <titleStmt>
        <title>Ekologisk produktion och konsumtion</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekologisk produktion och konsumtion</title>
          <idno type="rdwebb">GY02MJ226</idno>
          <rs type="number">MJ226</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ226/text</ref>
          <ref type="dokument_url_html">http://data.riksdagen.se/dokument/GY02MJ226</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ226</ref>
          <ref type="doc">http://data.riksdagen.se/fil/0A852678-FD18-410B-8F9A-A941D317AE44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RRrtk582zKZzbBquzdNbJh" type="signed"/>
        <correspContext corresp="i-RRrtk582zKZzbBquzdNbJh">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-6ataiwPxusktiCDAK7YJ4Y" type="numbering">
          <date when="2010-10-26"/>
        </correspAction>
        <correspAction xml:id="i-JHApD2QWmH5Bv1qj8zrA8h" type="submission">
          <date when="2010-10-22"/>
        </correspAction>
        <correspAction xml:id="i-V2j1kjfqpMBSXbb3tQusfd" type="transfer">
          <date when="2010-10-21"/>
        </correspAction>
        <correspAction xml:id="i-82uo6UVAPzh3z7wYW1WYXA" type="assigned"/>
        <correspContext corresp="i-82uo6UVAPzh3z7wYW1WYXA">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-79nzA1WaUSCNPJzqnp8xpN" type="motBody">
        <div xml:id="i-6j6rnSZ2R976zboRWVPKMP" type="motProposal" subtype="förslag">
          <head xml:id="i-AQSMzhHxv6k7amwooBgTcK">
            Förslag till riksdagsbeslut
          </head>
          <list xml:id="i-PgtFXcKqwTxrP1mceenXSW" style="ol">
            <item xml:id="i-JoeV5h7xkXkvf1W5pZRsf9">
              Riksdagen tillkännager för regeringen som sin mening vad som
              anförs i motionen om att riksdagen inte bör fastställa nationella
              mål för ekologisk produktion och konsumtion.
            </item>
            <item xml:id="i-BdCjhyRWNqs7NDofBzhTYh">
              Riksdagen tillkännager för regeringen som sin mening vad som
              anförs i motionen om bättre information och förtydliganden om
              vilka möjligheter som finns att kräva att svensk miljö- och djurskyddslagstiftning
              ska följas vid offentlig upphandling. 1
            </item>
          </list>
          <p xml:id="i-NZar7qEY4V1jCRbJ9LkMgx">
            1 Yrkande 2 hänvisat till FiU.
          </p>
        </div>
        <div xml:id="i-BhNEfkGL8aZFvNaSrQ44Xy" type="motContent">
          <head xml:id="i-BfugXc68Zz9iWyYxB6BAXj" type="h1">
            Motivering
          </head>
          <p xml:id="i-WQpAE7orswEXnrRqKfMEcb">
            Ända sedan 1994 har riksdagen satt upp mål för att stimulera
            den ekologiska odlingen i landet. Hur stor andel av jordbruksmarken
            som ska brukas med ekologiska förtecken har sedan dess ökats på
            successivt, och 2006 beslutade riksdagen att dessutom införa mål
            för den offentliga konsumtionen. Beslutet innebar att minst 20
            % av landets jordbruksmark ska drivas ekologiskt och att kommunernas
            och landstingens inköp av ekologiska livsmedel ska uppgå till
            25 %. Målen ska vara infriade senast i år, det vill säga 2010.
          </p>
          <p xml:id="i-Psn5fV9Zg8FCZRYZcfgwX8">
            Organisationen Ekologiskt Forum har nyligen presenterat en strategi
            för hur de vill öka produktionen och konsumtionen av ekologiska
            livsmedel. Strategin är utarbetad i samråd med en mängd intressenter
            såsom Sveriges Kommuner och Landsting, Ekologiska Lantbrukarna,
            Naturskyddsföreningen, LRF, Jordbruksverket samt representanter
            från handel och industri, offentliga sektorn och från rådgivningen.
            Detta är utmärkt, så till vida att det är fristående intressenter
            som driver frågan om hur de ska öka konsumtionen och produktionen
            av ekologiska produkter. Det här är nämligen en fråga för intressenterna
            själva att hantera och ingen nationell angelägenhet. Riksdagen
            bör därför inte anta några nya mål på området.
          </p>
          <p xml:id="i-VRVARfJHEkQfrinPDyUuza">
            Detta är viktigt också därför att dylika nationella mål kan skapa
            en förtäckt känsla av att ekologisk produktion och ekologiskt
            odlade livsmedel skulle vara mycket bättre för miljön och hälsan
            än de livsmedel som produceras i konventionell odling. Det är
            en olycklig och orättfärdig motsättning som målas upp för konsumenterna,
            i synnerhet som det svenska jordbruket idag är världsledande på
            såväl miljöområdet som djurskyddsområdet.
          </p>
          <p xml:id="i-9CNdniLsrVw4oysNqceNhu">
            Dessutom finns det inte någon entydig forskning som visar att
            den totala miljönyttan blir bättre med ekologisk odling. Tvärtom
            har ett antal forskare vid Sveriges lantbruksuniversitet hävdat
            motsatsen. De hävdar också att eko-odling i stor skala leder till
            att vi inte klarar att mätta jordens befolkning, vilket kommer
            att försvåras ytterligare eftersom vi dessutom producerar allt
            mer bioenergi på åkrarna.
          </p>
          <p xml:id="i-Bkbsnm8CTkRreCHZsvNFVS">
            Under åren har det betalats ut mycket stödpengar till ekoproducenterna.
            Det första statliga stödet lanserades redan för 30 år sedan, men
            trots att det ekonomiska stödet lockat många att ställa om till
            ekologisk produktion drivs fortfarande ca 80 procent av odlingsarealen
            konventionellt. Detta trots att producentpriset för ekologiska
            jordbruksprodukter är betydligt högre än för konventionella produkter
            och att lönsamheten i ekologisk produktion är god och i många
            fall bättre än i konventionell livsmedelsproduktion.
          </p>
          <p xml:id="i-WrALBHxxUN6BS5f51GJ8Rq">
            Allt fler gör idag anspråk på Sveriges och världens jordbruksmark.
            Spannmålslagren i världen minskar samtidigt som den växande befolkningen
            ökar efterfrågan på densamma. Oljebristen och ett växande klimathot
            ökar efterfrågan på biobränslen, kommunerna vill ha tomtmark för
            att få nya invånare etc. Vi måste alltså odla mer och effektivare
            för att klara vår miljö och mätta den växande befolkningen. Att
            i det läget sätta upp nationella mål för hur stor andel av jordbruksproduktionen
            som måste vara ekologisk är fel. I synnerhet som vi vet att den
            ekologiska odlingen bara förmår att producera ca 60 procent av
            en normalskörd vid konventionell odling, vilket i sin tur leder
            till att miljöpåverkan per kilo producerat livsmedel blir minst
            lika stor som vid konventionell odling.
          </p>
          <p xml:id="i-XCBwqGs9RxxtdvQqiUrPPw">
            För oss som tror på marknadskrafterna är det självklart att det
            ska finnas ekologiska livsmedel eftersom konsumenterna efterfrågar
            det. Men undertecknad tycker inte att det är ekonomiskt försvarbart
            att snedvrida konkurrensen med subventioner respektive straffavgifter
            på endera produktionsformen. Inte heller kan det vara acceptabelt
            att en fjärdedel av de varor skolkök och sjukhuskök runt om i
            landet köper ska vara ekologiskt producerade, när det kan finnas
            konventionellt odlade grödor i närområdet. Det är inget mindre
            än en skandalös dubbelmoral att sätta mål som kan legitimera att
            det fraktas mat runt halva jordklotet, bara för att den är ekomärkt,
            då närodlade produkter finns att tillgå. Eftersom inköpsmål för
            ekologiska produkter dessutom torde fördyra matinköpen för den
            offentliga verksamheten gör riksdagen därvid också ett allvarligt
            intrång i den kommunala beslutanderätten. Jag anser därför att
            inga nya nationella mål ska fastställas för vare sig ekologisk
            produktion eller konsumtion.
          </p>
          <p xml:id="i-JVeQUSMDk883sdv8niLUXU">
            För det fall vi vill reglera det kommunala självbestämmandet
            anser jag att man skulle uppnå betydligt större miljönytta och
            djurhälsa om vi i stället kräver att livsmedel som köps för skattemedel
            skall vara producerade i enlighet med svensk miljö- och djurskyddslagstiftning.
          </p>
        </div>
        <div xml:id="i-5wiX1NiTn7t41T7XFpcKCo" type="motSignatures">
          <list xml:id="i-TbCZmQsw68qFsaqwD1rjmV">
            <item xml:id="i-VTwPeBZQgNe7BZotYUJUxs" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
