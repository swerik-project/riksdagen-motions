<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-01496">
  <teiHeader>
    <fileDesc>
      <titleStmt>
        <title>Eritreas ekonomiska indrivning i Sverige</title>
        <author corresp="i-AHfQ621Fp1orxTGB2WDjUY">av Fredrik Malm (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1496 av Fredrik Malm (L)</title>
          <idno type="rdwebb">H8021496</idno>
          <rs type="number">1496</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8021496/text</ref>
          <ref type="dokument_url_html">http://data.riksdagen.se/dokument/H8021496</ref>
          <ref type="dokumentstatus_url_xml">http://data.riksdagen.se/dokumentstatus/H8021496</ref>
          <ref type="docx">http://data.riksdagen.se/fil/20B9A349-2433-4BB1-8AEA-19EB77DCB0C4</ref>
          <ref type="pdf">http://data.riksdagen.se/fil/40AF1C93-79EA-4874-9AB2-D034576EE1BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PdrV4ajrzAnuZg43S7HXR4" type="signed"/>
        <correspContext corresp="i-PdrV4ajrzAnuZg43S7HXR4">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-FkTaUuD6UanMcmyPKLVHBA" type="submitted">
          <date when="2020-10-02"/>
          <time when="11:34:51"/>
        </correspAction>
        <correspAction xml:id="i-NZhtrVrSSbgt7mo4Xw83s5" type="reviewed">
          <date when="2020-10-02"/>
          <time when="13:26:29"/>
        </correspAction>
        <correspAction xml:id="i-XH2EFFUp3jUrjGbRHpZCAP" type="referred">
          <date when="2020-10-14"/>
        </correspAction>
        <correspAction xml:id="i-Tw1Z2oGyPkEiYFrESVPofj" type="assigned">
          <date when="2021-06-17"/>
          <time when="16:14:05"/>
        </correspAction>
        <correspContext corresp="i-Tw1Z2oGyPkEiYFrESVPofj">
          <ref type="assignedTo">Justitieutskottet</ref>
        </correspContext>
        <correspAction xml:id="i-Y55AuhFg5A5ACgWFgbJnak" type="behandlas_i"/>
        <correspContext corresp="i-Y55AuhFg5A5ACgWFgbJnak">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7su2P4PhFxiK4K2JvEVswj" type="motHeader">
        <div xml:id="i-VTpJKpnVXEjAuohu36C7z9" type="motTitle">
          Motion till riksdagen 2020/21:1496 av Fredrik Malm (L) Eritreas
          ekonomiska indrivning i Sverige
        </div>
      </div>
      <div xml:id="i-8221L43HFLa3xTyo7siKzi" type="motBody">
        <div xml:id="i-X8uGhJSUj6TbJBSZpFaS1D" type="motProposal" subtype="förslag">
          <head xml:id="i-MaYdj6rcSrmnkUbDXnhpbU">
            Förslag till riksdagsbeslut
          </head>
          <list xml:id="i-JaJvGTGqMNvvGbgNjeKUQw">
            <item xml:id="i-AdnpFL9Vg9rUhNdQT2EGEN" sortKey="Yrkande 1">
              Riksdagen ställer sig bakom det som anförs i motionen om att
              Eritreas ekonomiska indrivning i Sverige bör upphöra och tillkännager
              detta för regeringen.
            </item>
          </list>
        </div>
        <div xml:id="i-MvSgKJRKbaKrCUe21h6hrc" type="motContent">
          <head xml:id="i-5KNHysURmAmBxDAhsEUctw" type="h1">
            Motivering
          </head>
          <p xml:id="i-DuzxydwVJVWFzW9Ec1w9Rv">
            I september 2013 uppmärksammades att konton hos svenska Nordea
            används för att samla in medel från eritreaner i Sverige till
            regimen i Eritrea. Det rör sig om den så kallade diasporaskatten
            som många eritreaner frivilligt eller motvilligt betalar till
            enpartistyret i hemlandet. Skatten innebär att eritreaner i Sverige
            ska betala 2 procent av nettoinkomsten till detta styre. Sedan
            dess har ytterligare misstankar dykt upp såsom kopplingen mellan
            religiösa trossamfund som erhåller statliga flyktingstödspengar
            för att bedriva verksamhet gentemot nyanlända flyktingungdomar
            och relationer till den eritreanska ambassaden i Stockholm (P1
            Kaliber 11/9 2017).
          </p>
          <p xml:id="i-LUNgq1BuxNNAcMyPoUM5vR">
            Efter självständigheten från Etiopien 1993 tog partiet PFDJ,
            med rötterna i fronten under kriget, makten. Med tiden har detta
            styre, under ledning av Isaias Afwerki, utvecklats till en av
            världens mest hårdföra diktaturer. Kritiker till partiet fängslas
            eller dödas. Människorättsorganisationer har skrivit spaltmeter
            om övergreppen i landet. Enligt en FN-rapport är regimen dessutom
            involverad i människosmuggling och profiterar därmed på eritreaner
            som flyr landet. FN:s säkerhetsråd har i resolution 1907 (2009)
            infört sanktioner mot Eritrea på grund av regimens stöd till jihadistiska
            rebeller i Somalia. Därmed betraktas transfereringarna av skatten
            i ljuset av stöd till terroristverk­samhet. Även om eritreaner
            som betalar skatten inte har för avsikt att sponsra terrorister
            i Somalia kopplas transaktionerna till sådan verksamhet såväl
            i FN:s säkerhetsråds resolution 2023 (2011) som i rapporterna
            2012 och 2013 från den översynsgrupp för Somalia och Eritrea som
            säkerhetsrådet tillsatt för att följa upp sanktionerna.
          </p>
          <p xml:id="i-KnEYocAaRniLUQ7yxhJw8C">
            Men för Sveriges del är frågan om Eritreas diasporaskatt betydligt
            mer problematisk än endast stödet till jihadister i Somalia. Den
            eritrean som inte betalar skatten får problem i kontakter med
            eritreanska myndigheter, till exempel om hen behöver förnya sitt
            pass eller vill investera i landet, eller om personen har anhöriga
            i hemlandet som på något sätt behöver myndigheternas hjälp. Grunden
            för skatteindrivningen är de blå identitetskort som utfärdades
            i samband med folkomröstningen om självständighet 1993. Personer
            som inte har det blå kortet, till exempel de som var för unga
            för att rösta i folkomröstningen, måste betala dyrt för ett identitetskort
            för att till exempel kunna få visum till Eritrea. Därefter blir
            de skattskyldiga för resten av sina liv till en av världens mest
            brutala diktaturer, trots att de kanske endast vill hälsa på en
            gammal morförälder.
          </p>
          <p xml:id="i-BroxaSaSZdNDcNcWdZEyKD">
            På detta sätt slussas nya generationer in i Eritreas skatteindrivningssystem
            runt om i världen. Om en svensk utan eritreanskt klingande namn
            vill besöka Eritrea behövs däremot inget blått identitetskort.
            Diasporaskatten rimmar illa med rättsstatens principer. Den syftar
            till att finansiera en totalitär regim och drivs in på ett sätt
            som är att betrakta som utpressning. Den går inte att jämföra
            med den skatt som till exempel utlandssvenskar betalar. Dessutom
            dubbelbeskattas tusentals eritreaner eftersom Sverige inte har
            något skatteavtal med Eritrea. En del av pengarna slussas till
            terrorister i Somalia, vilket är ett sätt för regimen i Eritrea
            att destabilisera Östafrika. Indrivningen sköts av Eritreas ambassad
            i Stockholm och har varit känd för svenska myndigheter i många
            år utan att några åtgärder har vidtagits för att stoppa den. I
            FN:s säkerhetsråds översynsrapport 2012 uppmanas medlemsstaterna
            att vidta åtgärder för att stoppa denna skatt. I Kanada har denna
            indrivning lett till att Eritreas ambassadör utvisats ur landet.
            I Tyskland, Storbritannien och USA har åtgärder av varierande
            slag vidtagits mot eritreanska beskickningar. Om verksamheten
            anses stå i strid med nuvarande svensk lagstiftning åligger det
            våra myndigheter att se till att verksamheten upphör. Saknas lagrum
            för att stoppa indrivningen måste riksdag och regering agera.
            Om frågan prövas rättsligt kan det ge vägledning för hur lagen
            kan skärpas.
          </p>
          <p xml:id="i-SVoqVAzHgQwy4oYmDvrVMn">
            Men oavsett en eventuell juridisk process bör regeringen redan
            nu starta en utredning för hur svensk lagstiftning kan ändras
            för att denna verksamhet inte ska kunna fortgå. Det skulle kunna
            ske genom att lagstiftningen kring utpressning skärps. Sverige
            kan också använda diplomatiska och politiska verktyg för att pressa
            regimen i Eritrea, inte minst genom EU och FN. Den eritreanska
            befolkningen i Sverige uppgår till minst 20 000 invånare. Många
            av dem lever idag efter en annan skatteskala än resten av samhället,
            de får inte sin äganderätt respekterad och de tvingas finansiera
            en skrupelfri regim som drar deras hemland allt djupare ner i
            fördärvet. Att en hel del av dem fortfarande stödjer regimen i
            hemlandet betyder inte att diasporaskatten på något sätt går att
            försvara. Målet måste vara att den eritreanska diktaturens ekonomiska
            indrivning i sin helhet upphör i Sverige. Regeringen bör utreda
            eventuell lagskärpning i syfte att Eritreas ekonomiska indrivning
            i Sverige i sin helhet upphör.
          </p>
        </div>
        <div xml:id="i-3M47ZfEBrrRGYjT64dScE7" type="motSignatures">
          <list xml:id="i-W29CH2PuMUXE7F9xYnrZYP">
            <item xml:id="i-3PG1Axap8Gk5MTGcmibaoY">
              Fredrik Malm (L)
            </item>
          </list>
        </div>
      </div>
    </body>
  </text>
</TEI>
