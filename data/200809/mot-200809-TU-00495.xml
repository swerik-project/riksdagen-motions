<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00495">
  <teiHeader>
    <fileDesc>
      <titleStmt>
        <title>Investera i storstadsmiljön</title>
        <author corresp="i-DXYijt8wprzTgm7zCTJYc3 i-Spsbo7A5zikEeUY3JEYcNV">av Veronica Palm och Mikael Damberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Investera i storstadsmiljön</title>
          <idno type="rdwebb">GW02T495</idno>
          <rs type="number">T495</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T495/text</ref>
          <ref type="dokument_url_html">http://data.riksdagen.se/dokument/GW02T495</ref>
          <ref type="dokumentstatus_url_xml">http://data.riksdagen.se/dokumentstatus/GW02T495</ref>
          <ref type="doc">http://data.riksdagen.se/fil/DDCF5D76-9B1D-4B4D-819B-BC0E5BC8D910</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qs1kX6XBqyehpz8yAz54GZ" type="signed"/>
        <correspContext corresp="i-Qs1kX6XBqyehpz8yAz54GZ">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Spsbo7A5zikEeUY3JEYcNV"/>
        </correspContext>
        <correspAction type="numbering" xml:id="i-X4ftuPDwtCMhdLjouN8opK">
          <date when="2008-10-08"/>
        </correspAction>
        <correspAction type="submission" xml:id="i-E4DaFdHWSdTiMuF869NZTm">
          <date when="2008-10-07"/>
        </correspAction>
        <correspAction type="transfer" xml:id="i-CUjm4AdpLtGnGXhZgJfrc4">
          <date when="2008-10-06"/>
        </correspAction>
        <correspAction type="assigned" xml:id="i-Wac2KvWYoweiJ3KDZ6Xh3m"/>
        <correspContext corresp="i-Wac2KvWYoweiJ3KDZ6Xh3m">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JmxgcvvFyrKLPqAcsfVUwz">
            Förslag till riksdagsbeslut
          </head>
          <p xml:id="i-HRQ8KhbwsW2Tu3vsM6SDVs">
            Riksdagen tillkännager för regeringen som sin mening vad som
            anförs i motionen om behovet av miljöinvesteringar i Stockholmssregionen.
          </p>
        </div>
        <div type="motContent">
          <head type="h1" xml:id="i-NaZNVKKHcPyimMTURzah3k">
            Motivering
          </head>
          <p xml:id="i-PMec79xhANN97EYAXrYox9">
            Det behövs knappast någon närmare presentation av den globala
            uppvärmningen och de problem denna medför. Om vi skall klara det
            uppsatta målet om en höjning av medeltemperaturen med enbart två
            grader krävs en rad kraftfulla insatser. Om vi tänker efter före
            kan klimat- och miljöfrågan bli en sporre framåt. Särskilt i Stockholmsregionen!
          </p>
          <p xml:id="i-Ujx9xVyFjZ1zRDq9NX4wmi">
            Storstadsregionen har goda miljöförutsättningar. Den täta och
            pulserande storstaden har bra förutsättningar att vara miljövänlig.
            Eftersom vi bor många på en liten yta kan vi lätt hitta smarta
            lösningar där vi minskar miljöbelastningen och samtidigt utvecklar
            vår gemensamma miljö. Om vi ligger i framkant kan vi dessutom
            vända utmaningen till en fördel för den teknikintensiva och kunskapsintensiva
            Stockholmsregionen. Vi kan också vara ett föredöme med att ställa
            om till framtidens tekniker och livsstilar. Det gäller på områden
            som trafiken, bostäderna, företagandet m.fl. där smarta miljölösningar
            är helt avgörande för regionens långsiktiga hållbarhet, tillväxt
            och livsmiljö. Exempel på viktiga åtgärder: Miljökrav vid upphandlingar.
            Klimatcoacher och annan rådgivning till privatpersoner. Öka mängden
            miljö- och klimatsmarta bränslen vid transporter. Det gäller biogas
            för bilar och bussar, lågsvavligt bränsle för sjöfart m.m.
          </p>
          <p xml:id="i-4n9LbUTDLAsww2oPHTzmMi">
            Det ska vara enkelt att resa kollektivt. Kollektivtrafiken måste
            utvecklas med fler spår, nya stationer, ökad turtäthet och låga
            avgifter.
          </p>
          <p xml:id="i-X8yo76YNqSrR61hX8sXuef">
            Det ska vara enkelt att sopsortera. Vi måste kraftigt öka mängden
            ekologiska livsmedel i kommunernas egna verksamheter, exempelvis
            skolan.
          </p>
          <p xml:id="i-NXH56WdGfDsNi8ZidjUdUJ">
            Vi måste använda och utveckla nya lösningar för insamling av
            avfall och förpackningar, exempelvis med sopsugar.
          </p>
          <p xml:id="i-Suva9CJakNCZks7gPRMD8B">
            Socialdemokraterna vill investera i en bättre kollektivtrafik.
            Att resa kollektivt är att resa hållbart. Att investera i kollektivtrafiken
            är därför en av de viktigaste nycklarna för att nå målet om hållbara
            transporter. Behoven av snabba, klimatmässigt hållbara och säkra
            transporter fortsätter att öka. Vi vill att de pengar som tas
            in via vägtullarna in till Stockholm ska gå tillbaka till infrastruktursatsningar
            i regionen också vad gäller kollektivtrafik.
          </p>
          <p xml:id="i-TXe9ZcqYsPUd4oysLYuuHp">
            Stockholm behöver rejält stöd från regeringen för att genomföra
            de mest akuta investeringarna i spårbunden kollektivtrafik. Socialdemokraterna
            var överens med de borgerliga partierna i Cederschiöldsförhandlingarna
            om vilka investeringar som bör komma i närtid. Men samma borgerliga
            partier i regeringsställning har nu meddelat att det inte blir
            ett enda öre till de projekten.
          </p>
          <p xml:id="i-BDxxSs5yUYvz8VTNRr6iEm">
            Vi vill ta initiativ till att utveckla ett bättre mått på kollektivtrafikens
            samhällsnytta än de samhällsekonomiska kalkylmetoder som används
            idag.
          </p>
          <p xml:id="i-3sPKTpwXqvPMQw5djBhsEK">
            I takt med att buss och pendeltåg erbjuder allt kortare restider
            blir arbetsmarknadsregionerna större och möjligheterna att studera
            på annan ort ökar. Bra kollektivtrafik är med andra ord en viktig
            tillväxtfaktor. Vi vill att den positiva utvecklingen med förbättrade
            pendlingsmöjligheter skall fortsätta. Vi vill öka de statliga
            investeringarna i kollektivtrafikens infrastruktur, i vagnpark,
            spår med mera. Vi vill även att kollektivtrafiken får en större
            roll i samhällsplaneringen än idag. Nya bostads-, arbetsplats-
            och handelsområden skall byggas så att det är enkelt att komma
            dit med buss, spårvagn eller tåg. Vid planering av nya områden
            skall krav finnas på att redovisa områdenas kollektivtrafikförsörjning.
            Trängseln på vägarna i storstäderna kan avlastas genom att kompletteras
            med fler infartsparkeringar. Det är också viktigt att underlätta
            för fler människor att oftare välja att åka kollektivt. Ett sätt
            skulle kunna vara att möjliggöra för arbetsgivare att köpa kollektivtrafikkort
            åt anställda utan att behöva betala sociala avgifter eller att
            den anställde förmånsbeskattas.
          </p>
          <p xml:id="i-Bwaawc21BhHcwfxJStC3Rn">
            Ytterligare ett sätt att minska biltrafiken i städerna är att
            på olika sätt stimulera bilpooler. Bilpooler gör att man kan använda
            bilen när man verkligen behöver, men samtidigt låta kollektivtrafiken
            stå för de dagliga resorna till och från arbetet. Bilpooler kan
            inrättas både på arbetsplatser och i bostadsområden. Kommunala
            arbetsgivare eller allmännyttan skulle exempelvis kunna gå före.
            Genom att enbart köpa in miljövänliga bilar kan bilpoolerna ytterligare
            bidra till att utsläppen minskar.
          </p>
          <p xml:id="i-EG5UaxkL5wcZPJxKSSi2Xw">
            Att taxibolagen går över till att köra miljövänligt blir allt
            vanligare, 2004 fanns det till exempel bara två etanoldrivna taxibilar
            i Sverige, i dag finns det 714. Den svenska taxivagnparken består
            av ungefär 15 000 bilar, de flesta går på diesel men elva procent
            eller nästan 1 600 bilar drivs nu av alternativa bränslen, samma
            siffra för tre år sedan var bara två procent. Det vanligaste alternativa
            bränslet är etanol. Med biogas, som är det absolut bästa miljöalternativet,
            är problemet att det byggs för få biogasmackar. Och finns det
            inga tankställen så finns det ingen som investerar i biogasbilar
            och så säger oljeproducenterna att det finns ju inga biogasbilar
            så därför bygger vi inte ut tankställena.
          </p>
          <head type="h2" xml:id="i-UGPHLY3giBnCEZMNLMFg6T">
            Hållbar och framtidsinriktad samhällsplanering
          </head>
          <p xml:id="i-CdU9tJi9Zh1FMTWXXcxH5e">
            Den täta europeiska staden med gator och kvarter skapar korta
            avstånd, bra förutsättningar för service och kollektivtrafik.
            Samtidigt ser vi hur externhandel och utglesning av bebyggelsen
            ökar vårt bilberoende och försvagar våra stadskärnor en utveckling
            som leder till mindre attraktiva städer och större klimatpåverkan.
            En stor del av bebyggelsen från rekordåren behöver förändras i
            sin struktur. Nuvarande kommunala planmonopol ställer stora krav
            på hur vi bygger våra städer, och misstag som görs idag kan få
            konsekvenser för många år framöver. Vi behöver formulera en ny
            stadsbyggnadspolitik för attraktiva och hållbara städer. Samtidigt
            måste regelverk ses över så att inte enskilda miljökrav bidrar
            till en samhällsplanering som i ett helhetsperspektiv är mindre
            hållbar. Idag kan till exempel krav på bullernivåer invid fasader
            försvåra en förtätning av våra städer som är viktig för att minska
            behovet av transporter. I praktiken riskerar staden/bebyggelsen
            att få anpassa sig till bilens/trafikens krav istället för tvärt
            om. Vi behöver också tänka nytt när det gäller mötesplatser för
            människor, föreningsliv och kultur.
          </p>
          <p xml:id="i-AFjRg2DHZCdcLXYrxeK3xa">
            Marknaden är bra på dynamik och tillväxt. Men på miljöområdet
            räcker inte det. Marknaden klarar varken att hindra sig själv
            från att ställa till kriser eller att själv klara ut de problem
            den därmed skapat. Att marknaden inte heller klarar att hantera
            energiomställningen är lika uppenbart. Producenter på en etablerad
            marknad, exempelvis bilindustrin och flygbranschen, är sällan
            intresserade av en omställning som kräver stora nyinvesteringar
            och hotar avkastningen i de hittills så framgångsrika verksamheterna.
            Så det producenterna inom bil- och flygindustrin hittills gjort
            är mest att försvåra och försinka omställningen genom intensiv
            lobbying för att hålla politiska förändringskrav på så låga nivåer
            som möjligt. Det positiva detta ändå har fört med sig är att alltfler
            numera inser nödvändigheten av politiska styrmedel för att klara
            miljön och att det krävs politiskt mod, allmänna resurser och
            beslutskompetens för att genomföra nödvändiga förändringar.
          </p>
          <p xml:id="i-TmQkHuvDLYUWTnZ7iJawQm">
            Möjligheten att uppträda miljö- och energivänligt hänger dessutom
            ihop med samhälleliga strukturer. Man kan inte övergå till att
            åka kollektivt, om det inte finns någon kollektivtrafik som medger
            rimliga restider till jobbet.
          </p>
          <p xml:id="i-RXv81VrzEBEtup1ogWBN2J">
            Alla steg, små som stora, när det gäller att värna och bevara
            vår miljö är viktiga. Exemplet glödlampan, i sig en sensationell
            uppfinning, kan tyckas liten i sammanhanget, men den är i ett
            större perspektiv en produkt som bidrar till ökad miljöförstöring.
          </p>
          <p xml:id="i-PZxaMzwFdMSr9bGZTX5zRP">
            Upplysning av våra hem och i utemiljön drar mycket energi. Glödlampan
            drar mycket energi och är därför en viktig punkt för en möjlig
            besparing. Det finns alternativ! Lågenergilampan drar endast en
            femtedel så mycket energi som den vanliga glödlampan och har mångdubbelt
            längre brinntid. Denna teknik utvecklas också snabbt och svenska
            forskare håller på att komma på nya bättre sätt att tillverka
            dessa lampor.
          </p>
          <p xml:id="i-CPLSRALPjZYimy2ExnWJte">
            Lågenergilampan är idag dyrare än glödlampan men det är en kostnad
            man sparar in på lägre energiförbrukning och på att man inte behöver
            köpa nya lampor lika ofta som med glödlampor. Australien har gått
            före i denna fråga och har redan antagit en lag som skall förbjuda
            glödlampan om tre år.
          </p>
          <p xml:id="i-LABWCPoTEze76Eu7mmzzeU">
            Vi måste klara att gå i spetsen för alla kloka förslag om miljövänliga
            produkter och varor som förbrukar mindre energi. Ett förbud mot
            glödlampan skulle med stor sannolikhet innebära att ersättningsprodukter
            utvecklas. Vi kan ju erinra oss förbudet mot klorblekning av papper.
            Det kan vara rimligt att diskutera att sätta ett stoppdatum för
            tillverkning och försäljning av glödlampor.
          </p>
          <p xml:id="i-U62LFZ3GeAWuw4d2ELZzx9">
            En av de faktorer som står bakom den största ökningen av växthusgaser
            är flygtrafiken. Flyget är dock i många sammanhang nödvändigt.
            Att helt upphöra med långdistansflygningar eller att bryta förbindelser
            med vissa platser vilka kanske enbart kan nås luftvägen är inte
            önskvärt. På sikt anser vi att dock att inrikesflyget måste reduceras.
            Sverige måste satsa mer på järnväg. Vi bör också utveckla systemen
            kring järnvägen, förvaltningen av stationer och service runt järnvägen.
            Biljett- och bokningssystem, förutsättningar för anslutande resor
            etc. måste bli bättre.
          </p>
          <p xml:id="i-QMVRo9jyMSMPyU5Y8G4jae">
            Det här var bara några exempel på miljöinsatser. Det vi vill
            visa på är det akuta behovet av att genomföra nödvändiga miljöinvesteringar
            i Stockholmsregionen.
          </p>
        </div>
        <div type="motSignatures">
          <list>
            <item xml:id="i-5LiT67QhcXFLZqTa7EVLcG" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-AaLpPKrE85PFJZJrRbXRY4" who="i-Spsbo7A5zikEeUY3JEYcNV">
              Mikael Damberg (s)
            </item>
          </list>
        </div>
      </div>
    </body>
  </text>
</TEI>
