<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-00065">
  <teiHeader>
    <fileDesc>
      <titleStmt>
        <title>med anledning av prop. 2017/18:284 Moderna och rättssäkra regler för att hålla utlänningar i förvar</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:65 av Paula Bieler m.fl. (SD)</title>
          <idno type="rdwebb">H60265</idno>
          <rs type="number">65</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H60265/text</ref>
          <ref type="dokument_url_html">http://data.riksdagen.se/dokument/H60265</ref>
          <ref type="dokumentstatus_url_xml">http://data.riksdagen.se/dokumentstatus/H60265</ref>
          <ref type="docx">http://data.riksdagen.se/fil/08AD3E7A-5311-405A-974C-0618157AB763</ref>
          <ref type="pdf">http://data.riksdagen.se/fil/5AC570F7-BB6E-49AA-9D1B-01C607A93D5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-6bX4fdGBXbd4EvQtChHfBw"/>
        <correspContext corresp="i-6bX4fdGBXbd4EvQtChHfBw">
          <ref>Proposition 2017/18:284</ref>
        </correspContext>
        <correspAction xml:id="i-8g9GttM5km3yL8fHSpbmgp" type="signed"/>
        <correspContext corresp="i-8g9GttM5km3yL8fHSpbmgp">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction type="submitted" xml:id="i-ca9nrCGV7ukPsm71XBzNh">
          <date when="2018-10-10"/>
          <time when="16:27:10"/>
        </correspAction>
        <correspAction type="reviewed" xml:id="i-UGhfz6725A5qWsodS2FXvX">
          <date when="2018-10-11"/>
          <time when="12:16:49"/>
        </correspAction>
        <correspAction type="dismissed" xml:id="i-AqGrCaaJfN23sHqg4arYAv">
          <date when="2018-10-16"/>
        </correspAction>
        <correspAction type="referred" xml:id="i-7q52RNzcgwZXLSerp8ZEn7">
          <date when="2018-10-17"/>
        </correspAction>
        <correspAction type="assigned" xml:id="i-36rneGKPxhmP3DB5YdZ4xV">
          <date when="2018-11-28"/>
          <time when="16:38:10"/>
        </correspAction>
        <correspContext corresp="i-36rneGKPxhmP3DB5YdZ4xV">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-SDDkqjUWcHLuurg3ahdiRe"/>
        <correspContext corresp="i-SDDkqjUWcHLuurg3ahdiRe">
          <ref type="uppgift">2018/19:SfU10</ref>
          <ref type="ref_dok_id">H601SfU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU10</ref>
          <ref type="ref_dok_titel">Moderna och rättssäkra regler för att hålla utlänningar i förvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:65 av Paula Bieler m.fl. (SD) med anledning av prop. 2017/18:284 Moderna och rättssäkra regler för att hålla utlänningar i förvar</div>
      </div>
      <div type="motBody">
        <div type="motProposal" subtype="förslag">
          <head xml:id="i-BPKE6q9wx89wbjzQYWFU3G">
            Förslag till riksdagsbeslut
          </head>
          <list style="ol">
            <item xml:id="i-6kQTBMy9nHZ6brBC4wRFYy">
              Riksdagen ställer sig bakom det som anförs i motionen om uppsikt
              över utlänningar och tillkännager detta för regeringen.
            </item>
            <item xml:id="i-CHdMHwxRQ7XaS5GxTVvXXg">
              Riksdagen ställer sig bakom det som anförs i motionen om uppsikt
              över minderåriga utlänningar och tillkännager detta för regeringen.
            </item>
            <item xml:id="i-UjDTNKEgsSSJ1kz8Xa3ZsA">
              Riksdagen ställer sig bakom det som anförs i motionen om förvar
              av utlänningar och tillkännager detta för regeringen.
            </item>
            <item xml:id="i-LpQ7emB76NWyfVRUia9YCP">
              Riksdagen ställer sig bakom det som anförs i motionen om förvar
              av minderåriga utlänningar och tillkännager detta för regeringen.
            </item>
            <item xml:id="i-2eySbWp9thUyK7bVEMitXo">
              Riksdagen avslår den del av propositionen som avser obligatorisk
              domstolsprövning vid längre tider i förvar.
            </item>
            <item xml:id="i-RNY7tg7fLYx2Cf2AVxPbUY">
              Riksdagen avslår den del av propositionen som avser nedläggning
              av förundersökningar om den misstänkte avvisats eller utvisats.
            </item>
            <item xml:id="i-73wqBg1ahVTj1HPcLPn7Ro">
              Riksdagen ställer sig bakom det som anförs i motionen om undantag
              från verkställighetshinder vid pågående förundersökning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Sbpu6d6rY5DnzLAX7ifhXB">
            Motivering
          </head>
          <p xml:id="i-Gsb71J9ckDiGjTcduRQ7wF">
            Sverigedemokraterna ser positivt på regeringens ambition att
            förtydliga regelverket och höja rättssäkerheten i ärenden och
            mål om förvar och uppsikt av utlänningar. Vi anser dock att regeringens
            förslag är otillräckliga och att fler åtgärder därför måste till
            om målen ska uppnås.
          </p>
          <p xml:id="i-LhauRduRoGPSxANU2FGGc1">
            För Sverigedemokraterna är det en självklarhet att rättssäkerhet
            i utlänningsmål utöver utlänningens intresse av en rättvis, individuell
            prövning också ska beakta Sverige och dess medborgares intressen
            av att fastställda lagar följs och att säkerhetshot upptäcks.
          </p>
          <head type="h2" xml:id="i-Gsqn6UCRvpj1YVCchnyBhp">
            Uppsikt av utlänningar
          </head>
          <p xml:id="i-4nhiWnVYbK83u1j5aLnAeg">
            Sverigedemokraternas utgångspunkt är att den utlänning som vill
            resa till Sverige redan vid gränsen ska kunna uppvisa dokument
            som styrker rätten till inträde. Utlänningen ska således redan
            inför resan ha förvissat sig om att leva upp till krav på medborgarskap,
            visum eller uppehållstillstånd. Sverige bör helt enkelt veta och
            ha godkänt vilka som befinner sig innanför landets gränser.
          </p>
          <p xml:id="i-9qGCpCv92EYG5Jo84wQT7Y">
            I det fall en utlänning saknar nödvändiga dokument, oavsett om
            det beror på en avsikt att söka asyl, att tidigare tillstånd löpt
            ut och en ansökan om förlängning inte lämnats in i tid eller att
            utlänningen helt ignorerat svenska regler, är det vår mening att
            personen utan undantag ska hållas under uppsikt eller, om motiverat,
            tas i förvar. Behovet av detta har visat sig inte minst genom
            det stora antal personer som de senaste åren har avvikit inte
            bara efter det att de emottagit avslagsbeslut på en inlämnad ansökan
            om uppehållstillstånd utan redan i väntan på beslutet, eller i
            samband med att tidigare beviljade uppehållstillstånd löpt ut.
          </p>
          <p xml:id="i-DQhfSyFAyGXSfF31941dry">
            Formen för uppsikten ska kunna variera beroende på vad omständigheterna
            kräver och vad som för utlänningen upplevs fungera bäst i dennes
            vardag. Vi har på andra håll föreslagit transitcenter vid Sveriges
            gränser samt statliga mottagningssystem för personer i väntan
            på asylbeslut. Grundregeln bör vara att var och en som vid gränskontroll
            saknar giltiga handlingar placeras i sådana boenden, varvid uppsikt
            lämpligen sker genom regelbundna, företrädesvis dagliga, incheckningar.
            Detta förfarande bör kunna appliceras även på andra boenden, till
            dess att staten övertagit ansvaret. I det fall utlänningen innehar
            ett eget boende bör användandet av en fotboja kunna erbjudas som
            alternativ till avrapporteringar hos ansvarig myndighet.
          </p>
          <p xml:id="i-2CT7iT41EfJ9QgZdJKHbtN">
            Sverigedemokraterna menar att regeringen bör återkomma med förslag
            i denna riktning, och detta bör ges regeringen till känna.
          </p>
          <head type="h2" xml:id="i-V2b88JgtWwqpCNJn1YboxB">
            Uppsikt av minderåriga utlänningar
          </head>
          <p xml:id="i-TnNvydwMHB86hXXAU5M2YX">
            Vad gäller uppsikt av barn framförs synpunkten att det är orimligt
            med högre ställda krav på barn än vuxna. Sverigedemokraterna menar
            förvisso att det snarare är fullt rimligt att minderåriga, i synnerhet
            utan vuxet sällskap, hålls under uppsikt, inte minst för deras
            egen skull. De senaste årens rapporter om unga som farit illa
            då de lämnats vind för våg i landet är tydliga tecken på detta.
            Det är därför vår mening att det i fall rörande minderåriga är
            extra motiverat med en ordning där krav på uppsikt ställs utan
            undantag.
          </p>
          <p xml:id="i-3cvkF6mYfS3mgwTpHVca2W">
            Så som regeringens lagförslag är utformat har vi dock att ta
            ställning till helhetsalternativ avseende ny uppsiktslagstiftning
            alternativt ett kvarhållande vid den nuvarande lagstiftningen,
            i sin helhet. En helhetsbedömning av förslagen gör att vi trots
            allt förordar ett antagande av propositionen i denna del, men
            vi menar samtidigt att regeringen skyndsamt bör återkomma med
            nya lagförslag vilka säkerställer att minderåriga utlänningar
            inte lämnas utan uppsikt. Detta bör ges regeringen till känna.
          </p>
          <head type="h2" xml:id="i-YJj8sM5v91b91NxKCPGVhn">
            Förvar av utlänningar
          </head>
          <p xml:id="i-PgvuHZnnFFNBcnmVurj4u4">
            Förutom det generella kravet på uppsikt är det Sverigedemokraternas
            mening att även användandet av förvar bör vara motiverat i större
            utsträckning än vad regeringen föreslår. Vad gäller personer som
            bedöms utgöra en säkerhetsrisk är det enligt oss en självklarhet
            att dessa bör tas i förvar. Vidare menar vi att i fall då en bedömd
            risk föreligger att utlänningen kommer att avvika bör förvarsverktyget
            användas. Slutligen är det vår mening att även den som brutit
            mot reglerna om uppsikt bör tas i förvar. Regeringen bör återkomma
            med förslag på sådana regleringar.
          </p>
          <p xml:id="i-WBupRWn3bT25VxZnsyAdH9">
            Vi delar den grundläggande inställningen att tiden i förvar ska
            vara så kort som möjligt, men menar att detta bör uppnås genom
            att eftersträva snabba beslutsprocesser och skyndsam verkställighet
            av ut- respektive avvisningsbeslut, inte genom att begränsa möjligheterna
            att ta personer i förvar. Förvar bör således användas fram till
            dess att utlänningen antingen lämnat landet i enlighet med av-
            eller utvisningsbeslut eller fått tillstånd att vistas i landet.
          </p>
          <p xml:id="i-RdPrdA9HRkgfbCALUYXHyL">
            Vad vi anfört ovan bör ges regeringen till känna.
          </p>
          <head type="h2" xml:id="i-VTjbvaqmuWATjzz4j4EobB">
            Förvar av minderåriga utlänningar
          </head>
          <p xml:id="i-RReZQ2LgLCoeXy1r9t2s8a">
            Regeringens förslag innehåller inga förändringar avseende möjligheten
            att placera barn i förvar. Sverigedemokraterna konstaterar dock
            att Hovrätten för Västra Sverige påtalar svårigheter för polisen
            att verkställa beslut om avvisning eller utvisning på frivillig
            väg. Vi konstaterar också att dåvarande Rikspolisstyrelsen i sin
            tur lyfter att kravet på ett tidigare misslyckat verkställighetsbeslut
            bör tas bort för att verkställighetsarbetet ska bli effektivare
            och kostnaderna för samhället mindre.
          </p>
          <p xml:id="i-14jRVMf58ixwcVHuquwwRs">
            Sverigedemokraterna menar att ovanstående remissinstansers invändningar
            emot regeringens förslag till beslut ska tas i beaktande. Därför
            är det vår mening att en utredning bör tillsättas i syfte att
            skärpa reglerna på detta område. Detta bör ges regeringen till
            känna.
          </p>
          <head type="h2" xml:id="i-NneFe7HWkGgnr1zLLRJBuT">
            Obligatorisk domstolsprövning vid längre tider i förvar
          </head>
          <p xml:id="i-Ts1iBddHz3ALABYoiBCxg6">
            Inledningsvis kan konstateras att Sverigedemokraternas inställning,
            så som beskrivits ovan, är att användandet av förvar bör fortgå
            fram till dess att en av- eller utvisning kan verkställas.
          </p>
          <p xml:id="i-P1LRnLjcyXzV7z5LiZVz5b">
            Om en utlänning på eget bevåg har förhindrat ett uppsiktsförfarande
            och därför är satt i förvar menar vi att denne fortsatt ska hållas
            i förvar så länge anledningen till det initiala uppsiktsbehovet
            kvarstår. Vi menar kort sagt att huvudregeln bör vara att utlänningen
            hålls i förvar så länge det bedöms som nödvändigt.
          </p>
          <p xml:id="i-LTMPGhuYDFDkUsNsCTjCyj">
            Med det ovan anförda är det Sverigedemokraternas grundinställning
            att en omprövning av förvarsbeslut således endast bör ske i de
            fall omständigheterna förändras, och inte mot bakgrund av den
            tid en utlänning hållits i förvar.
          </p>
          <p xml:id="i-PbC6XYw7PEKLFRo4GCTJ78">
            Som förvaltningsrätterna i Stockholm, Göteborg och Växjö anför,
            finns en möjlighet för utlänningar att påverka sin situation genom
            att samarbeta med myndigheterna eller medverka till verkställighet
            av av- och utvisningsbeslut. Vi noterar dessutom samma remissinstansers
            påtalande om att förslaget innebär ett avsteg från utgångspunkten
            att förvaltningsprocessens tyngdpunkt ska ligga så långt ned i
            instanskedjan som möjligt. Vår mening är att detta bör beaktas
            extra, inte minst mot bakgrund av att det är dessa domstolar som
            enligt lagförslaget åläggs prövningsansvaret, samt att liknande
            remissvar från desamma hörsammades avseende utredningens förslag
            om vilka myndigheter som ska vara behöriga att fatta initiala
            beslut om förvar.
          </p>
          <p xml:id="i-PB7e2LVVRBHWugPc8BUnGQ">
            Avslutningsvis konstaterar vi att införandet av en obligatorisk
            domstolsprövning skulle leda till en ökad belastning för domstolarna
            samt att möjligheten för enskilda att överklaga förvarsbeslut
            finns, vilket torde räcka för att garantera rättssäkerhet.
          </p>
          <p xml:id="i-L4MATBZZgshzFE1mA5wmA">
            Sammanfattningsvis är det vår mening att propositionen bör avslås
            i den del som omfattar ett införande av obligatoriska domstolsprövningar,
            vilket innebär ett avslag av 10 kap. 12–15 §§, en omnumrering
            av efterföljande paragrafer samt uppdaterade hänvisningar.
          </p>
          <head type="h2" xml:id="i-UzMNe4grRDr5ioaGUzJrwJ">
            Nedläggning av förundersökning
          </head>
          <p xml:id="i-6Bz5o7wWW7cEqEzAKgMDsM">
            Sverigedemokraterna är starkt kritiska till regeringens förslag
            om att en förundersökning under vissa förutsättningar ska kunna
            läggas ned om den brottsmisstänkte är en utlänning som ska avvisas
            eller utvisas. Sverigedemokraterna instämmer förvisso i att intresset
            av att verkställa ut- och avvisningar är högt. Samtidigt är det
            vår mening att grundprincipen för en fungerande rättsstat måste
            vara att alla brott utreds, oavsett brottets bedömda straffvärde
            och gärningsmannens härkomst. Sveriges lagar och konsekvenserna
            om du bryter mot dessa måste vara lika för alla som vistas inom
            våra gränser.
          </p>
          <p xml:id="i-FECfQzJqh77xTNfGQtYzwg">
            Ovanstående princip är viktig, inte minst ur ett brottsofferperspektiv.
            Brottsoffrets rätt till upprättelse måste bedömas vara ytterst
            angelägen att uppnå i alla lägen, inte minst om det finns en misstänkt
            för brottet och förutsättningarna för en förundersökning med en
            fällande dom föreligger. Även om sådana omständigheter som möjlighet
            till skadestånd nämns i lagens förarbeten som faktorer vilka bör
            vägas in innan en förundersökning läggs ned är det vår mening
            att utredningen av brottet och en fällande dom i sig har ett viktigt
            värde.
          </p>
          <p xml:id="i-MRAcHA5y18JteqLjE7LqhM">
            Som dåvarande Rikspolisstyrelsen påtalar kan en lagföring i Sverige
            få betydelse för framtida prövningar av ansökningar om visering,
            uppehållstillstånd, avvisning och svenskt medborgarskap. Sverigedemokraterna
            instämmer i att detta är viktigt att beakta, i synnerhet om förtroendet
            för det svenska migrationssystemet och migrations­regelverket
            önskas förstärkas.
          </p>
          <p xml:id="i-TKDVGUdkV1H4W7DAuVmUhd">
            Slutligen menar vi att den diskussion som initierats av Ekobrottsmyndigheten
            gällande återupptagande av nedlagda förundersökningar inte tillräckligt
            bemöts av regeringen. Inte minst mot bakgrund av att förslaget
            innebär att ett beslut om av- eller utvisning ska vara tillräckligt
            för en nedläggning, även innan det vunnit laga kraft eller verkställts,
            samt mot bakgrund av den möjlighet som finns för utlänningar att
            återvända till landet – menar vi att det finns uppenbara risker
            med nedlagda förundersökningar utan en tydlig reglering om automatiskt
            återupptagande då omständigheterna ändras. Samtidigt konstaterar
            vi att ett system med sådan automatisering sannolikt skulle innebära
            ytterligare administrativa åtaganden samt avsevärt försämrade
            möjligheter att utreda brotten då längre tid än nödvändigt förflutit.
          </p>
          <p xml:id="i-TkJjsH43WU6bhG7tCb7DvQ">
            Sammanfattningsvis är det vår mening att propositionen bör avslås
            i den del som möjliggör nedläggning av eller underlåtelse att
            inleda förundersökning vid beslut om av- eller utvisning av den
            misstänkte. Detta innebär att vi föreslår ett avslag av införandet
            av 23 kap. 4 b § samt att hänvisningen till denna paragraf i 23
            kap. 1 § andra stycket ska utgå.
          </p>
          <head type="h2" xml:id="i-5tPb9ATVmZi4ggGby4CAvG">
            Möjlighet till undantag från verkställighetshinder
          </head>
          <p xml:id="i-6c86tiGKTX2vZRHsgqvHvE">
            Införandet av verkställighetshinder avseende av- och utvisningar
            i de fall förundersökning pågår riskerar att medföra att vissa
            utlänningar hålls i förvar i Sverige längre än vad som kan anses
            befogat. Då Sverigedemokraterna föreslår att de delar av lagstiftningen
            som adresserar detta problem genom en möjlighet att lägga ned
            förundersökningar alternativt undvika att påbörja dessa är det
            vår mening att det i stället bör införas ett undantag från detta
            verkställighetshinder.
          </p>
          <p xml:id="i-R71ow12ToxeqxM4xKr9pCQ">
            Noteras bör att Sverigedemokraterna tidigare har lagt ett flertal
            förslag för att så effektivt som möjligt utreda kriminella utlänningar.
            I det fall sådana åtgärder inte räcker för att hinna avsluta fall
            innan dess att ett beslut om av- eller utvisning kan verkställas
            samt då det kan antas att brottets straffvärde inte överstiger
            sex månader är det vår mening att en utlänning ska kunna avvisas
            eller utvisas trots att förundersökningen pågår. De hinder som
            då uppstår i förundersökningen såväl som vid åtal ska kunna lösas
            exempelvis genom att utlänningen kallas till förhör via videolänk
            hos närmsta svenska ambassad. Vi menar att regeringen bör återkomma
            med förslag om ett sådant undantag. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-UPiSTSSn9AHq8HrXvkoXuL">
              Paula Bieler (SD)
            </item>
            <item xml:id="i-E9XaEouBnn8wR7mwSWcTyg">
              Jonas Andersson i Skellefteå (SD)
            </item>
            <item xml:id="i-GftnMqnuka5cYPCApP2U78">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
