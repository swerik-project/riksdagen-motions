<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-02966">
  <teiHeader>
    <fileDesc>
      <titleStmt>
        <title>Undanta avfallsskatt vid återdeponering</title>
        <author corresp="i-JyuoWkg9RUZd3XVSA6MfE6">av Gunilla Nordgren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2966 av Gunilla Nordgren (M)</title>
          <idno type="rdwebb">H5022966</idno>
          <rs type="number">2966</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5022966/text</ref>
          <ref type="dokument_url_html">http://data.riksdagen.se/dokument/H5022966</ref>
          <ref type="dokumentstatus_url_xml">http://data.riksdagen.se/dokumentstatus/H5022966</ref>
          <ref type="docx">http://data.riksdagen.se/fil/50545302-AABA-4362-A547-2050029DDAA5</ref>
          <ref type="pdf">http://data.riksdagen.se/fil/E76AEF92-8BB4-408A-AC9C-D1A5DE5B7304</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ub893QHEPoAhzbX6dZjviJ" type="signed"/>
        <correspContext corresp="i-Ub893QHEPoAhzbX6dZjviJ">
          <note type="signatory" corresp="i-JyuoWkg9RUZd3XVSA6MfE6"/>
        </correspContext>
        <correspAction type="submitted" xml:id="i-U4NVqueKJvbZfSJNT7YbZr">
          <date when="2017-10-05"/>
          <time when="09:09:15"/>
        </correspAction>
        <correspAction type="reviewed" xml:id="i-9RHphdpFpMZ56TY3LoB8J">
          <date when="2017-10-05"/>
          <time when="09:55:10"/>
        </correspAction>
        <correspAction type="referred" xml:id="i-MsT11Sp79fH19VpgN6NPVX">
          <date when="2017-10-13"/>
        </correspAction>
        <correspAction type="assigned" xml:id="i-EP9h9eYbVppfHJUtpJcpuf">
          <date when="2018-09-27"/>
          <time when="15:05:35"/>
        </correspAction>
        <correspContext corresp="i-EP9h9eYbVppfHJUtpJcpuf">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-EsbEc6VGB9wz1KyKzDYDi"/>
        <correspContext corresp="i-EsbEc6VGB9wz1KyKzDYDi">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:2966 av Gunilla Nordgren (M) Undanta avfallsskatt vid återdeponering</div>
      </div>
      <div type="motBody">
        <div type="TOC" xml:id="i-CTUHgo1sjLBNj9K6DqorQr">
          <list>
            </list>
        </div>
        <div type="motProposal" subtype="förslag">
          <head xml:id="i-WqM2cpMCL4rEkysqmdkCr8">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-AQedyrqZYqTpuxQsVywuDF">
              Riksdagen ställer sig bakom det som anförs i motionen om en översyn
              av avfallsskattelagen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FcJFxvm7CEdJbFx1sq1nYp">
            Motivering
          </head>
          <p xml:id="i-FtYxA1ZHhhUJzFNqh57yxE">
            När avfallsskatten infördes år 2000 var syftet att minska mängden
            avfall som deponeras till förmån för materialåtervinning, alternativt
            energiutvinning. I dag kan man konstatera att skatten som den
            är utformad i dag har en bromsande effekt på en ny bransch som
            skulle kunna etableras till följd av teknikutveckling och den
            forskning som har påvisat potentialen av det material som ligger
            lagrat i deponier.
          </p>
          <p xml:id="i-Uiqb3knmvuiXNuXbX49SYW">
            Under 2000-talet skärptes miljöreglerna för deponier, vilket
            innebar att många deponier fick stänga. Det finns därför i dag
            många nedlagda deponier i Sverige som inte är miljösäkrade och
            som innehåller avfall som inte har varit föremål för beskattning.
            Dessa deponier kan innehålla material som i dag har ett värde
            ur återvinningssynpunkt då teknikutvecklingen har skapat möjligheter
            att exempelvis återvinna mer metall och mer plast med mera ur
            deponerat material.
          </p>
          <p xml:id="i-GesDJnq64oMMwx4Vpb4NWg">
            Deponierna innehåller stora mängder brännbart material som efter
            utsortering kan förbrännas och generera energi och fjärrvärme,
            och mark skulle kunna frigöras som kan nyttjas för annan verksamhet
            eller ny deponering. I dag är det svårt att finna lämpliga markområden
            för etablering av nya deponier.
          </p>
          <p xml:id="i-DX4cmTBt1c6ayVPtR44m7i">
            Avfallsskattelagens regler innebär i dag att avdrag inte medges
            för tidigare obeskattat avfall, det vill säga avfall som deponerats
            före lagens införande, som förs ut från en deponi. Samtidigt gäller
            att om avfall förs ut från en deponi för att genomgå en återvinningsprocess
            så ska det restavfall som återstår efter återvinning beskattas
            eftersom det förs tillbaka till deponin. Lagen som den nu är utformad
            ger konsekvensen att återvinning av material ur äldre deponier
            motverkas av skattereglernas utformning.
          </p>
          <p xml:id="i-QSaYqZpshow3PcaEq6zgPK">
            Avfallsskatten motverkar alltså i sin nuvarande form sitt eget
            syfte, nämligen att styra mot minskad deponering och därmed mindre
            miljöpåverkan. Den överensstämmer inte heller med den antagna
            avfallshierarkin.
          </p>
          <p xml:id="i-9p56BdL7BKcH4FNFGKtiBd">
            Vid införandet av avfallsskatten uttalades att syftet med skatten
            var att göra återanvändning, återvinning och andra behandlingsmetoder
            lönsamma. Att skapa incitament som bidrar till att redan deponerat
            material återvinns ligger därför i linje med lagens ursprungliga
            syfte. Lagstiftningens nuvarande utformning kan således förhindra
            att stora mängder nedgrävt material nyttjas som återvunnen resurs.
          </p>
          <p xml:id="i-JWy3LHhg2Grh5J6vzJ8WMg">
            En regeljustering innebärande att återförande av restmaterial
            till deponi efter deponiåtervinning undantas från beskattning
            skulle medföra flera fördelar såsom ökad resurshushållning samt
            främjande av miljömålen och skulle dessutom medföra mindre klimatpåverkan
            då återvinning av främst metaller är mindre energikrävande än
            att framställa nytt från jungfruliga råvaror.
          </p>
          <p xml:id="i-DBNLLzTgX5wSprUiBFZqfr">
            I betänkande 2016/17:SkU24 konstaterade Skatteutskottet att skattesystemet
            inte medverkar till att göra återvinningen lönsam, men valde att
            avstyrka min tidigare motion 2016/17:1880 med följande motivering:
            ”Frågan om avfallsskattens utformning i samband med deponiutvinning
            är aktualiserad inom Regeringskansliet genom Naturvårdsverkets
            fortsatta översyn av deponiskatten. Frågan om skattebefrielse
            för återdeponerat avfall hänger nära samman med de frågor som
            kommer att beaktas inom ramen för översynen av deponiskatten.
            Utskottet anser att riksdagen inte bör föregripa regeringens beredning.”
          </p>
          <p xml:id="i-WrvTVGuQ93NmYBvdRGyCW5">
            Deponiåtervinning har även en positiv effekt på miljömålet En
            giftfri miljö och medför minskad försurning och övergödning då
            äldre deponier kan miljösäkras i samband med deponiåtervinningsprojekt
            med exempelvis modern bottentätning.
          </p>
          <p xml:id="i-JFuG9NuwQSkahfPaUgHHBW">
            Regeringen bör därför se över reglerna i avfallsskattelagen skyndsamt
            och i sin översyn särskilt beakta att avfall som återdeponeras
            efter en deponiåtervinning bör kunna undantas från avfallsskatt.
          </p>
        </div>
        <div type="motSignatures">
          <list>
            <item xml:id="i-9Y8HEZxiwK69t8jwgGhiNE">
              Gunilla Nordgren (M)
            </item>
          </list>
        </div>
      </div>
    </body>
  </text>
</TEI>
