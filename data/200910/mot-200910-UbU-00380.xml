<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00380">
  <teiHeader>
    <fileDesc>
      <titleStmt>
        <title>Yrkeshögskola i Ljungby</title>
        <author corresp="i-U4pHk2tFdyZvzTiVobxoV7">av Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Yrkeshögskola i Ljungby</title>
          <idno type="rdwebb">GX02Ub380</idno>
          <rs type="number">Ub380</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub380/text</ref>
          <ref type="dokument_url_html">http://data.riksdagen.se/dokument/GX02Ub380</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub380</ref>
          <ref type="doc">http://data.riksdagen.se/fil/33DF031A-87E3-4019-8DC8-3D089347F3CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-53fbXdnhM7xVpiFdrwKn4f" type="signed"/>
        <correspContext corresp="i-53fbXdnhM7xVpiFdrwKn4f">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-Q8ie4rzmbNoSAyXHF5DrQU" type="numbering">
          <date when="2009-10-06"/>
        </correspAction>
        <correspAction xml:id="i-MvYKa6mEybST86npe3ujWA" type="submission">
          <date when="2009-10-05"/>
        </correspAction>
        <correspAction xml:id="i-5gdxCJhkgfeNqGQ4cepVCv" type="transfer">
          <date when="2009-10-02"/>
        </correspAction>
        <correspAction xml:id="i-F3tqGncsQ3g5FxgNSWcWeo" type="assigned"/>
        <correspContext corresp="i-F3tqGncsQ3g5FxgNSWcWeo">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M4YNcJwfPcBHPFvraE3zit" type="motBody">
        <div xml:id="i-PAAUoaE4eVi6L5ooZNieb6" type="motProposal" subtype="förslag">
          <head xml:id="i-WY14iXSm33BM8Pn3aTgX7s">
            Förslag till riksdagsbeslut
          </head>
          <p xml:id="i-K68fcZm5B8jznjgZKRt7Nb">
            Riksdagen tillkännager för regeringen som sin mening vad som
            anförs i motionen om att utreda möjligheterna att förlägga en
            yrkeshögskola till Ljungby.
          </p>
        </div>
        <div xml:id="i-7UeQEzzpUMiHJuhHGYm4aa" type="motContent">
          <head xml:id="i-9uqiE2CBZAFheVDCjSGxbK" type="h1">
            Motivering
          </head>
          <p xml:id="i-8rVUavL3XUckgUTNH24zQX">
            Yrkesutbildningar av hög kvalitet är, precis som akademiska utbildningar,
            väldigt viktiga för svenska arbetstillfällen och för Sveriges
            konkurrenskraft. Yrkesutbildningar på eftergymnasial nivå har
            tidvis fått stå i skuggan för högskoleutbildningar. Det är därför
            bra att statusen och kvaliteten på yrkeshögskoleutbildningar höjs.
          </p>
          <p xml:id="i-7oACj9NQ1f4FxCdNQsssWS">
            Tillgången till yrkesutbildningar är viktig dels för att bryta
            utanförskapet på arbetsmarknaden, dels för att råda bot på den
            arbetskraftsbrist som finns i många delar av landet. I Kronobergs
            län har arbetslösheten tidigare varit låg och flera företag, främst
            inom industrisektorn, har haft stora svårigheter med att rekrytera
            kompetent arbetskraft. Nu är problemet det omvända då krisen slog
            särskilt hårt mot industrijobben och många varslades om uppsägning.
            Många företag ser dock en ljusning vid horisonten och det är då
            kanske viktigare än någonsin att stå väl förberedd med kompetent
            arbetskraft när vinden åter vänder.
          </p>
          <p xml:id="i-4eX1J3VBtLukowvG3k4RWh">
            Alliansregeringen har sedan tidigare beslutat om att införa en
            yrkeshögskola, detta i samband med budgeten för 2009. I samband
            med den beslutades det att antalet eftergymnasiala yrkesutbildningsplatser
            skulle öka och att kvaliteten på utbildningarna skulle höjas.
          </p>
          <p xml:id="i-MHUqejKbaUbz64nGe9ERE5">
            Eftergymnasiala yrkesutbildningar som inte hör till högskolan
            ges i dag i olika former: kvalificerad yrkesutbildning (KY), påbyggnadsutbildningar
            och vissa kompletterande utbildningar. För att ge dessa utbildningar
            en tydligare identitet, förbättra kvalitetssäkringen av dem samt
            öka studenternas rättssäkerhet kommer utbildningarna att samlas
            inom yrkeshögskolan, i ett regelverk. Den nya yrkeshögskolan är
            således en övergripande struktur för olika utbildningsformer.
            Detta förbättrar kvaliteten och utbildningarna kan koordineras
            för att följa samhällets utveckling på ett bättre sätt än tidigare.
          </p>
          <p xml:id="i-5khge1E4nALXYwML521rcH">
            Den nya yrkeshögskolan är ett steg i rätt riktning, men på vissa
            ställen i landet kan det vara önskvärt att kraftsamla ytterligare
            och upprätta en konkret yrkeshögskola som lärosäte. Detta parallellt
            med att utbildning också bedrivs av flera olika aktörer, såsom
            kommuner, företag, stiftelser etc., såsom vi tidigare beslutat.
            Jag tror att detta kan bidra med att stärka statusen och kvaliteten
            på yrkeshögskoleutbildningar ytterligare. För att klara framtida
            pensionsavgångar krävs också att vi satsar på att fler utbildas
            till konkreta yrken.
          </p>
          <p xml:id="i-XF9aozhkN7oGwByk3GmsMF">
            Med en renodlad yrkeshögskola samlas kompetens på ett ställe
            och yrkeshögskolan får ett bättre varumärke. Med en samlad insats
            på en plats samlas kunskap i form av både lärare, studenter och
            företag. Dessutom är det lättare att samla och analysera vilket
            behov som verkligen finns på arbetsmarknaden. Detta gynnar både
            yrkesutbildningen och det lokala näringslivet. Det bidrar också
            starkt till en samlad utbildningsinsats från yrkeshögskolans sida
            som får en bättre helhetsbild över arbetsmarknaden och kan se
            till exempelvis ett helt läns behov och utbud, och därefter utforma
            utbildningarna i samråd med samtliga delar av näringslivet, istället
            för att var och en ska sköta sitt.
          </p>
          <p xml:id="i-Lu31rn24uJh2a9iYhhdmdj">
            Integrationen med näringslivet kan ske på ett naturligt och enkelt
            sätt vilket underlättar relationer och nätverk mellan yrkeshögskolan
            och näringslivet, som annars skulle få upprätthålla kontakter
            med ett tjugotal olika utbildningsplatser i samma kommun. Dessutom
            samlas kompetens inom olika, men närliggande, yrkesutbildningsområden,
            och utbytet dem emellan kan på så sätt öka.
          </p>
          <p xml:id="i-B4a2MNVjSA8qNCPeG45tTS">
            Alla yrkesutbildningar och således även en yrkeshögskola ska
            ha en tydlig koppling till arbetsmarknadens behov och utbud. Här
            måste kompetensen hos både näringsliv och studenter tas tillvara
            för att säkra att utbildningen uppnår kvalitet och är tidsenlig.
          </p>
          <p xml:id="i-KyndvRjgC2L81o2g8W7as9">
            Socialdemokraternas utlokaliseringspolitik under förra mandatperioden
            var förödande. Den handlade snarare om att ge plåster på såren
            för en nerlagd myndighet eller regemente snarare än att lägga
            grunden för något nytt och bra. Yrkesutbildning ska därför inte
            i första hand ske där arbetslösheten är hög utan där företagen
            som behöver anställa finns. Det är ju företagen som ställer upp
            med praktikplatser och som sedan ska anställa studenterna. Närheten
            till jobben och till företagen kan inte nog poängteras. Det handlar
            helt enkelt om att kraftsamla på många olika sätt för att klara
            den framtida kompetensförsörjningen och att öka attraktionskraften
            för industrin.
          </p>
          <p xml:id="i-SLE8QmHQKuAiMHFk7pscGS">
            Ljungby befinner sig i navet av en mycket företagstät region
            som sträcker sig över både Kronoberg, Jönköping, Blekinge, Kalmar
            och Hallands län samt norra region Skåne. Företagen i regionen
            är beroende av att försörjningen av arbetskraft är stabil samt
            att de som utbildas har rätt kompetens för att kunna fortsätta
            att utvecklas och expandera. Genom att förlägga en yrkeshögskola
            i Ljungby ökar möjligheten till kompetensförsörjning avsevärt
            för en stor del av Sverige.
          </p>
          <p xml:id="i-CPKW3g5bm86dQadKBnJQwB">
            När konjunkturen vänder är det viktigt att vi står starka, vi
            har inte råd med en kompetensförlust. Det handlar också om att
            ha en kontinuitet och långsiktighet. En ren och skär yrkeshögskola
            bör därför inrättas och lokaliseras där arbetstillfällen och kompetens
            finns, och där samarbete mellan företag och yrkeshögskola leder
            till nya jobb, en sådan plats är Ljungby i Småland.
          </p>
        </div>
        <div xml:id="i-MtXHYLL2mMh1qm19W5wUW7" type="motSignatures">
          <list xml:id="i-Nf7XcmzM8t4GDdW7eQJdDP">
            <item xml:id="i-VZtXsXM8ibHdmkGUvVCXeW" who="i-U4pHk2tFdyZvzTiVobxoV7">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
