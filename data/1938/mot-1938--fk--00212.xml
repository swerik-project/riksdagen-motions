<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__212/mot_1938__fk__212-001.pdf"/>
      <div type="motHeader" xml:id="i-ye5ubb42wbrrkLcpmSk3t">
        <div type="motTitle" xml:id="i-SBnd3LcAH8DEukjWEeZjyx"/>
        <div type="motSubmissionInfo" xml:id="i-EhjAzwyh2TbcDVMHsYzG5E"/>
      </div>
      <div type="motBody" xml:id="i-4RotwPYxnWBzRfoCD3XcUH">
        <div xml:id="i-RefmrtuRxvHCn3EJHoH9nn">
          <p xml:id="i-28jCb8c8vKgJrUzns6uGtM">
            Motioner i Första kammaren, Nr 212. 5
          </p>
          <p xml:id="i-T6QLuvNLJfPGBQS1stuNVG">
            Nr 212.
          </p>
          <p xml:id="i-ZdPbZwzKxp7Pv41JfV7yu">
            Av herr Ohlin, om utredning rörande reglering av arbetstiden
            m. m. för ungdom i åldern 14—18 år.
          </p>
          <p xml:id="i-T4twK6zEPAxQgvQSfXmCTB">
            Inom statliga och kommunala verk såväl som i det enskilda näringslivet
            användes i stor utsträckning minderårig arbetskraft. Omedelbart
            efter slu- tad skolgång vid 14—15 års åldern kommer en stor skara
            ungdom ut i prak- tisk verksamhet, i allmänhet som springpojkar
            och springflickor. Det måste betraktas som ett anmärkningsvärt
            förhållande, att för dessa stora grupper ungdomar inga som helst
            normer i fråga om arbetstid eller arbetsvillkor finnas uppdragna.
            Ingen tvekan kan råda om, att bristen på dylika norm- givande
            regler för dessa kategorier av arbetstagare i mycket stor utsträck-
            ning resulterat i, att desamma belastas icke endast med en onormalt
            lång arbetstid utan ej sällan även med arbetsvillkor i övrigt,
            som måste betraktas som synnerligen otillfredsställande. En arbetstid
            med ett många gånger fysiskt krävande arbete om 10 å 11 timmar
            per dag och en veckolön om 18 å 20 kronor torde exempelvis ofta
            förekomma inom de större städerna och samhällena i vårt land.
            Härtill kommer, att dessa ungdomar efter några år bliva för gamla
            att fortsätta med arbete av antydd karaktär. På grund av den krävande
            sys- selsättningen och den långa arbetstiden ha de ej satts i
            tillfälle att jämsides med anställningen lära något yrke, till
            vilket de kunna övergå. Undersök- ningar, som utförts inom Folkpartiets
            Ungdomsförbund, bekräfta att detta är ett mycket allvarligt problem.
            För närvarande äro möjligheterna att erhålla yrkesutbildning och
            allmän medborgerlig utbildning efter slutad folkskola och fortsättningsskola
            i vårt land så begränsade, att endast en mindre del av ungdomen
            erhåller denna förmån. Andra olägenheter att förtiga innebär detta
            ett oerhört slöseri med landets mänskliga resurser, vilka erhålla
            sin fulla produktionsförmåga en- dast efter tillräcklig allmän
            och praktisk utbildning. I en folkpartimotion, som i dag väckes,
            påyrkas och motiveras närmare en undersökning rörande vägarna
            att åstadkomma ökade möjligheter till vidgad yrkesutbildning och
            medborgerlig skolning. En förutsättning för att dessa möjligheter
            skola kunna av ungdomarna utnyttjas är naturligtvis, att deras
            arbete icke lägger hinder i vägen därför i sådana fall, då den
            skolmässiga utbildningen bör ske jämsides med för- värvsarbetet.
            För ovannämnda stora ungdomsgruppers vidkommande är emellertid,
            som redan påpekats, arbetstiden så lång, att utbildningsmöjlig-
            heterna bli obetydliga. Ävenledes vissa andra grupper torde ha
            en arbets- tid av sådan längd och fördelning, att en skolmässig
            utbildning liksom ett mera väsentligt självstudium parallellt
            med arbetet endast i undantagsfall äro möjliga.
          </p>
          <pb facs="riksdagen-motions-pdf/data/1938/mot_1938__fk__212/mot_1938__fk__212-002.pdf"/>
          <p xml:id="i-KJa9uDJ5hyJRKpEmHaJtt7">
            6 Motioner i Första kammaren, Nr 212.
          </p>
          <p xml:id="i-UuWEpCRw8pCs3S5fTo6L1L">
            Uppenbarligen förtjänar frågan om förhållandet mellan arbetstiden
            för ungdomar i åldern 14—18 år och deras utbildning för en framtida
            livsgär- ning den allra allvarligaste prövning. Den förkortning
            av arbetstiden för en del av dessa ungdomar, som skulle inträda
            om det av arbetstidsutrednin- gen angående affärs- och kontorsanställda
            framlagda förslaget förverkligas, vore naturligtvis ett väsentligt
            framsteg men löser ej problemet ens för de därav berörda ungdomarna.
            På förhand kan man ingalunda avvisa tanken på en begränsning av
            arbetstiden till ett mindre antal timmar än för äldre arbetande,
            t. ex. till 40 timmar per vecka, ty att uppoffra de ungas utbild-
            ningsmöjligheter för att avvinna dem några timmars extra arbete
            vore kort- synt. Men lika uppenbart torde vara att en sådan anordning
            i vissa fall skulle vålla så stora svårigheter genom återverkningar
            på andras arbetsför- hållanden, att en dylik reform icke kan förordas
            innan möjligheterna att övervinna dessa utretts. Så mycket kan
            emellertid redan nu sägas med be- stämdhet, som att starka skäl
            tala för en reglering av ovannämnda ung- domsgrupps arbetsförhållanden,
            och att en undersökning även av andra minderåriga gruppers läge
            ur synpunkten av utbildningsmöjligheternas ut- nyttjande är av
            behovet påkallad. Ungdomens yrkesutbildningsproblem är emellertid
            ej begränsat till de två saker som ovan berörts, nämligen tillgång
            på institutioner för praktisk utbildning i skolor och annorstädes
            samt skapande av sådana arbetsförhål- landen för minderåriga,
            att den skolmässiga utbildningen parallellt med ar- betet ej förhindras.
            Problemet har även en tredje sida, nämligen själva valet av yrke.
            Vad skall jag bli? För hur många ungdomar i 14—-+18 års åldern
            är ej detta den stora, avgörande frågan. Hur många bekymrade tankar
            ägna icke föräldrarna åt spörsmålet, vilket arbete deras son eller
            dotter skall ägna sig åt. Vad passa de bäst för, blir då det ständigt
            åter- kommande problemet för de unga själva liksom för deras föräldrar.
            Icke ofta är det så lyckligt ställt att håg och fallenhet peka
            bestämt åt ett visst yrke. Därför blir valet av detta ofta beroende
            på en slump. Mången kastar sig in i ett arbete för vilket han
            eller hon icke passar, i varje fall alls icke så väl som för ett
            annat yrke. Möjligheterna att erhålla ledning vid försö- ken att
            utröna för vilka slag av arbete man har fallenhet och vilka som
            alls icke passa, äro för närvarande i Sverige ganska små. Endast
            i ringa ut- sträckning utföras psykotekniska och andra prov i
            detta syfte. I utlandet, t. ex. i Danmark och Tyskland, bedrives
            denna verksamhet i vida större skala, varigenom den fått praktisk
            betydelse för en stor del av i varje rall städernas uppväxande
            ungdom. Även om arbetet på att hjälpa denna med yrkesval i viss
            mån ännu befinner sig på experimentstadiet, peka erfaren- heterna
            utan tvivel på att allt gynnsammare resultat skola kunna vinnas
            ej blott för ungdom under 18 år utan även för något äldre åldersklasser.
            För vårt lands vidkommande synes tiden vara inne att göra en ingående
            undersökning rörande utlandets erfarenheter och deras utnyttjande
            hos oss. Därvid böra naturligtvis även andra möjligheter till
            yrkesrådgivning än de som grundas på Ppsykotekniska experiment
            beaktas, framför allt i samband
          </p>
          <pb facs="riksdagen-motions-pdf/data/1938/mot_1938__fk__212/mot_1938__fk__212-003.pdf"/>
          <p xml:id="i-YHmJhBcR5cGX32qoS8sG6x">
            Motioner i Första kammaren, Nr 212. 7
          </p>
          <p xml:id="i-KsGnp6zKoeJj6nGhqaYNJR">
            med folkskolans högsta klass — såsom i den ovannämnda folkpartimotionen
            föreslås — men även i samband med yrkesskoleundervisningen. Därjämte
            böra möjligheterna att ordna en kortare tids provtjänstgöring
            inom vissa fack beaktas. Man bör också ihågkomma, att landsbygdens
            ungdom såvitt möjligt beredes samma tillgång till yrkesrådgivning
            som annan ungdom. Under hänvisning till ovanstående får jag vördsamt
            hemställa,
          </p>
          <p xml:id="i-AsaXAahEPTjdjHjEixpLMK">
            att riksdagen måtte besluta i skrivelse till Kungl. Maj:t hemställa
            om utredning dels rörande frågan om reglering av arbetstiden och
            övriga arbetsförhållanden för ungdom i ål- dern 14—18 år, dels
            rörande rådgivande institutioner och andra möjligheter till hjälp
            vid ungdomens yrkesval.
          </p>
          <p xml:id="i-G1fq1QUFbtWo7xieQaanYG">
            Stockholm den 23 januari 1938.
          </p>
          <p xml:id="i-6MYcEqGrhd3o38j3c3dP5D">
            Bertil Ohlin.
          </p>
        </div>
      </div>
    </body>
  </text>
</TEI>
