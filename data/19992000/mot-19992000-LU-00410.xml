<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-LU-00410">
  <teiHeader>
    <fileDesc>
      <titleStmt>
        <title>Människors rätt till sina livsval och barnens rätt till kärlek</title>
        <author corresp="i-BprbpWQgeNpqWTF9sztgqA i-BprbpWQgeNpqWTF9sztgqA">av Lars Lindblad (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Människors rätt till sina livsval och barnens rätt till kärlek</title>
          <idno type="rdwebb">GN02L410</idno>
          <rs type="number">L410</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GN02L410/text</ref>
          <ref type="dokument_url_html">http://data.riksdagen.se/dokument/GN02L410</ref>
          <ref type="dokumentstatus_url_xml">http://data.riksdagen.se/dokumentstatus/GN02L410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BprbpWQgeNpqWTF9sztgqA</idno>
            <name>Lars Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BprbpWQgeNpqWTF9sztgqA</idno>
            <name>Lars Lindblad</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5n6SgYhsD2dQyDVGEf2cii" type="signed"/>
        <correspContext corresp="i-5n6SgYhsD2dQyDVGEf2cii">
          <note type="signatory" corresp="i-BprbpWQgeNpqWTF9sztgqA"/>
          <note type="signatory" corresp="i-BprbpWQgeNpqWTF9sztgqA"/>
        </correspContext>
        <correspAction xml:id="i-YNMS2PteeufcDHR2BG6qfQ" type="referral">
          <date when="1999-10-12"/>
        </correspAction>
        <correspAction xml:id="i-BH9x7NTSX8rd3WmdHJWRdm" type="dismissal">
          <date when="1999-10-12"/>
        </correspAction>
        <correspAction xml:id="i-N5mpUSTYg6Xc8s6s6W74AB" type="submission">
          <date when="1999-10-05"/>
        </correspAction>
        <correspAction xml:id="i-Y55ZaA3ic8dZdu5WFRmTip" type="referral">
          <date when="1999-10-12"/>
        </correspAction>
        <correspAction xml:id="i-7jUmsaUjcHbm7exTYrbw6q" type="dismissal">
          <date when="1999-10-12"/>
        </correspAction>
        <correspAction xml:id="i-2zPKEk5cBDrrwfuo8QeUMw" type="submission">
          <date when="1999-10-05"/>
        </correspAction>
        <correspAction xml:id="i-QDK9TzKVobrTGRfBzvMsGW" type="assigned"/>
        <correspContext corresp="i-QDK9TzKVobrTGRfBzvMsGW">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_L_0410/mot_199900_L_0410-0001.pdf"/>
      <div xml:id="i-PUgdL7SPziFWFf2JPqiw4x" type="motHeader">
        <div xml:id="i-DCvjfkNDnkHWiwnro4X3Lz" type="motTitle"/>
        <div xml:id="i-FR3sDbQTsRBXFfKhps14QW" type="motSubmissionInfo"/>
      </div>
      <div xml:id="i-PoFYRxxJtGpCGLuHS7BkFD" type="motBody">
        <div xml:id="i-JegpVZPvFF3FfCfvE5dx4V">
          <p xml:id="i-RT1L9DB64Wn4bK2KjzuMWm">
            1999/2000 mnr: L410 pnr: m470
          </p>
          <p xml:id="i-X7RUzaAw7yQ6RCd8H7HkXb">
            Motion till riksdagen
          </p>
          <p xml:id="i-6Gq9gcDoBKuMNzY9Spu8xj">
            1999/2000:L410 av Lars Lindblad (m)
          </p>
          <p xml:id="i-PgquXyD5BfFZtp1dEV9EJC">
            Människors rätt till sina livsval och barnens rätt till kärlek
          </p>
          <p xml:id="i-XUwjRydLXHYKcnWDEN4PTY">
            I USA var det i vissa delstater så sent som till 1968 förbjudet
            för män och kvinnor av olika ”raser” att gifta sig. Lagen diskriminerade
            vissa. Det kan tyckas självklart för oss i dag att var och en
            ska ha rätt att göra sina egna livsval. Det innebär bland annat
            att man ska ha rätt att gifta sig med den man vill, men också
            att man ska ha rätt att slippa gifta sig med någon man inte vill.
            Resonemanget ter sig i dag ganska självklart för de flesta. Ur
            detta perspektiv var partnerskapslagstiftningen som gäller från
            första januari 1995 viktig — inte minst som symbol för ett samhälle
            som inte favoriserar en viss typ av livsval och diskriminerar
            andra. Om ett par vill omfattas av de juridiska rättigheter och
            skyldigheter, lika för alla som gifter sig eller ingår partnerskap,
            ska det kunna göra det oavsett om det är ett par bestående av
            man och kvinna, kvinna och kvinna eller man och man. Lagen, som
            tyvärr var långt ifrån självklar för de flesta riksdagsledamöter
            när det röstades om den, har hittills utnyttjats av cirka 1 500
            svenska medborgare. De parbildningar som sker mellan vuxna människor
            på frivillig grund, och som därför inte är skadliga för inblandade
            eller tredje part, bör likabehandlas i all lagstiftning. Den som
            hävdar något annat måste visa att t.ex. homo- sexuella pars inkluderande
            i samlevnadslagstiftningen på samma villkor som för heterosexuella
            skadar dem själva eller andra. Om det inte kan visas är det inte
            alls rimligt att utestänga vissa. Ett vanligt argument mot partnerskapslagen,
            när den debatten fördes, var att homosexuella relationer inte
            kunde resultera i egna barn och därför heller inte var att betrakta
            som en ”familj”. Med detta resonemang finns det bara en enda typ
            av familjebildning som verkligen går att definiera som en familj,
            nämligen kärnfamiljen. Alla andra typer av relationer bortdefinieras
            automa- tiskt. Redan före partnerskapslagstiftningen fanns det
            ju fler typer av ”familjer” än kärnfamiljen. Dessutom borde den
            som använder detta argument logiskt sett också anse att ett heterosexuellt
            par som inte kan få egna barn inte utgör en familj. Det enklaste
            och mest rimliga vore förstås om kvinnor, män, kompisar eller
            syskon reglerade sina förhållanden genom fria civilrättsliga avtal.
            Dessvärre är det i dag inte realistiskt att helt överge de olika
            typer av äktenskaps- och parlagstiftningar som finns till förmån
            för fria avtal mellan kvinnor och män i olika konstellationer.
            Därför är det rimligt att staten, i detta läge, tillhandahåller
            en så individanpassad och livsvalsneutral familje-
          </p>
          <pb facs="riksdagen-motions-pdf/data/199900/mot_199900_L_0410/mot_199900_L_0410-0002.pdf"/>
          <p xml:id="i-EqidchWG3NJauCiF7af4Qm">
            och parlagstiftning som möjligt. Staten bör inte favorisera eller
            peka ut en Mot. 1999/2000 viss samlevnadsform. Begreppen familj
            och familjepolitik måste utvidgas till L410 att omfatta mer än
            kärnfamiljen, som är långt ifrån den enda familjeformen. Ett modernt
            samhälle är ett öppet samhälle och omsluter alla oavsett det individuella
            valet av livsstil. I den bästa av världar skulle det inte finnas
            något behov av en lagstiftning som berör den privata sfären. Tilltron
            till människors förmåga att av egen kraft ta hand om sina närmaste
            i den vidaste bemärkelsen skulle på samtliga områden vara politikens
            ledstjärna. Resonemangen ovan gäller i hög grad adoptionslagstiftningen.
            Det är absurt att vissa människor inte har rätt att ansöka om
            adoption och få sin lämplighet som förälder prövad enbart på grund
            av sexuell läggning. En ytterligare absurditet är att det i dag
            är åtminstone teoretiskt möjligt för homosexuella att adoptera
            barn som ensamstående. Denna möjlighet upphör dock om två homosexuella
            registrerar partnerskap. Enligt gällande svensk rätt får ensamstående
            man eller kvinna som fyllt 25 år adoptera barn. Makar får inte
            adoptera barn annat än gemensamt, om det inte rör sig om så kallad
            närståendeadoption, d.v.s då den ena maken adop- terar den andres
            barn. Sammanboende par får inte adoptera barn gemensamt, men det
            går i och för sig bra att göra det var för sig. Ett beslut att
            ingå registrerat partnerskap får således den lätt absurda följden
            för det homosexuella paret att medan banden till den valda livskamraten
            stärks, väljs samtidigt möjligheten att bli förälder bort. För
            det heterosexuella par som väljer att ingå äktenskap får beslutet
            motsatt effekt. Det par som inte tidigare kunnat få ett gemensamt
            barn kan nu gemensamt adoptera ett, vilket tidigare inte varit
            möjligt. Det vanligaste motargumentet brukar vara att barn som
            växer upp i homo- sexuella familjer skulle fara illa. Men den
            samlade forskningen inom detta område visar tvärtom att det inte
            går att säga att barn med homosexuella föräldrar skulle ha det
            sämre eller må sämre än andra barn. Man kan t ex besöka Amerikanska
            Psykologförbundets hemsida, som har en samman- ställning av undersökningar,
            på www.apa.org/pi/parent.html. På samma sätt är risken inte större
            för barn att bli mobbade om de har homosexuella föräldrar än om
            de har rödhåriga, heterosexuella eller några andra föräldrar.
            Kort sagt de vanligast förekommande argumenten mot homosexuella
            familjebildningar och möjligheten för andra än par bestående av
            en kvinna och en man att adoptera bygger på fördomar. Barnen borde
            ha rätt till kärlek och trygghet. Adoptionsprövningen borde vara
            inriktad på just detta och inte vilken typ av familjekonstellation
            de an- sökande lever i. Genom detta förslag får fler barn möjlighet
            att leva med föräldrar som kan ge dem den kärlek och trygghet
            de behöver. Därtill kommer att den nuvarande lagstiftningen i
            vissa fall uppenbart kommer i strid med den rådande principen
            om barnets bästa. 10 000-tals barn i Sverige lever i dag — oftast
            som barn från tidigare förhållanden — till- sammans med en biologisk
            förälder och dennes homosexuella sambo. Åtminstone i de fall där
            den andra biologiska föräldern omkommit eller av annan anledning
            är ute ur bilden, är det uppenbart att en adoption hade kunnat
            vara till fördel för barnet — av ekonomiska skäl eftersom barnet
            då får arvsrätt, men framför allt av känslomässiga skäl.
          </p>
          <pb facs="riksdagen-motions-pdf/data/199900/mot_199900_L_0410/mot_199900_L_0410-0003.pdf"/>
          <p xml:id="i-UfftJoNhGhM7zXD6u5tTp6">
            Dessa fall kommer över huvud taget inte under prövning i dag
            eftersom Mot. 1999/2000 lagen så kategoriskt utesluter möjligheten
            för sammanboende/registrerade L410 partners att adoptera barn.
            I detta avseende kan Sverige inte sägas leva upp till barnkonventionens
            krav. Ett första steg vore att Sverige, likt Island och nyligen
            också Danmark, införde möjlighet till s.k. närståendeadoption
            också för homosexuella. Detta innebär att om ett barn har en vårdnadshavare,
            den biologiske föräldern, och om denne dör så skall dennes partner,
            också om denne är av samma kön, kunna adoptera barnet, som vuxit
            upp med dem båda. Man kan också tänka sig att om barnet har två
            vårdnadshavare och om det inte haft någon kontakt med en av dem,
            utan istället vuxit upp med en av föräldrarna och dennes partner
            av samma kön, skall den senare kunna adoptera barnet, om den andre
            föräldern går med på det. Varje människa borde ha rätt att göra
            de val hon vill i sitt liv generellt så länge hon gör dem av egen
            kraft och inte skadar någon annan. Ingen kan kräva att någon annan
            — det offentliga — ska finansiera ens egna livsval. Däremot kan
            man kräva rätten att fritt få välja så länge man gör det på egen
            bekostnad. Det betyder givetvis också att man måste vara beredd
            att ta konsekvenserna av sina val.
          </p>
          <p xml:id="i-46jXbK6dmr7hhgXarEkU5s">
            Hemställan
          </p>
          <p xml:id="i-UxaKy2giwdUCvjUdPbraUg">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            närståendeadoption. 2. att riksdagen som sin mening ger regeringen
            till känna vad i motionen anförts om adoptionslagstiftningen.
          </p>
          <p xml:id="i-K1ym4yFsHZY1C34vp3EPNF" type="date">
            Stockholm den 3 oktober 1999
          </p>
          <div xml:id="i-RLoVxEh6x82RXYXU2nRoPs" type="signatureBlock">
            <p who="i-BprbpWQgeNpqWTF9sztgqA" type="signature">
              Lars Lindblad (m)
            </p>
          </div>
        </div>
      </div>
    </body>
  </text>
</TEI>
