<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-03387">
  <teiHeader>
    <fileDesc>
      <titleStmt>
        <title>När ett barns liv går sönder – om barn som utsätts för sexuella övergrepp, prostitution och människohandel</title>
        <author corresp="i-4Cf95LugnAL9WAJuCVMeo8">av Juno Blom m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3387 av Juno Blom m.fl. (L)</title>
          <idno type="rdwebb">H9023387</idno>
          <rs type="number">3387</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9023387/text</ref>
          <ref type="dokument_url_html">http://data.riksdagen.se/dokument/H9023387</ref>
          <ref type="dokumentstatus_url_xml">http://data.riksdagen.se/dokumentstatus/H9023387</ref>
          <ref type="docx">http://data.riksdagen.se/fil/8D0D1191-16EE-4120-B847-99D1799D4502</ref>
          <ref type="pdf">http://data.riksdagen.se/fil/61A6BB6A-9497-4221-8559-5DB080135D3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4Cf95LugnAL9WAJuCVMeo8</idno>
            <name>Juno Blom</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CmLj8pPny4FBbn76t4oGaf" type="signed"/>
        <correspContext corresp="i-CmLj8pPny4FBbn76t4oGaf">
          <note type="signatory" corresp="i-4Cf95LugnAL9WAJuCVMeo8"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-GpVpzAMSmYbvHfjbDcUGLo">
          <date when="2021-10-04"/>
          <time when="17:59:19"/>
        </correspAction>
        <correspAction type="reviewed" xml:id="i-W1KGMtAZ2QbHqinwijVTqW">
          <date when="2021-10-04"/>
          <time when="20:35:15"/>
        </correspAction>
        <correspAction type="referred" xml:id="i-Naukro5PH6LgTky2syL6mJ">
          <date when="2021-10-14"/>
        </correspAction>
        <correspAction type="assigned" xml:id="i-SHtScL7eaCmbf368W37SkZ">
          <date when="2022-10-18"/>
          <time when="10:29:52"/>
        </correspAction>
        <correspContext corresp="i-SHtScL7eaCmbf368W37SkZ">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-BUqJA5HHCuMfdpuKGsBqQc"/>
        <correspContext corresp="i-BUqJA5HHCuMfdpuKGsBqQc">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Hu4Q8ZfFpNkez7smb2FfaX"/>
        <correspContext corresp="i-Hu4Q8ZfFpNkez7smb2FfaX">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-La3o1m947xyfkYZeswXHL9"/>
        <correspContext corresp="i-La3o1m947xyfkYZeswXHL9">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MFE2q5F5LMU4qtwAugiQi9"/>
        <correspContext corresp="i-MFE2q5F5LMU4qtwAugiQi9">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YLxhs6aamgKh9fUrqE5PMQ"/>
        <correspContext corresp="i-YLxhs6aamgKh9fUrqE5PMQ">
          <ref type="uppgift">2021/22:SoU18</ref>
          <ref type="ref_dok_id">H901SoU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstfrågor - barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-H96k5V2gmTVynqmughbg7y"/>
        <correspContext corresp="i-H96k5V2gmTVynqmughbg7y">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3387 av Juno Blom m.fl. (L) När ett barns liv går sönder – om barn som utsätts för sexuella övergrepp, prostitution och människohandel</div>
      </div>
      <div type="motBody">
        <div type="motProposal" subtype="förslag">
          <head xml:id="i-4WL1z2F6aWKiP52Dwczm4V">
            Förslag till riksdagsbeslut
          </head>
          <list style="ol">
            <item xml:id="i-Q8sXeDTx3jzqgifTKLuv1B">
              Riksdagen ställer sig bakom det som anförs i motionen om att
              inkorporera barnkonventionens tilläggsprotokoll om åtgärder mot
              handel med barn, barnpornografi och barnprostitution i svensk
              lagstiftning, och detta tillkännager riksdagen för regeringen.
            </item>
            <item xml:id="i-G7HMKFNv1howdCU6RqWtbz">
              Riksdagen ställer sig bakom det som anförs i motionen om att
              minimipåföljden efter köp av sexuell handling av ett barn ska
              vara sex månaders fängelse, och detta tillkännager riksdagen för
              regeringen.
            </item>
            <item xml:id="i-LnBu6ByqYzBpK8ejCPq2Ju">
              Riksdagen ställer sig bakom det som anförs i motionen om ändrad
              brottsrubricering av brottet köp av sexuell handling av ett barn
              och tillkännager detta för regeringen.
            </item>
            <item xml:id="i-Q56D5t1WV8q7hUfbsUXjTj">
              Riksdagen ställer sig bakom det som anförs i motionen om att
              ge en aktör ansvar för att kartlägga barns erfarenheter av sex
              mot ersättning och för att förhindra, lokalisera och identifiera
              att barn och unga blir sexuellt utnyttjade mot ersättning, och
              detta tillkännager riksdagen för regeringen.
            </item>
            <item xml:id="i-HkG8J87AfrDsm9HJmqfpTR">
              Riksdagen ställer sig bakom det som anförs i motionen om sugardejting
              mot barn och unga under 18 år och tillkännager detta för regeringen.
            </item>
            <item xml:id="i-X7Dntu61qn7jEz27fXNVmn">
              Riksdagen ställer sig bakom det som anförs i motionen om att
              regeringen bör arbeta för att digitala ansiktsigenkänningsverktyg
              även fortsatt kan användas, så att rättsväsendet kan upptäcka
              och rapportera filmade och fotade övergrepp och identifiera utsatta
              barn, och detta tillkännager riksdagen för regeringen.
            </item>
            <item xml:id="i-VHD8tbg5UVaU8Ky7o39WB4">
              Riksdagen ställer sig bakom det som anförs i motionen om en ändrad
              brottsrubricering av barnpornografibrottet och tillkännager detta
              för regeringen.
            </item>
            <item xml:id="i-XGBUoQdPKQKmfaFEBWuzsx">
              Riksdagen ställer sig bakom det som anförs i motionen om att
              stärka allmänhetens kunskap om hur vuxna kan anmäla kränkande
              bilder och filmer av övergrepp mot barn, och detta tillkännager
              riksdagen för regeringen.
            </item>
            <item xml:id="i-FshsJQdkdWFtaAVUoX1mrJ">
              Riksdagen ställer sig bakom det som anförs i motionen om att
              se över möjligheten att inrätta strategiskt placerade regionala
              barnhus som täcker hela landet, och detta tillkännager riksdagen
              för regeringen.
            </item>
            <item xml:id="i-CheaVEppjt8g5WDfqPfrXu">
              Riksdagen ställer sig bakom det som anförs i motionen om att
              öka barns tillgång till vård för posttraumatisk stress och tillkännager
              detta för regeringen.
            </item>
            <item xml:id="i-Wez2dTDUB7pm6M7UbKyM6u">
              Riksdagen ställer sig bakom det som anförs i motionen om att
              regeringen bör arbeta för att stärka kunskap och kunskapsspridning
              om stöd, vård och bemötande av barn som utsatts för övergrepp,
              och detta tillkännager riksdagen för regeringen.
            </item>
            <item xml:id="i-pv4cqSd1xgxcaxF4Tzvd2">
              Riksdagen ställer sig bakom det som anförs i motionen om frågor
              kring utsatthet och våld till alla barn, och detta tillkännager
              riksdagen för regeringen.
            </item>
            <item xml:id="i-88taa2EB2MgoGosrRLNAV8">
              Riksdagen ställer sig bakom det som anförs i motionen om uppföljning
              av de nya riktlinjerna för hur frågor om sex och samlevnad tas
              upp i lärarutbildningen, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head type="h1" xml:id="i-9AyVUAxdTuDCYvKfymDNCE">
            Motivering
          </head>
          <p xml:id="i-Pz9nbLrh3JqAZvsCkP2GDj">
            Övergrepp mot barn sätter spår för livet. Forskning visar också
            att barn som utsätts för övergrepp löper ökad risk att utsättas
            igen i vuxen ålder. När Ecpat Sverige 2001 publicerade rapporten
            ”Kommersiell sexuell exploatering av barn – en studie av kännedom
            om utnyttjandet av minderåriga i prostitution, pornografi och
            trafficking” avslöjades utnyttjande av barn i vårt land i en omfattning
            som dittills hade varit okänd för det officiella Sverige. Enligt
            Folkhälsomyndigheten har stora delar av gatuprostitu­tionen sedan
            dess flyttat över till internet, vilket gör arbete mot utnyttjande
            av barn över internet till en viktig trygghetsfråga.
          </p>
          <p xml:id="i-JacHpqzyAEDTXR1cAkxZfh">
            FN:s konvention om barnets rättigheter blev svensk lag den 1
            januari 2020. Även konventionens tilläggsprotokoll om åtgärder
            mot handel med barn, barnpornografi och barnprostitution behöver
            inkorporeras i svensk lagstiftning. Europarådets expertorgan med
            ansvar för att övervaka genomförandet av Europarådets konvention
            om bekäm­pande av människohandel (Greta) har kritiserat Sverige
            för att alltför många utredningar läggs på hög eller avskrivs.
            Påföljderna behöver stärkas för dessa brott och det politiska
            ägarskapet bör förtydligas, så att det står klart vilken minister
            som har huvudansvaret för arbetet för att barn inte ska utsättas.
            Ett flertal strategiska beslut krävs för att stärka barnens skydd
            och rättigheter, för att förebygga utnyttjande och för att skärpa
            påföljden för brott.
          </p>
          <head type="h2" xml:id="i-Sio5NqbhXNDBZNptYnT9fm">
            Barn som utnyttjas i prostitution och människohandel
          </head>
          <p xml:id="i-7dxEJt2LQ2mNt1RFrDsz1j">
            När Ecpat Sverige 2001 publicerade rapporten ”Kommersiell sexuell
            exploatering av barn – en studie av kännedom om utnyttjandet av
            minderåriga i prostitution, pornografi och trafficking” framhölls
            att problemet var av en omfattning som dittills hade varit okänd
            för det officiella Sverige. År 2003 uppgav Ungdomsstyrelsen att
            1,8 % av pojkarna i årskurs 3 på gymnasiet och 1 % av flickorna
            själva sade sig ha haft sex mot ersättning. Motsvarande siffror
            år 2009 visade 1,7 % för killarna och 1,2 % för tjejerna. Studier
            gjorda efter 2009 har varierat när det gäller åldersgrupper, metod
            och urvalsgrupper, vilket gör jämförelser svåra. EU-kommissionen
            uppger att EU:s medlemsländer rapporterar en kraftig ökning av
            människohandel med barn för sexuella och andra ändamål. Mörkertalet
            kan dock antas vara stort.
          </p>
          <p xml:id="i-FSBzkHEVJjVCEhqexrvf1r">
            Enligt statistik från Brottsförebyggande rådet (Brå) anmäls årligen
            mellan 12 och 15 brott rörande människohandel för sexuella ändamål
            med barn under 18 år, med undantag för år 2017 då 23 brott anmäldes.
            De flesta brotten anmäldes av Migrationsverket. Åtta av de anmälda
            brotten hade begåtts i Sverige. Enligt Polismyndighetens lägesrapport
            ”Människohandel för sexuella och andra ändamål” (nr 21) har alla
            kända barn som fallit offer för människohandel för sexuella ändamål
            i Sverige sedan lagstiftningen infördes 2002 varit flickor. Majoriteten
            av dem var mellan 16 och 17 år. Mörkertalen är stora och de flesta
            skattningar osäkra, men klart är att människohandel och sexuell
            exploatering av barn kräver strategiskt arbete, stärkta rättigheter
            och skärpta påföljder.
          </p>
          <p xml:id="i-KFhixDY9aDW26a8KcUb65t">
            Vår uppfattning är att minimipåföljden för köp av sexuell handling
            av ett barn ska vara sex månaders fängelse. Mot bakgrund av tidigare
            motionsyrkanden från Liberalerna gjorde riksdagen ett tillkännagivande
            med denna innebörd i bet. 2019/20:JuU7. Frågan har därefter utretts
            och 2020 års sexualbrottsutredning presenterade våren 2021 konkreta
            lagförslag om skärpning av straffminimum till sex månaders fängelse.
            Vi förväntar oss nu att regeringen utan onödigt dröjsmål lägger
            fram färdiga lagförslag till riksdagen. I samband med detta bör
            också brottsrubriceringen ses över. En vuxen kan inte köpa sexuella
            handlingar av ett barn, utan när detta sker är det en form av
            våldtäkt.
          </p>
          <p xml:id="i-41RZ4g5SaLXUta5GNi8NKq">
            Internet skapar nya vägar för förövaren fram till de barn som
            utsätts. Ett exempel på detta är så kallad sugardejting, som är
            ett kontraktliknande arrangemang där oftast yngre kvinnor, s.k.
            sugar babes, får ekonomisk ersättning i form av pengar eller presenter
            av män, sugar daddies, i utbyte mot sällskap och sexuell närhet.
            Kontaktförmedlingen sker via dejtingsajter eller appar. Enligt
            polisens underrättelseuppgifter är sugardejting den absolut vanligaste
            plattform där barn och unga gör sin prostitutionsdebut.
          </p>
          <p xml:id="i-GQcHcgv9pxRVXMcBXgohK5">
            Sugardejting på barn är inget annat än sexuella övergrepp. Barnen
            är unga brotts­offer som behöver samhällets stöd. Det handlar
            inte om sex utan om att vuxna faktiskt köper övergrepp på barn.
            Barn och unga som utsatts måste ses som de brottsoffer de faktiskt
            är. För de barn som utsätts för sugardejting är det ofta så oerhört
            skamfullt att man inte själv klarar att ta sig ur situationen.
            Barnen söker oerhört sällan hjälp själva. Därför är socialtjänstens
            och polisens uppsökande arbete viktigt.
          </p>
          <p xml:id="i-23uemykkR7DhmoZWz7FAmi">
            Vi anser att åtgärder omgående behöver vidtas för att försvåra
            det koppleri som sker via s.k. sugardejtingsajter. Därför bör
            regeringen ge Polismyndigheten eller andra lämpliga myndigheter
            i uppdrag att särskilt söka efter unga människor som riskerar
            att utnyttjas i prostitution via dejtingsidor på nätet eller dejtingappar
            genom s.k. sugardejting. Syftet ska vara att förmedla en direkt
            kontakt till socialtjänsten för att de utsatta ska få hjälp och
            stöd att lämna prostitutionen.
          </p>
          <p xml:id="i-XbMnF117ScX497uKHUVcZw">
            Jämställdhetsmyndighetens första slutredovisning av uppdraget
            om samordning av arbetet mot människohandel och exploatering av
            barn presenterades i april 2019. Där understryks vikten av att
            polisen i samverkan med socialtjänst arbetar aktivt och uppsökande.
            Trots att såväl prostitution som sugardejting förekommer i hela
            landet har ingen aktör haft ett övergripande nationellt ansvar
            för att lokalisera, identifiera och förhindra att barn och unga
            blir sexuellt utnyttjade mot ersättning. Det saknas i dag systematiska
            undersökningar kring barns erfarenhet av människohandel genom
            sex mot ersättning. Den kunskapen behövs och ansvaret för den
            måste samordnas. Vi vill ge en aktör övergripande nationellt ansvar
            för att kartlägga barns erfarenheter av sex mot ersättning. Med
            den kunskapen underlättas arbetet med att förhindra, lokalisera
            och identifiera att barn och unga blir sexuellt utnyttjade.
          </p>
          <head type="h2" xml:id="i-5A8QHbwaHzMnSPgMHM7Lgs">
            Starkare skydd mot människohandel med barn
          </head>
          <p xml:id="i-P55BqAWnn2YZZZ4Zh2ZAfd">
            Det är mycket viktigt att barnperspektivet alltid finns närvarande
            i arbetet mot människohandel och kommersiell handel med sex. Offrens
            utsatthet vid denna form av brottslighet är än större när det
            handlar om barn.
          </p>
          <p xml:id="i-54c76EKwu5BY2epwpczB6b">
            Det behöver finnas god kunskap kring kommersiell sexuell exploatering
            av barn i hela rättskedjan, från poliser och åklagare till domstolsväsendet.
            För att upptäcka och förebygga sexualbrott mot barn behöver även
            andra som arbetar med barn, exempelvis de inom socialtjänsten
            och skolhälsovården, höjd kunskap. Det är viktigt att kunskapen
            om deras rättigheter och utsatthet för kommersiell sexuell exploatering
            förmedlas till alla som arbetar med barn, också till dem som i
            sin framtida profession kommer att möta och arbeta med barn.
          </p>
          <p xml:id="i-3SSsiAdRm75qGc2pqK9QF6">
            Under lång tid har Polismyndighetens nationella operativa avdelnings
            underrättelse­tjänst (Noa UND), i samverkan med socialsekreterare
            från polisens prostitutionsgrupp i Stockholm, arbetat genom att
            leta upp unga personer på internetforum och erbjuda stöd och hjälp
            samt att upptäcka om brott, t.ex. köp av sexuell handling, har
            begåtts och i så fall inleda en förundersökning för att lagföra
            förövarna. Deras arbete måste stärkas och underlättas och erfarenheterna
            bli ett underlag för den nationella strategi som nu, tack vare
            initiativ från Liberalerna, är under utarbetande för att förebygga
            och bekämpa våld mot barn.
          </p>
          <p xml:id="i-XgjNXszJnsQUjrVpyf99o3">
            Europarådets expertorgan med ansvar för att övervaka genomförandet
            av Gretas rapport från 2018 är positivt till upprättandet av ett
            nationellt stödprogram för personer som har fallit offer för människohandel
            och till inrättande av specialiserade polisenheter för bekämpning
            av människohandel. Polis och andra relevanta aktörer i Sverige
            uppmanas att inta en mer proaktiv strategi för att identifiera
            potentiella offer för människohandel. Samtliga dessa delar måste
            även innefatta ett barnrättsperspektiv; särskild ansträngning
            bör riktas mot att identifiera och stötta barn som offer för människohandel,
            och detta arbete bör bli en del av den nationella strategi som
            vi föreslår ovan.
          </p>
          <head type="h2" xml:id="i-AXxBkpJ9PyrnW8rXaLrVHX">
            Stärk Europasamarbetet mot människohandel med barn
          </head>
          <p xml:id="i-2ZhUsY13Ub7z9qh25jRs7G">
            Enligt Europol finns det 3 600 olika nätverk av organiserad brottslighet
            som är aktiva i EU. Deras verksamhet är ofta diversifierad, med
            många olika kriminella verksamheter samlade i koncernliknande
            strukturer. I den organiserade brottslighetens alltmer diversifierade
            portfölj är människohandel med barn för sexuella ändamål ett mycket
            lönsamt affärsområde. Barn förs dit efterfrågan finns.
          </p>
          <p xml:id="i-A9jJopQDZEtMqmjtZz8D2k">
            EU-kommissionen har varit pådrivande i kampen mot människohandel,
            bland annat genom det så kallade traffickingdirektivet 2011 (2011/36/EU).
            Traffickingdirektivet innehåller minimiregler om brottsrekvisit,
            det vill säga förutsättningarna för att en gärning ska vara straffbar,
            och om påföljder för människohandel. EU har även regler som ger
            tredjelandsmedborgare som har fallit offer för människohandel
            rätt till uppehållstillstånd i minst sex månader om de samarbetar
            med polisen för att motverka människohandel och olaglig invandring.
            Rätten gäller även för personer som själva har invandrat olagligt
            till EU. Många offer anser det dock inte värt priset att ta den
            risk som det innebär att träda fram. Mer måste göras för att offer
            för människohandel ska våga ge sig till känna och vittna.
          </p>
          <p xml:id="i-JXMvdfChQDAcYYiokKK1hR">
            Liberalerna anser att EU ska utöka sitt arbete för att skapa
            varningssystem och samarbeta tätt med myndigheter i ursprungsländer
            för människohandel och i länder där barn utsätts för övergrepp.
            På längre sikt vill Liberalerna att EU:s polissamarbete Europol
            ges möjlighet att agera operativt runt om i Europa mot gränsöverskridande
            grov brottslighet. Samma ska gälla åklagarsamarbetet Eurojusts
            motsvarande roll vad gäller samordnad ledning av förundersökningar.
          </p>
          <p xml:id="i-2yxqweAo2RiCaieXjMvjFW">
            En sammanhållen reform av Europol och Eurojust i denna riktning
            kräver fördrags­ändring och det finns mycket att göra på vägen
            dit för att stärka det gemensamma arbetet mot grov gränsöverskridande
            brottslighet. Detta beskrivs närmare i vår rättspolitiska motion.
          </p>
          <head type="h2" xml:id="i-6TKRGxNRanfKbs4sJoN6Uc">
            Sexuell exploatering av barn på nätet
          </head>
          <p xml:id="i-EPavdD5b3i3NNgPAQLSz4d">
            Enligt Folkhälsomyndigheten har gatuprostitutionen i Sverige
            mer än halverats sedan 1995. I stället sker i dag många kontakter
            via internet. Varje år skickas cirka 10 000 tips om sexuell exploatering
            av barn på nätet till svensk polis från NCMEC. Studier visar att
            övergrepp på nätet kan ge lika allvarliga symptom som övergrepp
            utanför. Sedan Ecpat Hotline startade har våldet i det material
            som organisationen granskar blivit allt grövre och barnen allt
            yngre. Forskning visar att risken att utsättas är högre hos barn
            med psykisk ohälsa, sämre föräldrarelationer och/eller låg självkänsla,
            och hos barn som delar med sig av personuppgifter, som söker efter
            kontakt eller som postar avklädda bilder. En särskild riskgrupp
            är barn som tidigare har varit utsatta för trauma. Barn som har
            en extra stark beroendeposition gentemot vuxna, till exempel funktionshindrade
            barn, är även de extra utsatta och behöver uppmärksammas och stärkas.
            Slutligen kräver barns dubbla utsatthet i hederskultur och under
            hedersrelaterat våld att metoder utvecklas för evidensbaserat
            stöd och behandling.
          </p>
          <p xml:id="i-TZapSrimQCCsboFdUxTpyU">
            Rättsväsendets möjligheter att identifiera de barn som utsätts
            måste värnas. För att övergreppsmaterial ska kunna upptäckas,
            raderas och rapporteras och för att barnen i övergreppsmaterial
            ska kunna identifieras måste digitala ansiktsigenkänningsverktyg
            även fortsatt kunna användas. Den nya e‑privacy-förordning som
            de senaste åren förhandlats mellan EU:s medlemsstater måste även
            fortsatt möjliggöra detta arbete.
          </p>
          <p xml:id="i-Ui4kraEUgUxPtm61HTNW98">
            Barnpornografibrottet ska helt eller delvis flyttas till brottsbalkens
            kapitel om sexualbrott och ges en rubricering som bättre uttrycker
            allvaret i att ladda ned, titta på eller sprida skildringar av
            sexuella övergrepp på barn. Brottsrubriceringen ”dokumenterade
            sexuella övergrepp mot barn” kan vara lämplig. En av dagens barnpornografibrott,
            helt eller delvis, och en ändring av brottsrubriceringen ska inte
            innebära att det kriminaliserade området minskar.
          </p>
          <p xml:id="i-FxKe9xdciNFaa8jxguCF7v">
            Kunskap är en nyckel. Allmänheten behöver nås av information
            om hur vuxna kan anmäla kränkande bilder och filmer av övergrepp
            mot barn.
          </p>
          <head type="h2" xml:id="i-LtZLXzAe3TmBwrFmLrfdsB">
            Stärk stödet till de barn som utsätts
          </head>
          <p xml:id="i-7KJqHG29F9BryoudwFnMP3">
            Enligt Nationella trygghetsundersökningen (NTU) utsattes en av
            tre unga tjejer av ett eller flera sexualbrott förra året. Mörkertalet
            sägs även vara stort.
          </p>
          <p xml:id="i-LsLn7sn3CdupKozQpLpvoC">
            Utsatta barns stöd måste stärkas och bli likvärdigt över landet.
            Regeringen bör därför se över möjligheten att inrätta strategiskt
            placerade regionala barnahus som sammantaget täcker hela landet,
            så att varje barn som utsätts får ett gott, samordnat omhändertagande
            under utredningen av svåra övergrepp som det kan ha utsatts för.
            Även barnens tillgång till långsiktigt stöd och vård för posttraumatisk
            stress behöver öka i regionerna. Nationella riktlinjer bör övervägas
            för att värna dessa barn.
          </p>
          <p xml:id="i-8UhanCnpHamMvk7KAttdYW">
            I dag finns ingen utpekad ansvarig för utbildning om människohandel
            med barn och exploatering av barn. Olika myndigheter har olika
            interna utbildningar. En myndighet bör ges ett regeringsuppdrag
            kopplat till kompetenshöjande insatser på detta område, för att
            i samarbete med expertorganisationer stärka såväl kunskapen som
            kunskaps­spridningen om stöd till och vård och bemötande av barn
            som har utsatts för övergrepp, inklusive övergrepp på nätet. Inte
            minst behövs ett utbildningsuppdrag för att säkra och stärka kompetensen
            hos yrkesgrupper som möter barn.
          </p>
          <p xml:id="i-435msxMziwM56gB95vc6an">
            Offer får ofta behandling utifrån att det är ett självskadebeteende,
            och ses inte som brottsoffer. Det är inte acceptabelt. Utsatta
            barn måste erbjudas traumabehandling och förövarna lagföras. Det
            är även viktigt att socialtjänsten arbetar i nära samverkan med
            polisen och att det finns en tydlig handlingsplan för hur kommuner
            ska arbeta mot sexuellt utnyttjande av barn. Polisen besitter
            kunskap och befogenheter för att hitta utsatta unga genom spaning
            på nätet, där både offer och förövare identifieras. Social­tjänsten
            kan direkt slussa vidare utsatta unga till stöd eller snabbt fatta
            beslut om ett omhändertagande (LVU) vid behov.
          </p>
          <p xml:id="i-XGLVy8Q8Pw3Z9WkPVgJKhj">
            Genom att årligen ställa frågor kring utsatthet och våld till
            alla barn kan man upptäcka barn som far illa och sätta in riktade
            insatser där det finns ökade behov. Det ska även alltid finnas
            snabbt tillgänglig traumabehandling för de barn som utsätts. Det
            handlar om unga brottsoffer i behov av stödinsatser utan dröjsmål.
          </p>
          <head type="h2" xml:id="i-KvkTqJVy1dmXyW5qHz6hdU">
            Sex och samlevnad i skolan för bättre skydd mot övergrepp
          </head>
          <p xml:id="i-3osoQB1E8wb1KwNTkMmT4q">
            Sverige var det första landet i världen med obligatorisk sexualundervisning
            och i dag ingår sex och samlevnad som en integrerad del i många
            av kurs- och ämnesplanerna både i grundskolan och på gymnasiet.
            Begrepp som sexualitet, relationer, kön, jämställdhet och normer
            är inskrivna i flera av kurs- och ämnesplanerna. Det innebär att
            ansvaret för kunskapsområdet vilar på flera lärare och ska tas
            upp inom ramen för många kurser och ämnen. Kvaliteten i undervisningen
            varierar dock alltför mycket mellan olika skolor.
          </p>
          <p xml:id="i-Y3RRyKYsEyG5fvnbQGKWzW">
            Eftersom sex och samlevnad inte har varit en obligatorisk del
            under lärarutbild­ningen saknar många lärare såväl kunskap om
            att de ska undervisa i det som verktyg för att faktiskt göra det.
            Den enskilda läraren lämnas att själv ta fram innehåll men också
            att veta och se var i undervisningen det faktiskt kommer in. Också
            i förskolan saknas verktyg och kunskap för att arbeta med dessa
            frågor. Liberalerna har därför medverkat till reformer så att
            frågor kring sex och samlevnad ska vara en obligatorisk del av
            lärarutbildningen. Det är nu viktigt att följa upp detta så att
            förändringen får genomslag.
          </p>
          <p xml:id="i-8Uhc6jkAEvYcsfBh2VtkDT">
            Enligt undersökningar (t.ex. en undersökning 2014 riktad till
            ett representativt urval av cirka 6 000 ungdomar i gymnasieåldern)
            utsätts ett av fem barn i Sverige för någon form av sexuella övergrepp
            under sin uppväxt. Få ämnen är också så påverkade av sin samtid
            som just undervisningen i sex och samlevnad. Barn och unga behöver
            ha kunskap och möjlighet till samtal om sexuella övergrepp, sexuell
            exploatering, om sin rätt till kroppslig integritet, om sexuella
            gränser, om ömsesidighet, om kommunikation och om stereotypa könsroller,
            liksom om hur kroppen fungerar fysiskt.
          </p>
        </div>
        <div type="motSignatures">
          <list>
            <item xml:id="i-XAZkQiHECEHeY6yopnqL7b">
              Juno Blom (L)
            </item>
            <item xml:id="i-UUuXj8nugjkFqGuVM6VGXi">
              Lina Nordquist (L)
            </item>
            <item xml:id="i-8z29HgkzTM3EkKbuUUY4x7">
              Johan Pehrson (L)
            </item>
            <item xml:id="i-XdJjRJoe1gTf1DJizSAXTY">
              Maria Nilsson (L)
            </item>
            <item xml:id="i-UGyQbP7kir1ybLghgAYgto">
              Gulan Avci (L)
            </item>
            <item xml:id="i-WxuR7Cr6U4XJK15YsL9yNn">
              Christer Nylander (L)
            </item>
            <item xml:id="i-DGREnXGaRoqUSmbfyS9bZu">
              Mats Persson (L)
            </item>
            <item xml:id="i-29rotjTTzSKoFJsRwZq2nq">
              Allan Widman (L)
            </item>
          </list>
        </div>
      </div>
    </body>
  </text>
</TEI>
