<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02748">
  <teiHeader>
    <fileDesc>
      <titleStmt>
        <title>Taxi – en form av bildelning</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2748 av Karin Svensson Smith (MP)</title>
          <idno type="rdwebb">H5022748</idno>
          <rs type="number">2748</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022748/text</ref>
          <ref type="dokument_url_html">http://data.riksdagen.se/dokument/H5022748</ref>
          <ref type="dokumentstatus_url_xml">http://data.riksdagen.se/dokumentstatus/H5022748</ref>
          <ref type="docx">http://data.riksdagen.se/fil/2D592B40-AB58-4FCC-B4FB-41FDE8D73AF4</ref>
          <ref type="pdf">http://data.riksdagen.se/fil/0DF2824A-B3A1-402D-AD1C-D7D71988DB8D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2xVtVpHD6vuLRtoKMBkohZ" type="signed"/>
        <correspContext corresp="i-2xVtVpHD6vuLRtoKMBkohZ">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-ShMeZwzUAsDSLqRS74Dfc9" type="submitted">
          <date when="2017-10-04"/>
          <time when="14:58:12"/>
        </correspAction>
        <correspAction xml:id="i-T1vYJhGqJJciSCSQAXUCwp" type="reviewed">
          <date when="2017-10-04"/>
          <time when="15:50:55"/>
        </correspAction>
        <correspAction xml:id="i-HdRpcT6LUUSHsyneeS8Ndr" type="referred">
          <date when="2017-10-13"/>
        </correspAction>
        <correspAction xml:id="i-U59ZuecZ2mU1JQBPAQivDq" type="assigned">
          <date when="2018-10-03"/>
          <time when="15:10:52"/>
        </correspAction>
        <correspContext corresp="i-U59ZuecZ2mU1JQBPAQivDq">
          <ref type="assignedTo">Trafikutskottet</ref>
        </correspContext>
        <correspAction xml:id="i-NAerg6iE1pd7JumGFjpUu4" type="behandlas_i"/>
        <correspContext corresp="i-NAerg6iE1pd7JumGFjpUu4">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9p1b4AvYW3yCPNiGKbCJM2" type="behandlas_i"/>
        <correspContext corresp="i-9p1b4AvYW3yCPNiGKbCJM2">
          <ref type="uppgift">2017/18:TU6</ref>
          <ref type="ref_dok_id">H501TU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU6</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QvswceZcRH7cqyaLK3LCd5" type="motHeader">
        <div xml:id="i-L6GvxLXuiXdvD38E4ccxRh" type="motTitle">
          Motion till riksdagen 2017/18:2748 av Karin Svensson Smith (MP)
          Taxi – en form av bildelning
        </div>
      </div>
      <div xml:id="i-X9JJfKiZEP4pQpRPGH52id" type="motBody">
        <div xml:id="i-EhTHfSDCSRnCvVN5ZM3RC5" type="motProposal" subtype="förslag">
          <head xml:id="i-3r3K6GoR2e9KFDsfwvZbwq">
            Förslag till riksdagsbeslut
          </head>
          <list xml:id="i-XXj8RsmrpjGg3xQP9Euigp" style="ol">
            <item xml:id="i-KBZB41HGxFXJSpwZaxDZQt">
              Riksdagen ställer sig bakom det som anförs i motionen om anropsstyrd
              kollektivtrafik med taxi och tillkännager detta för regeringen.
            </item>
            <item xml:id="i-TZ2sDJyanNa2nrAqqW3Ffp">
              Riksdagen ställer sig bakom det som anförs i motionen om att
              ändra i kollektivtrafiklagen så att ett gemensamt betalsystem
              ska inkludera taxi och tillkännager detta för regeringen.
            </item>
            <item xml:id="i-LnmP7yUp4J4mAAYQX4NHRD">
              Riksdagen ställer sig bakom det som anförs i motionen om att
              taxi ska undantas från trängselavgift och tillkännager detta för
              regeringen.
            </item>
          </list>
        </div>
        <div xml:id="i-VfniL7KpJdXrc2fgKAnsdg" type="motContent">
          <head xml:id="i-KASKCPGYSqFq4rKvW4AypM" type="h1">
            Motivering
          </head>
          <p xml:id="i-Ne6jXjVscaS1MYjxC7Je1e">
            Det privata bilägandet i städer blir allt mer irrationellt. Oavsett
            om bilen är parkerad eller körs är den dyr och tar stor plats.
            Den grundläggande strategin i städer bör vara att göra kollektivtrafiken
            och aktiv mobilitet (cykel och gång) så attraktiv att den privata
            bilkörningen minskar. Men det finns tillfällen då bil behövs som
            komplement till kollektivtrafik och aktiv mobilitet och då kan
            taxi fylla den rollen.
          </p>
          <p xml:id="i-HgdBKDEzrXpJe46ftJEti3">
            Dagens upphandlingar av kollektivtrafik har ofta stora bussar
            även på linjer med få resenärer. När till exempel Arboga kommun
            ersatte den linjebundna busstrafiken med anropsstyrd kollektivtrafik
            med taxi halverades kostnaderna samtidigt som nyttjandegraden
            och kundnöjdheten ökade. Inför gemensamt betalningssystem för
            taxi och övrig kollektivtrafik. Ett gemensamt betalsystem kan
            exempelvis knytas till kollektivappen/kortet. Här finns möjlighet
            att införa en egenavgift som betalas av resenären. I till exempel
            Arboga kommun betalar resenärerna ett fast lågt pris om 20 kronor
            per taxiresa. Taxi bör slippa trängselskatten på samma sätt som
            bussar i linjetrafik undantas.
          </p>
          <p xml:id="i-FrKwQQBvH78LjenYMXKoCj">
            Stadspolitik har blivit allt mer aktuell. Regeringen aviserar
            en stadsmiljöskrivelse och stadsmiljöavtal är införda. Allt fler
            barnfamiljer stannar kvar i staden i stället för att flytta. Samtidigt
            har det visat sig att bilavgaser från bensin- och dieselbilar
            även i låga koncentrationer kan orsaka allvarliga sjukdomar. Sverige
            riskerar att få böta en halv miljon kronor per dag till EU för
            den dåliga luftkvaliteten i de större städerna. Trängseln på gator
            och vägar blir allt svårare att hantera. Många vill cykla till
            och från jobbet men erbjuds inte de sammanhängande nät av komfortabla
            cykelvägar som skulle göra det enkelt. Anpassning till den pågående
            klimatförändringen kräver vegetationsytor mellan husen för att
            motverka översvämningar. Taxi har goda möjligheter att tillsammans
            med övrig kollektivtrafik, cykel, bilpooler och hyrbil bli en
            fullvärdig ersättare till privatbilen.
          </p>
          <p xml:id="i-PFgnrwzVeXEUBKziPs6peE">
            Med tanke på klimatfrågan, vilka attraktiva ytor som kan frigöras
            i våra städer och hur mycket trängseln kan minska måste vi ompröva
            hur vi förflyttar oss och underlätta för dem som väljer bort den
            egna bilen. Enligt Trafikanalys används en personbil i genomsnitt
            cirka tre procent av dygnets alla timmar. Övrig tid står den parkerad
            och upptar plats. Den effektivaste åtgärden för att tillgodose
            dessa önskemål är att byta bilresor mot kollektivtrafik och cykel.
            Men det finns tillfällen där dessa transportsätt inte räcker till.
            Stadsplaneringen borde utgå ifrån människors resbehov och erbjuda
            alternativ som gör det enkelt och bekvämt att leva utan privatbil.
            Detta kan åstadkommas genom en förändrad syn på tjänsten bil och
            en striktare parkeringspolitik. Bilpool och taxi kan utgöra ett
            lämpligt komplement för att kunna tillgodose stadsbors resbehov.
            Taxi är, i sin ursprungliga form, ett förträffligt förflyttningssätt
            från dörr till dörr. Taxi är också den del av kollektivtrafiken
            som är valbar för var och en som vill bli hämtad utanför sin dörr
            – i de fall som den övriga kollektivtrafiken via förutbestämda
            hållplatser och stationer inte räcker till.
          </p>
          <p xml:id="i-2mHQXpePXLQDkDYV422Er9">
            Idag används taxi av affärsresenärer, av äldre människor som
            vill resa tryggt på kvällarna, av barnfamiljer när packningen
            är stor och av skolbarn, sjuka och funktionsnedsatta för att överhuvudtaget
            kunna ta sig från en plats till en annan. Mycket talar för att
            fler och nya grupper av människor kommer att se hyrbil, taxi och
            övrig kollektivtrafik som det självklara sättet att förflytta
            sig. Statistiken över körkort talar för att en ökande grupp unga
            vuxna inte kommer att köra bil överhuvudtaget. År 2012 var det
            57 procent i åldern 18–24 år som hade körkort, jämfört med 76
            procent år 1989.
          </p>
          <p xml:id="i-N5x48fe3MZkvNDupD7NUwb">
            Taxi ses i många ögon som lyxkonsumtion. Enligt Konsumentverket
            kostar det dock cirka 6 000 kronor per månad eller 72 000 kronor
            per år att äga en egen bil (Volvo V70). Genom att ersätta personbil
            med kollektivtrafik och cykel är det möjligt att få utrymme för
            mer angelägna utgifter. Dessutom finns möjlighet att slippa de
            bekymmer med skötsel, parkering och annat som ett bilinnehav medför.
            Det man sparar på att inte äga bil räcker med råge för att ta
            taxi vid behov och komplettera med att hyra bil på sommaren.
          </p>
          <p xml:id="i-9BDLjEAk9LnFSCzysMNXvn">
            Om taxiresan kan göras snabbare och mer pålitlig, vilket den
            blir med minskad trängsel, blir det tydligt för flertalet att
            taxi är en självklar del av kollektivtrafiken. Om taxi kan bidra
            till att antalet privatbilar minskar är det logiskt att taxibilar
            undantas från trängselavgift i de städer som beslutar att införa
            sådana avgifter. En förutsättning för att undantag ska beviljas
            bör dock vara höga emissionskrav.
          </p>
          <p xml:id="i-UpmDKHkQ29LNvnVxcgkRsv">
            Till skillnad från privatbilen rullar en taxi i genomsnitt 50
            procent av sin tid. Det finns alltså ledig taxikapacitet som kan
            användas utan att andelen taxifordon i stadsbilden behöver utökas.
            Därmed har taxi en viktig roll att spela för den moderna kollektivtrafikens
            utveckling och är en förutsättning för att kollektivtrafikbranschen
            ska lyckas attrahera ett stort antal privatbilister.
          </p>
          <p xml:id="i-2X5TwatxGZdWKrkVsDwFvv">
            För att taxi ska bli effektivare behövs sunda konkurrensvillkor.
            Det ska löna sig att vara hederlig – betala skatt, arbetsgivaravgifter
            och avtalsenliga löner. Idag finns kryphål som utnyttjas av oseriösa
            taxiföretag. För att fler ska tycka att taxi är ett praktiskt
            och säkert transportsätt bör det bli lättare att få bilbarnstolar
            om detta önskas vid beställning av taxiresan. För att funktionshindrade
            samt andra taxikunder lättare ska kunna hämtas och lämnas är det
            angeläget att det bli bättre övervakning av och tuffare sanktioner
            mot felparkering.
          </p>
          <p xml:id="i-8jViZD2riAQZET3yeoDWgo">
            Med tanke på vilka attraktiva ytor som kan frigöras, luften förbättras
            bör politiken underlätta för dem som väljer bort bilen. Om politiker
            sätter klimatmålen i fokus bör besluten utgå från att det ska
            vara lätt att leva utan bil i städerna.
          </p>
        </div>
        <div xml:id="i-56MUxAUmcU4CbSqVv7uwyt" type="motSignatures">
          <list xml:id="i-Y3gkQziXQL1BKdLmRDqk9h">
            <item xml:id="i-YAmYTxQLKqk4bcDXUJLj1X">
              Karin Svensson Smith (MP)
            </item>
          </list>
        </div>
      </div>
    </body>
  </text>
</TEI>
