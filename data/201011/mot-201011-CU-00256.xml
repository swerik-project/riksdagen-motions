<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00256">
  <teiHeader>
    <fileDesc>
      <titleStmt>
        <title>Bygglov i områden med lukt och buller genom avtalsservitut</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bygglov i områden med lukt och buller genom avtalsservitut</title>
          <idno type="rdwebb">GY02C256</idno>
          <rs type="number">C256</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C256/text</ref>
          <ref type="dokument_url_html">http://data.riksdagen.se/dokument/GY02C256</ref>
          <ref type="dokumentstatus_url_xml">http://data.riksdagen.se/dokumentstatus/GY02C256</ref>
          <ref type="doc">http://data.riksdagen.se/fil/370F1498-A56A-401D-93FC-D56E265DBAE7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FW3Cs5mDAxNiJHUZfgSFvV" type="signed"/>
        <correspContext corresp="i-FW3Cs5mDAxNiJHUZfgSFvV">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-4w3f3PWrsnFhy2ispucEo4" type="numbering">
          <date when="2010-10-28"/>
        </correspAction>
        <correspAction xml:id="i-Vyw26GiG9jsEHr5oBqwJ37" type="submission">
          <date when="2010-10-26"/>
        </correspAction>
        <correspAction xml:id="i-JfX4DGxdmdFZZsRrc19cSN" type="transfer">
          <date when="2010-10-25"/>
        </correspAction>
        <correspAction xml:id="i-6UisyEQdmdqRER9ExHU1Y2" type="assigned"/>
        <correspContext corresp="i-6UisyEQdmdqRER9ExHU1Y2">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F2EiC7V8jpm3i4D6ByKvMd" type="motBody">
        <div xml:id="i-SQGyZbt9r4PT4fGa7gqr1a" type="motProposal" subtype="förslag">
          <head xml:id="i-2MepySsL8BMAmqFXNHanmM">
            Förslag till riksdagsbeslut
          </head>
          <p xml:id="i-MS39Et47doXQhY1JNtiBgG">
            Riksdagen tillkännager för regeringen som sin mening vad som
            anförs i motionen om att kunna ge bygglov även vid rimliga miljöstörningar
            genom s.k. avtalsservitut.
          </p>
        </div>
        <div xml:id="i-9odhVTsiJNm7Di5n1yqGmC" type="motContent">
          <head xml:id="i-PFksk6nDHRaV1RMUoXX6R" type="h1">
            Motivering
          </head>
          <p xml:id="i-SuMG8t6FJgg2cXbYYY5tSy">
            Vi vill se en blomstrande landsbygd där nya hus byggs vid vägar
            och sjöar, där människor vill leva och bo, och vi vill ha ett
            samhälle som är generöst med att tillåta detta. Vi vill släppa
            loss människors utvecklingskraft genom att möjliggöra för dem
            att förverkliga sina drömmar, inte genom att slå undan benen för
            dem.
          </p>
          <p xml:id="i-P1WLHpZoMQMog8apUvAQLy">
            Många människor med rötter i sin hembygd, eller med drömmar om
            en ny hembygd, vill bygga sitt hus även på platser där det kan
            finnas vissa störningar, s.k. konfliktområden. Detta leder alldeles
            för ofta till att samhället lägger en kall död generell hand över
            människornas heta önskan och förbjuder dem att bygga sitt hus
            där de vill, trots att de äger eller kan köpa marken och är fullt
            införstådda med de störningar som finns. Ofta är det miljöbalkens
            regelverk som sätter krokben för detta. I grunden är miljöbalken
            mycket bra, men ibland kan de generella bestämmelserna inkräkta
            för mycket på människors möjligheter till egna val.
          </p>
          <p xml:id="i-KyhXZrqndXZbawdzwpfkJm">
            Låt oss ta några exempel. I socknarna Bankekind, Vårdsberg, Askeby
            och Landeryd med omnejd utanför Linköping bor det några tusen
            människor i små tätorter och på landsbygden. Flygplanen från Saabflygfältet
            går upp och ner över dessa bygder. Oro från flygplatsen finns
            för att alltfler hus kan öka risken för att miljöbalken på sikt
            kan tvinga fram en stängning eller stark begränsning av flygplatsens
            verksamhet. Därför ligger nu en död hand över bygderna och nya
            bygglov beviljas egentligen inte i dagsläget, trots att de som
            vill bygga accepterar den verklighet och de störningar som föreligger
            och bedömer dem som överkomliga, i likhet med alla dem som sedan
            länge eller genom färska villaköp bor och lever i området. Störningarna
            i området är därtill ofta väsentligt mindre i förhållande till
            hur boendesituationen är i många storstads- och tätortsområden
            i Europa i övrigt.
          </p>
          <p xml:id="i-Fo4NXxEb7yBMNvPZq13ozF">
            I en annan del av landet, Halland, i brytningen mellan skog och
            slätt, bedrivs på ett lantbruk häst- eller animalieuppfödning.
            Några familjer har överenskommit med ägaren att få köpa tomt och
            bygga hus på en vacker kulle några hundra meter från stallet.
            Miljöbalkens generella regler förhindrar att bygglov kan ges,
            och trots att människorna är överens förbjuds de att bygga sitt
            hus. Övriga befintliga hus som ligger ännu närmare stallet bebos
            av människor som stortrivs på landsbygden i närheten av stallet.
          </p>
          <p xml:id="i-UUtvcu8rS4h8M5UR2FFLVm">
            Bakom dessa generella förbudsregler ligger avsikten att förhindra
            framtida konflikter mellan de hus som inte fick byggas och flyg-
            eller stallverksamheten (eller andra liknande verksamheter) och
            att skydda människorna från de miljöstörningar som de deklarerat
            att de är fullt införstådda med.
          </p>
          <p xml:id="i-Br3ntEaTicjC3s4yDP4BTG">
            Det är ändå rätt märkligt att människor som är överens sinsemellan,
            och som vill satsa sina pengar på att bygga just på den här platsen,
            förbjuds detta av stat eller kommun som vet bättre än de berörda
            att de inte tål de buller- eller luktstörningar som de vet om
            och är fullt beredda att leva med och som tiotals eller tusentals
            andra människor i området redan lever med. Staten liksom de som
            bedriver den miljöstörande verksamheten är rädd för att framtida
            ägare kommer att kräva att den miljöstörande verksamheten upphör
            eller kommer att kräva skadestånd av den.
          </p>
          <p xml:id="i-TjKJDYgF8ooDkww7KGBNip">
            Det finns faktiskt ett fullt möjligt sätt att möjliggöra för
            människor i många av dessa fall att få bygglov, trots t ex begränsade
            mängder av buller eller lukt.
          </p>
          <p xml:id="i-N7Q3Tpdi14gQD1EEpboQDs">
            Samhällets döda hand över dessa områden kan rätt enkelt lyftas
            undan genom så kallade avtalsservitut, vilka förs in i fastighetsregistret
            och ålägger fastigheten och varje ny ägare vartefter att tåla
            de störningar som fanns vid byggtillfället. I ett slag undanröjs
            de risker som staten och den miljöstörande verksamheten vill förhindra
            men utan att man till varje pris behöver förhindra själva byggnationen!
          </p>
          <p xml:id="i-XLV6sCt4sQpePDLaebwiWF">
            Servitut får enligt lagen upplåtas endast om det är ägnat att
            främja en ändamålsenlig markanvändning och att ändamålet är av
            stadigvarande betydelse för den härskande fastigheten. Servituten
            är oftast ej tidsbegränsade. Den miljöstörande verksamheten skrivs
            in i tingsrättens fastighetsregister som ett avtalsservitut och
            ålägger fastigheten att allt framgent tåla de angivna störningarna.
            Nästföljande ägare kommer då att få kännedom om detta, bli medveten
            om den miljöstörande verksamheten och framför allt avsäga sig
            rätten att kräva verksamhetens upphörande eller skadestånd.
          </p>
          <p xml:id="i-77kYvvSnzCXLC75tMWUtou">
            Vi föreslår att riksdagen begär att regeringen återkommer till
            riksdagen med lagförslag som medelst avtalsservitut möjliggör
            bebyggelse av s.k. konfliktområden enligt ovan. Detta ger självfallet
            inte de som ansöker om bygglov någon absolut rätt att få bygga.
            Självklart ska en sedvanlig bygglovsprövning göras, men det skulle
            väsentligt öka möjligheten att tillåta människor att bygga där
            de avtalat med varandra och vill göra det.
          </p>
          <p xml:id="i-5GcrFEKhir6N1BZs5gzw1o">
            Detta skulle enligt vår mening vara en verkningsfull åtgärd i
            arbetet för att utveckla en levande landsbygd och för att ta vara
            på människors drivkrafter och vilja.
          </p>
        </div>
        <div xml:id="i-DZ6Qd2AgzLFfz9yepeYBkm" type="signatureBlock">
          <list xml:id="i-QRdVceBZDcLDUZQXom5HQS">
            <item xml:id="i-6MNZBhKQZyftRsmZmhdWK4" who="i-N9Pi9YpD4nvtCEsVp2CGcX" type="signature">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
