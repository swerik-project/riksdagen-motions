<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-02551">
  <teiHeader>
    <fileDesc>
      <titleStmt>
        <title>Ett stärkt medborgarskap</title>
        <author corresp="i-7H4PDcMCMUzP6iinK28TBh">av Jonas Andersson i Skellefteå m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2551 av Jonas Andersson i Skellefteå m.fl. (SD)</title>
          <idno type="rdwebb">H9022551</idno>
          <rs type="number">2551</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9022551/text</ref>
          <ref type="dokument_url_html">http://data.riksdagen.se/dokument/H9022551</ref>
          <ref type="dokumentstatus_url_xml">http://data.riksdagen.se/dokumentstatus/H9022551</ref>
          <ref type="docx">http://data.riksdagen.se/fil/50CF4080-0224-43B3-9298-0533CCCD753E</ref>
          <ref type="pdf">http://data.riksdagen.se/fil/B7F8FF20-D344-4A81-B26A-74F75DB275FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8qWQhARK324EgRwB8hbQ6j" type="signed"/>
        <correspContext corresp="i-8qWQhARK324EgRwB8hbQ6j">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-WADM7rcAsZ5zKHM6tqcyYq" type="submitted">
          <date when="2021-10-01"/>
          <time when="18:52:18"/>
        </correspAction>
        <correspAction xml:id="i-XdqZS9AVANcjizzUrkdhvM" type="reviewed">
          <date when="2021-10-04"/>
          <time when="11:20:22"/>
        </correspAction>
        <correspAction xml:id="i-Pa6DHr25MhAEEkT5NYhiHQ" type="referred">
          <date when="2021-10-14"/>
        </correspAction>
        <correspAction xml:id="i-X4nwdNvzh7tjkAT7n7LXyP" type="assigned">
          <date when="2022-10-05"/>
          <time when="11:53:11"/>
        </correspAction>
        <correspContext corresp="i-X4nwdNvzh7tjkAT7n7LXyP">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-MUvbf6XoCj1uDeCDBMjgYE" type="behandlas_i"/>
        <correspContext corresp="i-MUvbf6XoCj1uDeCDBMjgYE">
          <ref type="uppgift">2021/22:SfU13</ref>
          <ref type="ref_dok_id">H901SfU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU13</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8KvgjFcw9vpe5vFBArFoUW" type="behandlas_i"/>
        <correspContext corresp="i-8KvgjFcw9vpe5vFBArFoUW">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GZuESxUuACExwuMiw9wYEM" type="motHeader">
        <div xml:id="i-CyA7MYQ8xRvTN76h7QwrMa" type="motTitle">
          Motion till riksdagen 2021/22:2551 av Jonas Andersson i Skellefteå
          m.fl. (SD) Ett stärkt medborgarskap
        </div>
      </div>
      <div xml:id="i-CoMkdVfVdaijChKvJrtEFv" type="motBody">
        <div xml:id="i-V318ZvVXPVV7nBKNLBd2xd" type="motProposal" subtype="förslag">
          <head xml:id="i-YCPrppZMGAvix83BcosG5v">
            Förslag till riksdagsbeslut
          </head>
          <list xml:id="i-9JXwZG8gk1M2RvawjX1M3r" style="ol">
            <item xml:id="i-WeJKLgtyNBQkAfsA1amSQ1">
              Riksdagen ställer sig bakom det som anförs i motionen om längre
              hemvisttid för att beviljas medborgarskap och tillkännager detta
              för regeringen.
            </item>
            <item xml:id="i-DSnyK4KJ315mCy7K7LcGTk">
              Riksdagen ställer sig bakom det som anförs i motionen om skärpta
              vandelskrav och tillkännager detta för regeringen.
            </item>
            <item xml:id="i-7qZAvWRa7vKbVVUzZRqQmS">
              Riksdagen ställer sig bakom det som anförs i motionen om vandelskrav
              för unga och tillkännager detta för regeringen.
            </item>
            <item xml:id="i-J2Dx5T9JefcknXBAgC3BJY">
              Riksdagen ställer sig bakom det som anförs i motionen om att
              utreda ett visst försörjningskrav kring medborgarskap och tillkännager
              detta för regeringen.
            </item>
            <item xml:id="i-uK734LhJA1CEnXALFMnr7">
              Riksdagen ställer sig bakom det som anförs i motionen om språkkrav
              och språktest och tillkännager detta för regeringen.
            </item>
            <item xml:id="i-TVYEpzs3zEXEJwdLrL53dc">
              Riksdagen ställer sig bakom det som anförs i motionen om samhällskunskapskrav
              och samhällskunskapstest och tillkännager detta för regeringen.
            </item>
            <item xml:id="i-Ly3jopZ6q57bdAgZCSo5mf">
              Riksdagen ställer sig bakom det som anförs i motionen om en lojalitetsförklaring
              och tillkännager detta för regeringen.
            </item>
            <item xml:id="i-Pih9Z8oBdZbhWLgi6HYP15">
              Riksdagen ställer sig bakom det som anförs i motionen om ett
              moratorium för medborgarskap och tillkännager detta för regeringen.
            </item>
            <item xml:id="i-3eqg5tvGMPExaXi8dH27x7">
              Riksdagen ställer sig bakom det som anförs i motionen om återkallande
              och ogiltigförklarande av medborgarskap och tillkännager detta
              för regeringen.
            </item>
            <item xml:id="i-VVJ3qygXsQWtQzqxcRf6vz">
              Riksdagen ställer sig bakom det som anförs i motionen om att
              skydda minderårigas svenska medborgarskap och tillkännager detta
              för regeringen.
            </item>
            <item xml:id="i-39XiBga87X8qN2zcsDAKmY">
              Riksdagen ställer sig bakom det som anförs i motionen om frivilligt
              avsägande av svenskt medborgarskap i syfte att återvandra och
              tillkännager detta för regeringen.
            </item>
          </list>
        </div>
        <div xml:id="i-BJsFUDpTQyctaFLkMXcnih" type="motContent">
          <head xml:id="i-Wo9TFQGQYTBPNZDJoPYbNK" type="h1">
            Motivering
          </head>
          <p xml:id="i-NC3R92hD87S5VL5vvZsNEK">
            För Sverigedemokraterna är kopplingen mellan medborgarskap och
            nationell identitet en viktig grundbult i samhällsbygget. Den
            som är medborgare i Sverige ska också vara en del av Sverige och
            se Sverige som sitt hemland. En ansökan om att få upptagas till
            medborgare är en ansökan om att denna samhörighet formellt ska
            bekräftas. Att upptagas till medborgare ska ses som ett bevis
            för att Sverige är den sökandes nya, permanenta hemland. Detta
            menar vi bidrar till ett sammanhållet folk med god samhällsgemenskap,
            där klyftor mellan infödda och invandrade svenskar minimeras.
          </p>
          <p xml:id="i-VC8Y4oZfM3NsMH2tzFZ1Ui">
            Att kraven för medborgarskapet höjs gör visserligen att färre
            kan bli medborgare. Genom höjda krav för medborgarskap blir dock
            belöningen och känslan desto större när den nya medborgaren väl
            får medborgarskapet i sin hand. Samtidigt minskar risken för att
            personer som kommer till Sverige enbart för att åtnjuta sociala
            förmåner, eller som inte kan hålla sig inom lagens ramar, blir
            medborgare.
          </p>
          <head xml:id="i-GvomaeJ4vxZWWuc1ksMm9A" type="h2">
            Skärpta krav för medborgarskap
          </head>
          <head xml:id="i-TPo8z8RRC6ksSqrPqvG96h" type="h3">
            Längre vistelsetid för medborgarskap
          </head>
          <p xml:id="i-NZk632pr92nKd8SDDW1ezQ">
            En utlänning som upptas till svensk medborgare ska ha hunnit
            rota sig i Sverige ordentligt. Detta är i mångt och mycket en
            fråga om hur länge man haft sin hemvist i vårt land, med allt
            som följer av detta. Med nuvarande regler kan det i vissa fall
            räcka med så kort hemvisttid som två år för att upptagas till
            medborgare, även om det oftast snarare rör sig om tre–fyra år,
            med en formell normaltid på fem år. Dessa krav har varit i princip
            oförändrade sedan 70-talet, ett halvt sekel sedan, trots de enorma
            förändringar som vårt land genomgått sedan dess. Då ska man också
            komma ihåg att reglerna stadigt hade blivit mer generösa dessförinnan,
            från kravet på tio år som rådde under andra världskrigets flyktingströmmar.
          </p>
          <p xml:id="i-LpoFTT65znT76T6e4NHCpa">
            I dagsläget är det tydligt att Sverige drabbats av en migrations-
            och integrationskris, där hundratusentals personer i vårt land
            knappt känner någon tillhörighet till vår nation, knappt kan vårt
            språk och knappt bryr sig om våra normer, lagar och regler. Sverige­demokraterna
            vill betona vikten av att leva sig in i svenska förhållanden för
            att med­borgarskapet ska te sig naturligt och av att myndigheternas
            förmåga att bedöma en utlännings lämplighet att upptagas till
            medborgare måste stärkas.
          </p>
          <p xml:id="i-KxQNQExi4FfbVfQwfqrjpg">
            Sverigedemokraterna vill därför skärpa kravet på hemvisttid.
            Enligt normalregeln bör det återigen krävas tio års hemvist i
            Sverige för att upptagas till medborgare. Nordiska medborgare
            bör även fortsatt kunna erhålla medborgarskapet tidigare, efter
            fyra års hemvist i Sverige. I övrigt ska däremot tio års hemvisttid
            vara kravet. Som hemvisttid ska inte räknas tid som man bott i
            Sverige utan giltigt tillstånd.
          </p>
          <head xml:id="i-BqGbXwNvXhrzEvmcFM17n6" type="h3">
            Skärpta vandelskrav
          </head>
          <p xml:id="i-YFd4NnUN7Ao75k4PXvf4V5">
            Även frågan om utlänningars uppförande har varit central för
            frågan om medborgar­skap. Under nästan hela det föregående århundradet
            hette det att utlänningar som ville upptagas till svenska medborgare
            skulle föra en hederlig vandel. Fram till 70‑talet tolkades kravet
            brett, så att en rad olika faktorer kunde leda till att en utlännings
            ansökan avslogs, bland annat missbruk eller allmän asocialitet.
            Betoningen låg på Sveriges rätt att fritt besluta huruvida en
            utlänning var värdig medborgarskapet.
          </p>
          <p xml:id="i-4ikD3T8GpWK2mKtHyNCqhW">
            Sedan dess har det dock tolkats alltmer snävt, så att endast
            domar i brottmål och skulder hos Kronofogdemyndigheten ingår i
            bedömningen i dag. Det är också väl reglerat vilka typer av domar
            som kan ligga till last för utlänningen och hur lång tid som får
            förflyta sedan utlänningen senast dömdes för ett visst brott,
            den så kallade dispens­tiden eller karenstiden. Följden har blivit
            att den breda bedömningen helt förlorats och med det den större
            möjligheten att avslå en ansökan för att utlänningen inte bedöms
            värdig. Dispenstiden har också bestämts till en mycket begränsad
            tid. Slutligen har själva benämningen förändrats, på det att den
            dåvarande socialdemokratiska regeringen ansåg begreppet vandel
            ålderdomligt och ändrade till levnadssätt.
            <ref xml:id="i-7v5X5b5p41b9y1hAqCKAo5" target="i-WgRAQaQsF35617QqsqZ16X">
              [1]
            </ref>
          </p>
          <p xml:id="i-ByYzEEMciaLBznWhB8rfR5">
            Sverigedemokraterna beklagar att vandelskravet kommit att urholkas
            över tiden. Utlänningar med kriminella kopplingar eller liknande
            asocialitet måste vara utestängda från medborgarskapet. Visserligen
            är det alltjämt rimligt att en utlänning inte för alltid är utestängd
            från medborgarskapet för ett ringa brott begånget långt bak i
            tiden. Men vid grova brott, såsom sexual- eller våldsbrott, ska
            det dock aldrig vara möjligt att upptagas till medborgare.
          </p>
          <p xml:id="i-Hd4rt56v3jcB721gRGaz4T">
            Vi noterar att regeringen i oktober 2019 tillsatte en utredning
            för att se över frågor om bland annat språkkrav och samhällskunskapskrav.
            Frågan om vandelskrav har dock endast i ringa omfattning berörts
            i utredningsdirektiven, något som mot bakgrund av de senaste årens
            migrations-, integrations- och brottskris måste betraktas som
            ansvarslöst. I slutbetänkandet (SOU 2021:54) föreslogs mycket
            riktigt endast begränsade ändringar kring vandelskraven, främst
            vad gällde ärenden om förvärv av medborgarskap genom anmälan.
            Särskilt upprörande är att det i dessa ärenden ska räcka med att
            sökanden inte begått ”allvarlig brottslighet” för att förvärva
            medborgarskapet, snarare än ett hederligt levnadssätt, som i naturalisationsärenden.
          </p>
          <p xml:id="i-8JAS9WySoW4SqwQGGgpt2K">
            Vi noterar också att en utredning tillsatts kring preskriptionstider
            för brott, med sluttiden den 10 november 2021 (dir. 2020:91).
            Straffnivåerna och synen på viss brottslig­het har förändrats
            över tid och den forensiska och tekniska utvecklingen gör det
            möjligt att utreda och lagföra brott på ett rättssäkert sätt även
            sedan en lång tid förflutit. Detta bör rimligtvis också få utslag
            i frågan om vandelskrav för att upptagas till medborgare.
          </p>
          <p xml:id="i-A3uJYv4JSBxgoHBjX8wdAL">
            Sverigedemokraterna anser att även frågan om vandelskraven i
            bred bemärkelse måste utredas, så att kraven skärps och medborgarskapet
            uppvärderas. Medborgarskap ska återigen begränsas till utlänningar
            som på allvar fört en hederlig vandel.
          </p>
          <head xml:id="i-UNrY2yQYdooipfK3tmNMnM" type="h3">
            Vandelskrav för unga
          </head>
          <p xml:id="i-7gtimCRdkxf5aJs4LS6jFH">
            De begränsade vandelskrav som i dagsläget finns har också flera
            undantag och kryphål. Inget vandelskrav uppställs till exempel
            för minderåriga som bott i Sverige i tre år och har permanent
            uppehållstillstånd. Det är alltså fullt möjligt för en fjortonåring
            att komma till Sverige, rekryteras in i ett kriminellt nätverk,
            dömas för flera grova brott och ändå bli svensk medborgare vid
            17 års ålder. Om utlänningen kommit till Sverige ett år tidigare,
            vid 13 års ålder, gäller detta undantag ända till 21 års ålder.
            Även vuxna kan alltså bli medborgare i Sverige, trots att de dömts
            för grova brott.
          </p>
          <p xml:id="i-EoTi7Cszo83N2cfYYSFCwM">
            Sverigedemokraterna anser att detta är orimligt och anser att
            vandelskraven ska omfatta alla straffmyndiga personer. En 15-åring
            som dömts för brott ska alltså kunna nekas medborgarskap, på ett
            sätt som motsvarar vad som gäller för vuxna i normalfallet.
          </p>
          <head xml:id="i-MmkZjt2rQyBwBjbB6gQPCE" type="h3">
            Försörjningskrav
          </head>
          <p xml:id="i-MAisodFoGcZHCARN6zsD67">
            I och med hur värdefullt det svenska medborgarskapet måste anses
            vara, och de stora förmåner som kommer med det, är det rimligt
            att det ställs krav på en viss försörjnings­förmåga för att beviljas
            medborgarskap. Att ha arbetat och gjort rätt för sig och inte
            ha legat samhället till last är ett tecken på en samhörighet med
            det svenska samhället, att man deltar på samma villkor som alla
            andra i byggandet av det gemensamma goda. Sådana krav var också
            normen före 70-talets stora reformer, då många krav avskaffades.
          </p>
          <p xml:id="i-Tfdz6KSYFL93PkqBogAT6Q">
            Sverigedemokraterna anser enligt ovan att de förändringar som
            ägt rum i vårt land de senaste decennierna, i synnerhet det ökande
            utanförskapet och tillkomsten av en i det närmaste institutionaliserad
            etnisk underklass, kräver ett förändrat regelverk. Sverige bör
            därför utreda möjligheten att återinföra krav på tryggad försörjning
            för att kunna beviljas medborgarskap.
          </p>
          <p xml:id="i-J7xro88npqYyc7DDxaDugW">
            I bedömningen bör både nuvarande och tidigare förhållanden beaktas
            och särskilt utlänningens självständighet gentemot de allmänna
            bidragssystemen. Det bör handla om varaktig försörjningsförmåga,
            främst av arbete. I vissa fall bör undantag från försörjnings­kravet
            övervägas, exempelvis i fall som rör barn, varaktigt sjuka eller
            pensionärer.
          </p>
          <head xml:id="i-GjimJMTN639ziRXRbWJSfY" type="h3">
            Språkkrav och språktest
          </head>
          <p xml:id="i-CeSMBjb2fxT68uowxE7qe2">
            Det svenska språket är kittet som håller det svenska samhället
            samman och bör vara en självklar minsta gemensam nämnare för svenska
            medborgare. Det var också ett uttryck­ligt krav för att upptagas
            till medborgare fram till 1980-talet. Sedan dess har det dock
            inte funnits något språkkrav överhuvudtaget, trots otaliga försök
            från flera partier, inklusive Sverigedemokraterna, att återinföra
            det och trots att forskning visat att det skulle innebära att
            medborgarskapet skulle öka i betydelse.
          </p>
          <p xml:id="i-4GeXqUwZSyvh2aMWh1qvFy">
            Vi noterar som tidigare nämnt att regeringen i oktober 2019 tillsatte
            en utredning för att se över frågan om språkkrav. Vi kan bara
            beklaga att utredningen i sitt betänkande (SOU 2021:2) inte alls
            ställt tillräckligt hårda krav och dessutom låtit stora grupper
            omfattas av undantag. Att en utlänning för att upptagas till svensk
            medborgare inte behöver behärska svenska språket mer än en grundskoleelev
            behärskar spanska, franska eller ett annat tredjespråk måste framstå
            som löjeväckande. Att utlänningar med svåra funktionsnedsättningar
            inte kan förväntas lära sig svenska är givetvis rimligt, men att
            en utlänning undantas från kraven för att han eller hon kom till
            Sverige som analfabet är orimligt.
          </p>
          <p xml:id="i-XLPEcTminkCMcGvGoLTzmH">
            Sverigedemokraterna anser att tyngdpunkten i dessa frågor måste
            vara Sveriges bästa, vad som är till gagn till riket som det tidigare
            hette i medborgarskapsfrågor, och inte någon form av missriktat
            rättviseargument av det slag som tidigare använts mot införandet
            av språkkrav.
            <ref xml:id="i-GHdhxJGjdYoKFo7rL66XrP" target="i-9VBhg3BrzkzPj519qZbDMK">
              [2]
            </ref>
            Ett språkkrav för att upptagas till medborgare bör därför återinföras.
            Miniminivån bör motsvara minst godkända betyg i grundskolan eller
            i europeisk terminologi (GERS) nivå B2. Detta ska gälla i såväl
            tal som skrift. Undantag bör endast gälla sådana utlänningar som
            uppenbarligen inte förmår lära sig svenska.
          </p>
          <head xml:id="i-8Hp2voFxgmoUJMr1zaMTNc" type="h3">
            Samhällskunskapskrav
          </head>
          <p xml:id="i-GzHcFA4vjkxou4esjscSyH">
            För att bli medborgare i Sverige är det även rimligt att ha kunskap
            om hur det svenska samhället fungerar. Grundläggande kunskap om
            svensk historia är av vikt för att skapa förståelse för hur Sverige
            ser ut i dag, liksom vilka skyldigheter och rättigheter som finns
            inom olika områden. Sverigedemokraterna har länge föreslagit ett
            krav på kunskap kring det svenska samhället och kring svensk kultur
            för att kunna upptagas till med­borgare.
          </p>
          <p xml:id="i-F5twahW6nCz5Spxanbj7SH">
            Även denna fråga har utretts av den tidigare nämnda medborgarskapsutredningen.
            Även här blev dock resultatet att alltför stora grupper undantagits
            från samhällskunskaps­kraven och att kraven blivit för lågt satta.
          </p>
          <p xml:id="i-R9SKBfxgo6C64LmdE5HhGc">
            Sverigedemokraterna anser att tyngdpunkten i dessa frågor måste
            vara Sveriges bästa, vad som är till gagn till riket som det tidigare
            hette i medborgarskapsfrågor. Utlänningar måste därmed avkrävas
            god kännedom om både det svenska samhället och vår kultur och
            historia. Exempel på viktiga kunskapsområden är hur svensk demokrati
            fungerar, jämställdhet och jämlikhet, normer kring samtycke och
            sexualitet, yttrande- och åsiktsfrihet, hur ett sekulärt samhälle
            ser ut och hur det förhåller sig till religions­friheten, hur
            skattesystemet fungerar visavi offentlig välfärd etc. Dessa kunskaper
            ska säkerställas genom prov innan medborgarskap beviljas.
          </p>
          <head xml:id="i-NY9TJ2MikcULQg7UEVD3sK" type="h3">
            Lojalitetsförklaring
          </head>
          <p xml:id="i-HD5V1neWmfE2ee6xVHLPZK">
            Utöver de vandelskrav som i dag finns för att beviljas medborgarskap
            menar Sverige­demokraterna att det bör införas en obligatorisk
            lojalitetsförklaring som slutsteg i ansökningsprocessen för att
            medborgarskap ska godkännas. Denna lojalitetsförklaring bör hänvisa
            till vårt kungahus, vår demokrati och våra mest grundläggande
            värderingar. Den kan med fördel vara en del av de medborgarskapsceremonier
            som kommunerna sedan 2015 är ålagda att organisera och exempelvis
            innefatta en högtidlig offentlig ed, inför familjemedlemmar och
            vänner, som en offentlig symbol för ens nya gemenskap med Sverige.
            En sådan ed, tillsammans med ett högtidligt handslag för att markera
            välkomnandet in i den svenska gemenskapen, kan också med fördel
            användas för att motverka misogyna och liknande asociala tendenser,
            såsom med framgång gjorts i Frankrike och Danmark.
          </p>
          <p xml:id="i-A3LDmdBpzAdHF3haWp1EyE">
            Hur en sådan lojalitetsförklaring i Sverige ska formuleras och
            implementeras i praktiken och i samband med medborgarskapsceremonier
            bör utredas.
          </p>
          <head xml:id="i-LRWJyxrgoyW8u5T6w5Juse" type="h2">
            Övriga medborgarskapsfrågor
          </head>
          <head xml:id="i-9m23boJ5bV5T6gAdJ7r2XV" type="h3">
            Moratorium för medborgarskap
          </head>
          <p xml:id="i-DkFFRNU3ryVpGCQhbwQDfF">
            Det gradvisa urholkandet av kraven för att upptagas till medborgarskap,
            som redan beskrivits ovan, har lett till att många tiotusentals
            människor varje år blir svenska med­borgare trots att de varken
            kan svenska, kan försörja sig, förstår vårt samhälle eller hyser
            någon lojalitet till vårt land. Under föregående decennium har
            400 000 utlänningar upptagits till svenska medborgare, och nästan
            70 000 bara år 2020. Samtidigt har den enorma arbetsbörda som
            lagts på Migrationsverket också inneburit brister i ärende­hanteringen.
          </p>
          <p xml:id="i-CJDeMqj1xFoydkEatH16nP">
            Sammantaget innebär detta att det finns ett stort behov att tillfälligt
            stoppa möjlig­heten att både ansöka om och beviljas medborgarskap.
            Ett sådant moratorium bör vara åtminstone fram till dess att bättre
            rutiner gällande uppföljning, kontroll och kvalitets­säkring av
            fattade beslut, och ny lagstiftning i syfte att stärka medborgarskapets
            värde, kommit på plats.
          </p>
          <head xml:id="i-JVFPoY59StvmxYXGkNjjsL" type="h3">
            Återkallande och ogiltigförklarande av medborgarskap
          </head>
          <p xml:id="i-JykyVjpshfc9nYmk3kd1pg">
            Till skillnad från flera länder i Sveriges närhet saknar Sverige
            helt möjlighet att åter­kalla eller ogiltigförklara ett svenskt
            medborgarskap, även om det beviljats på felaktiga grunder. Denna
            reglering är rentav grundlagsskyddad. Efter de senaste årens enorma
            migrationsflöden har dock antalet uppgifter om fusk och mutbrott
            i samband med medborgarskapsärenden ökat. Det måste betraktas
            som stötande att konsekvenserna av att ha fuskat till sig det
            högsta erkännande av samhörighet som Sverige kan erbjuda en människa
            är obefintliga.
          </p>
          <p xml:id="i-7zSuFoWbuTiLRncFtA1Gmy">
            På samma sätt har flera fall uppmärksammats i våra grannländer
            gällande med­borgare som anslutit sig till terrororganisationer
            med hemlandet som måltavla. I dessa fall har våra grannländer
            kunnat agera med kraft, återkallat medborgarskapet och utvisat
            utlänningarna. I Sverige saknas möjligheter till sådana åtgärder.
            Det framstår som orimligt att en person som velat skada sitt eget
            land på fruktansvärda sätt fortfarande ska kunna göra anspråk
            på landets skydd. Även i fall när det inte är det egna landet
            som utgör måltavla måste det anses stötande att Sverige utgör
            tillflykt åt terrorister och massmördare.
          </p>
          <p xml:id="i-EvqmWbNwgwr9AYDDm4JJd8">
            En utredning bör därför tillsättas för att utreda frågan om en
            person ska kunna få sitt svenska medborgarskap ogiltigförklarat,
            eller återkallat, om personen antingen tillskan­sat sig det orättmätigt
            eller begår alternativt avser att begå brott mot mänskligheten
            eller mot Sverige. Möjligheten att ogiltigförklara och återkalla
            ett svenskt medborgarskap som beviljats en statslös bör särskilt
            utredas.
          </p>
          <head xml:id="i-KRQcRUn75GY5CQkCGpA9c4" type="h3">
            Skydda minderårigas medborgarskap
          </head>
          <p xml:id="i-H5TTqYDr12eWXJkqHXvMhQ">
            Ett stärkt medborgarskap förutsätter inte enbart att det ställs
            fler krav för att erhålla det utan även ett ökat skydd från att
            berövas det, särskilt för minderåriga. Utredningen om starkare
            skydd mot barnäktenskap, tvångsäktenskap och brott med hedersmotiv
            presen­terade i augusti 2018 sitt slutbetänkande (SOU 2018:69).
            Av detta framgick att det före­kommit fall när den eller de som
            haft vårdnaden om ett barn ansökt om att barnet ska befrias från
            sitt svenska medborgarskap i samband med att barnet förts utomlands,
            exempelvis för att giftas bort. I sitt remissvar på slutbetänkandet
            indikerade Migrations­verket att dagens lagstiftning inte är tillräcklig
            för att försvara dessa unga svenska medborgares rätt till det
            svenska medborgarskapet.
          </p>
          <p xml:id="i-SxgVpStyTbTL6aHjyaCEeT">
            Den tidigare nämnda medborgarskapsutredningen har även lämnat
            förslag om hur både barns och vuxnas rättigheter kan stärkas när
            det gäller medborgarskapet. Dessa förslag är mycket positiva och
            bör snarast genomföras. Det kan dock övervägas huruvida de är
            tillräckligt långtgående, i synnerhet när det gäller barn.
          </p>
          <p xml:id="i-Mng9SsCczmA3zomLW5g3KV">
            Sverigedemokraterna anser därför att frågan bör utredas vidare,
            i synnerhet huruvida en ansökan om att säga upp ett svenskt medborgarskap
            alltid ska prövas i domstol om det gäller en minderårig.
          </p>
          <head xml:id="i-Qm8MNFUsTQxJKnm2BbehJs" type="h3">
            Frivilligt avsägande av svenskt medborgarskap i syfte att återvandra
          </head>
          <p xml:id="i-QHvY1vHQLh8kjLJNRBZt35">
            Många av de personer som under årens lopp flytt till Sverige
            har sedermera blivit med­borgare i vårt land. I och med den bristfälliga
            lagstiftning som varit rådande inom detta område är det sannolikt
            att många trots detta lever i ett utanförskap, fjärran från det
            svenska samhället. De har inte lärt sig svenska eller kommit i
            varaktig egen försörjning och bor ofta i etniska enklaver, vilket
            leder till utanförskap från majoritetssamhället. Samtidigt har
            skälen bakom deras flykt i flera fall upphört, genom att fred
            och demokrati kommit fler till del.
          </p>
          <p xml:id="i-3VMM5SWdJ7iHUEHDHkJyqq">
            Sverigedemokraterna har sedan länge anfört Sveriges ansvar som
            humanitär stormakt att hjälpa de som en gång flytt att återvandra
            hem, för att bygga upp sina hemländer. Vi menar att detta ansvar
            i viss mån kvarstår även när det gäller personer som sedermera
            blivit svenska medborgare. Vi föreslår därför att svenska medborgare
            som tidigare haft uppehållstillstånd på grund av skyddsskäl ska
            kunna ta del av de återvandringsinsatser Migrationsverket erbjuder,
            inklusive ett framtida återvandringsstöd. Detta ska villkoras
            med att de frånsäger sig det svenska medborgarskapet, eftersom
            ju det tidigare hem­landet återigen blivit deras hemland.
          </p>
          <p xml:id="i-2QzsDyZhgdyvgdk7RVnfbM">
            Lämpligen skulle den återvändande behålla sitt svenska medborgarskap
            under en återetableringsperiod. Under den perioden betraktas återvandringsstödet
            i praktiken som ett lån. Om den återvändande vid periodens slut
            beslutar sig för att stanna i hemlandet, och frånsäger sig det
            svenska medborgarskapet, avskrivs lånet. I annat fall ska lånet
            återbetalas.
          </p>
        </div>
        <div xml:id="i-JKGY6rV7iLgHuSL4N8bj3t" type="signatureBlock">
          <list xml:id="i-GTsvmj4A6F3YctYxbg15Ug">
            <item xml:id="i-XjhBdWAfAVpuRoBSum1mKG" who="unknown" type="signature">
              Jonas Andersson i Skellefteå (SD)
            </item>
            <item xml:id="i-87KRAyn5FFwAxA6wK8QYQB" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
            <item xml:id="i-63WTz6AFR8Y1NgcqjfjMiT" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
            <item xml:id="i-2gtA7WGNwixR23x6nmLqLd" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
          </list>
        </div>
        <div xml:id="i-7ddaFfNY6L5zJTsWWwy3Dg" type="motNotes">
          <noteGrp xml:id="i-HiyYsMC85jeqDHNe6tcUgj">
            <note xml:id="i-WgRAQaQsF35617QqsqZ16X">
              [1] Prop. 1999/2000:147 s. 47–48.
            </note>
            <note xml:id="i-9VBhg3BrzkzPj519qZbDMK">
              [2] Se exempelvis SOU 1999:34.
            </note>
          </noteGrp>
        </div>
      </div>
    </body>
  </text>
</TEI>
