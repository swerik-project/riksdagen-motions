<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-01371">
  <teiHeader>
    <fileDesc>
      <titleStmt>
        <title>Gränshinder inom socialförsäkringen</title>
        <author corresp="i-DLx4ySwzLpD3342zPr9u8Q i-XS1DYyajKnUSXB7m9DT6C2">av Rickard Persson och Rasmus Ling (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1371 av Rickard Persson och Rasmus Ling (båda MP)</title>
          <idno type="rdwebb">H3021371</idno>
          <rs type="number">1371</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3021371/text</ref>
          <ref type="dokument_url_html">http://data.riksdagen.se/dokument/H3021371</ref>
          <ref type="dokumentstatus_url_xml">http://data.riksdagen.se/dokumentstatus/H3021371</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DLx4ySwzLpD3342zPr9u8Q</idno>
            <name>Rickard Persson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3V65pjJc83SNzZ54m1j8zp" type="signed"/>
        <correspContext corresp="i-3V65pjJc83SNzZ54m1j8zp">
          <note type="signatory" corresp="i-DLx4ySwzLpD3342zPr9u8Q"/>
          <note type="signatory" corresp="i-XS1DYyajKnUSXB7m9DT6C2"/>
        </correspContext>
        <correspAction xml:id="i-99o8tg6TFeDWxQRhp2rF84" type="submitted">
          <date when="2015-10-05"/>
          <time when="14:52:34"/>
        </correspAction>
        <correspAction xml:id="i-U4U5X9Rh5Trt6uYBz9Xrc6" type="referred">
          <date when="2015-10-13"/>
        </correspAction>
        <correspAction xml:id="i-UUtZZ29CNzAMAqgKTJxTvK" type="assigned">
          <date when="2016-08-22"/>
          <time when="08:13:04"/>
        </correspAction>
        <correspContext corresp="i-UUtZZ29CNzAMAqgKTJxTvK">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-VuU7HyiWEKZDvR3jN48tP5" type="behandlas_i"/>
        <correspContext corresp="i-VuU7HyiWEKZDvR3jN48tP5">
          <ref type="uppgift">2015/16:SfU1</ref>
          <ref type="ref_dok_id">H301SfU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XnhywTTw281Dk2iBkuiwKQ" type="motHeader">
        <div xml:id="i-6a5MK9nEenpbxokjkqNkUW" type="motTitle">
          Motion till riksdagen 2015/16:1371 av Rickard Persson och Rasmus
          Ling (båda MP) Gränshinder inom socialförsäkringen
        </div>
      </div>
      <div xml:id="i-RRocxSJr5Qu5fiv5CVRgTc" type="motBody">
        <div xml:id="i-JY5K1atYhKaNW5GtL5pm8j" type="motProposal" subtype="förslag">
          <head xml:id="i-P2AzYbkmowaQMdgSn5hmZN">
            Förslag till riksdagsbeslut
          </head>
          <list xml:id="i-WUQWhL4oX8BcTgBhBjvVDD" style="ol">
            <item xml:id="i-84xDLGsG4mEEg7hgcvhRXQ">
              Riksdagen ställer sig bakom det som anförs i motionen om att
              undanröja gränshinder inom socialförsäkringen och tillkännager
              detta för regeringen.
            </item>
          </list>
        </div>
        <div xml:id="i-WLrjFUrsA5hqSJSGNpgAoy" type="motContent">
          <head xml:id="i-8VnXJHXe4jYKD73amAcytc" type="h1">
            Motivering
          </head>
          <p xml:id="i-H8hJvwd6nsyT9vfwvBCV4e">
            Varje dag gränsarbetar många svenskar. De vanligaste länderna
            att arbeta i är Norge och Danmark. Det saknas exakta siffror på
            hur många som rör sig över gränserna men enligt SCB pendlade uppskattningsvis
            44 000 personer från Sverige till jobb i Danmark och Norge under
            2011. Enligt norska siffror är det totalt mellan 55 000 och 80
            000 svenskar som arbetar i Norge (varav många är bofasta i Norge).
          </p>
          <p xml:id="i-FqWakYHqNWumPyxao3VMfa">
            Det är välkänt att socialförsäkringarnas olika utformning i olika
            länder skapar problem för de som gränsarbetar. Exempelvis skiljer
            sig kraven på den enskilde i arbetslöshetsförsäkringen åt mellan
            länderna och det kan vara svårt för denne att förstå vad som förväntas
            av hen då liknande situationer behandlas olika i olika länder
            och då skillnader som inte är relevanta i ett land är avgörande
            i ett annat land. Det finns också brister i samspelet mellan de
            gemensamma reglerna på EU/EES-nivå och tillämpningen av nationell
            rätt.
          </p>
          <head xml:id="i-NYHxEAMEro4FGAgrf88Fq6" type="h2">
            Gränshinder av olika slag
          </head>
          <p xml:id="i-L2VqMQDmrcPyvzCtiHWwSW">
            Gränshinder kan vara väldigt olika till karaktären. De omfattande
            listor på gränshinder som till exempel tillhandhålls av Nordiska
            ministerrådets gränshinderdatabas, myndighetsportalen Grensetjänsten
            samt Öresundskommittén är många och av allehanda slag. Parlamentariska
            Socialförsäkringsutredningens delbetänkande SOU 2011:74 redogör
            för ett stort antal gränshinder och kommer med förslag på hur
            dessa kan lösas. I utredningen skiljs på gränshinder där (1) arbete
            pågår för att lösa dem, (2) de som bedöms kunna undanröjas eller
            reduceras på annat sätt än genom rättslig regering, (3) de som
            beror av andra länders rättsliga reglering samt (4) de gränshinder
            som bedöms möjliga att lösa genom rättslig reglering i Sverige.
          </p>
          <head xml:id="i-TB3B8EKreytpiHteLvXTTe" type="h2">
            Utredningsförslagen som ännu inte åtgärdats
          </head>
          <p xml:id="i-SJ9mTFtotzYgcSXZVRqiGB">
            Av de gränshinder som lyftes upp i parlamentariska Socialförsäkringsutredningens
            delbetänkande, SOU 2011:74, är idag, fyra år senare, flera fortfarande
            inte åtgärdade. Vad gäller gränshinder möjliga att lösa genom
            rättslig reglering i Sverige och vilka ännu inte åtgärdats, återfinns
            följande:
          </p>
          <head xml:id="i-JAXseXPKWGSFYsMmGSrur7" type="h3">
            Medlemsproblematiken i arbetslöshetsförsäkringen
          </head>
          <p xml:id="i-6h4ATq7EU9L1bmF9tB9bWX">
            Den som är bosatt i Sverige och tar arbete i ett annat medlemsland
            och som inte ser till att omfattas av arbetslandets arbetslöshetsförsäkring
            från första arbetsdagen kan vid arbetslöshet få lägre arbetslöshetsersättning
            i Sverige på grund av att försäkringsperioden brutits. Detta då
            inkomstrelaterad arbetslöshetsersättning kräver 12 månaders obrutet
            medlemskap i en arbetslöshetskassa. Problematiken försvåras ytterligare
            av att en person som söker medlemskap i en arbetslöshetskassa
            vilken inte motsvarar den yrkesgrupp den tillhört under utlandsarbetet
            kan få avslag på sin medlemsansökan med hänvisning till ”rätt”
            arbetslöshetskassa. Detta får till följd att personens inträdesansökan
            till ”rätt” arbetslöshetskassa inte gäller från datumet vid första
            ansökan. Ges den som arbetat i ett annat EU/EES-land längre tid
            på sig att ansöka om medlemskap i en svensk arbetslöshetskassa
            (genom att ansökan bakdateras) kan fler som arbetat utomlands
            få ett väsentligt bättre försäkringsskydd vid arbetslöshet.
          </p>
          <head xml:id="i-C7KtNsxN2DEjU324i4CCN3" type="h3">
            Inkomstrelaterat aktivitetsstöd inom Jobb- och utvecklingsgarantin
          </head>
          <p xml:id="i-NsE5adPmu97N34vBkwbmfV">
            Den som deltagit i Jobb- och utvecklingsgarantin (JOB) eller
            jobb- och utvecklingsgarantin för ungdomar (UGA) och haft ett
            kortare arbete i ett annat medlemsland har rätt att återinträda
            i garantin. Emellertid kan denne bara få inkomstrelaterad ersättning
            om den under tiden den arbetat utomlands fortsatt vara medlem
            i en svensk arbetslöshetskassa. För att få ersättning enligt inkomstbortfallsförsäkringen
            krävs 12 månaders sammanhängande medlemskap i en svensk arbetslöshetskassa.
            För att bli medlem i en arbetslöshetskassa ska den som inte arbetar
            uppfylla villkoren i arbetslöshetskassans stadgar om tidigare
            arbete inom arbetslöshetskassans verksamhetsområde. I flera av
            arbetslöshetskassornas stadgar finns en begränsning av verksamhetsområdet
            till Sverige. Även om det finns ett undantag från detta i en föreskrift
            från Inspektionen för arbetslöshetsförsäkringen (IAFFS 2015:1,
            2§) förutsätter denna dock att den som återinträder är arbetslös
            och har rätt till arbetslöshetsersättning enligt svensk lagstiftning,
            vilket diskvalificerar den som återinträder i JOB eller UGA. Skulle
            reglerna för återinträde i en svensk arbetslöshetskassa ändras
            eller lagstiftningen tydliggöras gällande medlemskapet, skulle
            fler personer som arbetat utomlands få rätt till ett högre aktivitetsstöd.
          </p>
          <head xml:id="i-8555cNHXh6d9sFL5Ze3D3a" type="h2">
            Gränshinder som inte åtgärdats enligt Nordiska ministerrådet
          </head>
          <p xml:id="i-8CTXwHddRafRzZYiDYGUxg">
            Enligt Nordiska ministerrådet finns 53 olösta gränshinder kvar
            för svenskar som arbetar i de andra nordiska länderna. Inom området
            social och hälsa kvarstår 16 olösta gränshinder. Bland annat dessa
            sammanfattat:
          </p>
          <head xml:id="i-E1CVQUtcA4fUnUFP7A5zgP" type="h3">
            Utbetalningar av sociala förmåner vid tvivel om vilket land som
            har betalningsansvaret
          </head>
          <p xml:id="i-P2XiJN3dMsQYnwGwL9xh8r">
            Det finns skillnader i ländernas uppfattningar om vilket land
            som ska betala sociala förmåner till medborgare som rör sig över
            gränserna. För att undvika att enskilda blir utan sociala förmåner
            kunde Sverige och andra länder använda sig av möjligheten att
            göra interimistiska utbetalningar under den tid de oftast tidskrävande
            utredningarna pågår.
          </p>
          <head xml:id="i-21ZgxeALNCjoToizaxDgqg" type="h3">
            Lägre ersättning vid föräldraledighet till följd av studiestöd
            från ”fel” land
          </head>
          <p xml:id="i-Esh42yitmyUGzBsGcw6BJ3">
            En del av den svenska föräldrapenningen baseras på den sjukpenninggrundande
            inkomsten (SGI). I vissa fall kan förälderns SGI omfattas av skydd
            under arbetslöshetsperioder och studieperioder (SGI-skydd). För
            att detta skydd ska gälla under en studieperiod krävs att föräldern
            har studerat med studiestöd från Sverige. Enligt finsk rätt är
            det möjligt att efter studier få ersättning vid föräldraledighet
            om studenten fått studiestöd från Finland under de fyra sista
            månaderna före föräldraledigheten. Kan dessa regler samordnas
            mellan länderna, så även studiestöd från andra länder kunde omfattas
            av SGI-skyddet, kunde fler studenter få ett bättre försäkringsskydd
            vid föräldraledighet.
          </p>
          <head xml:id="i-Fp3fXigid7rrm1o7SG796H" type="h3">
            Krav på personnummer och ID-handlingar ett problem för gränsarbetare
          </head>
          <p xml:id="i-YauXkKz6g2jb6yRjrq5azN">
            De nationella kraven på personnummer och andra former av id-handlingar
            ställer till svårigheter för personer som rör sig över gränserna.
            Det kan röra sig om konsumenter som inte kan göra de ärenden de
            önskar på post, bank etc. i ett land där de inte är bosatta. Identifikation
            vid internethandel över gränserna är ett annat likartat problem.
            Samordnas detta inom Norden ökar inte bara rörligheten för människor
            utan även möjligheten till gränshandel.
          </p>
          <head xml:id="i-5XnWg7NWmojqWHGuCw3eyB" type="h3">
            Personlig assistent vid flytt
          </head>
          <p xml:id="i-QeqmnAMK9GT7ryUoW3S6By">
            Allvarligt funktionshindrade personer med personlig assistent
            har svårigheter att få med sin assistent vid flytt. Olika länder
            bedömer rätten till assistent nationellt och anställningsförhållandena
            för personliga assistenter skiljer sig mellan länderna. En samordning
            av detta är angelägen.
          </p>
          <head xml:id="i-CKoVHiLrkGdabWEkF7vkke" type="h3">
            Flytt för institutionaliserade personer
          </head>
          <p xml:id="i-VWYPm7JChiCAazaTdqcyhs">
            Enligt den nordiska konventionen om socialt bistånd och sociala
            tjänster ska de ansvariga myndigheterna samarbeta för att göra
            det möjligt för äldre eller institutionaliserade personer att
            flytta till det land där de har starkast personlig anknytning.
            Detta fungerar idag inte i praktiken på grund av oklarheter kring
            betalning och ansvar men måste kunna samordnas mellan länderna.
          </p>
          <head xml:id="i-U8MG8xZpR9SaSYXLwjCqnE" type="h3">
            Det särskilda bidraget i det svenska bostadsbidraget upphör vid
            utlandsarbete
          </head>
          <p xml:id="i-SdoQGwDJnvt1z7EbdqhEC">
            En person som bor i Sverige och får arbete i annat nordiskt land
            och därför omfattas av det landets lagstiftning, har inte längre
            rätt till de svenska socialförsäkringsförmåner som omfattas av
            EU:s samordningsregler, inklusive det särskilda bidraget i bostadsbidraget.
            Det särskilda bidraget kan utgöra cirka hälften av bostadsbidraget
            till barnfamiljer. Personen har inte alltid rätt till motsvarande
            förmån i arbetslandet. Andra nordiska länder har dock andra system
            som ersätter en familjs kostnader för sin bostad, exempelvis genom
            skattesystemet.
          </p>
          <head xml:id="i-HV2cttc7eCbpypjwZ6hpth" type="h3">
            Bortfall av föräldrapenning vid tidsbegränsat arbete
          </head>
          <p xml:id="i-8YgnXzx3BDcr6TyQdyVXL1">
            Det går inte att temporärt avbryta sin period med föräldrapenning
            för att ta ett jobb (heltid/deltid) i ett annat nordiskt land.
            Detta kommer ur principen reglerad i EU-förordningarna om att
            man ska vara socialförsäkrad i det land man arbetar i. Följden
            av ett avbrott i föräldraledigheten enligt ovan blir att rätten
            till kontantförmån med anledning av faderskap eller moderskap
            ändras till grundnivå efter att arbetet har avslutats, det vill
            säga rätten till förmånen i det tidigare arbetslandet upphör och
            ersätts med förmån på grundnivå i bosättningslandet.
          </p>
          <head xml:id="i-5L8dZdifFzEFxn8twm46YF" type="h3">
            Olika medicinsk bedömning av arbetsförmåga mellan länderna
          </head>
          <p xml:id="i-CQWiiGN3ZQqpSj49ANXi1x">
            Bedömningen när det gäller medicinskt underlag skiljer sig mycket
            mellan länderna. Man kan till exempel bli bedömd arbetsförmögen
            i ett land och bedömd att ha restarbetsförmåga i ett annat.
          </p>
          <head xml:id="i-ALoSm3oe5EzPr8y69hJWwK" type="h3">
            Ingen rätt till studiestöd efter arbete utomlands
          </head>
          <p xml:id="i-SpT447fhYSQVgbm2tZZyR9">
            De flesta nordiska länder har ett bosättningskrav i sin studiestödslagstiftning.
            För att ha rätt till studiestöd måste sökanden därför i regel
            ha bott två av de senaste fem åren i sitt hemland. Det gör att
            personer som rört sig över gränserna och jobbat i ett annat land
            kan ha svårigheter att få studiestöd.
          </p>
          <head xml:id="i-1xacvTMGWsNaenzN6mxqy" type="h3">
            Skillnader i nivåer på ländernas arbetsgivaravgifter
          </head>
          <p xml:id="i-9iQ8DxKMxtN4kN9mEqWUvH">
            Skillnaderna i nivåerna på ländernas arbetsgivaravgifter kan
            göra det svårt för en person bosatt i ett land med högre avgifter
            att få arbete i ett land med lägre arbetsgivaravgifter om lagvalsbestämmelserna
            gör att bosättningslandets lagstiftning ska tillämpas. Till exempel
            kan arbetsgivaren kräva att anställningen i landet med lägre avgifter
            är villkorad av att personen inte samtidigt arbetar i sitt bosättningsland.
          </p>
          <head xml:id="i-Fo7Zbe8qKhxMkGeES3ggwK" type="h3">
            Beräkning av förmån vid arbetsoförmåga efter arbete i flera nordiska
            länder
          </head>
          <p xml:id="i-2jaRWzJvi7wKonKhx513M4">
            En person bor i ett nordiskt land och arbetar flera år i ett
            annat nordiskt land. Personen är således försäkrad i arbetslandet.
            Skulle personen senare övergå till att arbeta i bosättningslandet
            blir personen istället försäkrad där. Om hen kort efter att arbetet
            påbörjades i bosättningslandet blir arbetsoförmögen på grund av
            sjukdom och blir beviljad förmån vid arbetsoförmåga i bosättningslandet,
            kan ersättningen bli betydligt lägre jämfört med en person som
            inte också har arbetat i ett annat land.
          </p>
          <head xml:id="i-JwG2LMfa83UbNo7auGcBKg" type="h2">
            Ett aktivt arbete mot gränshinder
          </head>
          <p xml:id="i-31a9uZxhMQLZ26UBa6M1g2">
            Arbetet med att undanröja gränshinder behöver växlas upp. Det
            kan ske på olika sätt och regeringen har en viktig roll i detta
            arbete. Regeringen kan initiera fördjupade och mer frekventa kontakter
            med grannländernas regeringar för att lösa ut de frågor som inte
            har kommit någon vart på andra nivåer. Det kan övervägas om det
            behöver tillsättas en särskild samordnare för gränshindersarbetet.
            Förordningar kan behöva ses över. Man bör även beakta möjligheten
            att i regleringsbrev för relevanta myndigheter betona vikten av
            att undanröja gränshinder.
          </p>
        </div>
        <div xml:id="i-7wh1LnfVkaJ3ak8EzcXLjW" type="motSignatures">
          <list xml:id="i-3Y6Ww1BiRGLGYrdV1cby98">
            <item xml:id="i-RqQFnmbSCTL6HbMuLjtYSt" who="i-DLx4ySwzLpD3342zPr9u8Q">
              Rickard Persson (MP)
            </item>
            <item xml:id="i-EoRCFm8KGyH9N6ugKNtEdc" who="i-XS1DYyajKnUSXB7m9DT6C2">
              Rasmus Ling (MP)
            </item>
          </list>
        </div>
      </div>
    </body>
  </text>
</TEI>
