<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01026">
  <teiHeader>
    <fileDesc>
      <titleStmt>
        <title>Fikru Maru och situationen i Etiopien</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1026 av Désirée Pethrus (KD)</title>
          <idno type="rdwebb">H5021026</idno>
          <rs type="number">1026</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021026/text</ref>
          <ref type="dokument_url_html">http://data.riksdagen.se/dokument/H5021026</ref>
          <ref type="dokumentstatus_url_xml">http://data.riksdagen.se/dokumentstatus/H5021026</ref>
          <ref type="docx">http://data.riksdagen.se/fil/3745D3CF-B6B5-45D6-981B-48AD6396ACB1</ref>
          <ref type="pdf">http://data.riksdagen.se/fil/D99A8A6B-B22F-470F-91BF-B2AB3CDE4D4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MhWZ1Kv8e5GmMcGu6dEge7" type="signed"/>
        <correspContext corresp="i-MhWZ1Kv8e5GmMcGu6dEge7">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-NUXMSidhdL6msJEXdX95eB" type="submitted">
          <date when="2017-10-02"/>
          <time when="12:03:56"/>
        </correspAction>
        <correspAction xml:id="i-MzgYUmvsHZCAbVQVV9ZZj" type="reviewed">
          <date when="2017-10-02"/>
          <time when="12:24:01"/>
        </correspAction>
        <correspAction xml:id="i-mvTSXM4A3nuQpq8jMPHWR" type="referred">
          <date when="2017-10-13"/>
        </correspAction>
        <correspAction xml:id="i-pbD8boGng7JXPz7zoHqt1" type="assigned">
          <date when="2018-05-30"/>
          <time when="18:03:40"/>
        </correspAction>
        <correspContext corresp="i-pbD8boGng7JXPz7zoHqt1">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Kim89khNKjNNAGgnZpFyZM" type="behandlas_i"/>
        <correspContext corresp="i-Kim89khNKjNNAGgnZpFyZM">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EKzATT7NEgigsTkwqyrD97" type="behandlas_i"/>
        <correspContext corresp="i-EKzATT7NEgigsTkwqyrD97">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BaZ933jVr6uFHNFTj1zJT8" type="motHeader">
        <div xml:id="i-TZPjMGz3Jgs1s7DTRX3zcA" type="motTitle">
          Motion till riksdagen 2017/18:1026 av Désirée Pethrus (KD) Fikru
          Maru och situationen i Etiopien
        </div>
      </div>
      <div xml:id="i-FzUNjQ4dg7sBB4xH3t8JBC" type="motBody">
        <div xml:id="i-F2XSirizGJ5ZtsF2kRBcvf" type="motProposal" subtype="förslag">
          <head xml:id="i-QVVaJHRZCag68dXrPnBHcK">
            Förslag till riksdagsbeslut
          </head>
          <list xml:id="i-43uweEZgtHdqiDyFzp2J4o" style="ol">
            <item xml:id="i-KnVrLvRsFFNs3ACiFhy6cS">
              Riksdagen ställer sig bakom det som anförs i motionen om att
              regeringen bör uppmärksamma Etiopien på att leva upp till sina
              åtaganden utifrån landets ratificeringar av internationella konventionen
              om medborgerliga och politiska rättigheter, internationella konventionen
              mot korruption och internationella konventionen om medborgerliga
              och politiska rättigheter (ICCPR), och detta tillkännager riksdagen
              för regeringen.
            </item>
            <item xml:id="i-7noV1XXnkQWTiWJ3qAqVqF">
              Riksdagen ställer sig bakom det som anförs i motionen om att
              regeringen bör ta upp situationen för journalister i allmänhet
              men specifikt också i Etiopien inom FN, och detta tillkännager
              riksdagen för regeringen.
            </item>
            <item xml:id="i-WL77D6rDcQH367ppYyeTTn">
              Riksdagen ställer sig bakom det som anförs i motionen om att
              regeringen bör se över biståndet till Etiopien, och detta tillkännager
              riksdagen för regeringen.
            </item>
            <item xml:id="i-2geKCg3sTTDdJscXANEY5o">
              Riksdagen ställer sig bakom det som anförs i motionen om att
              regeringen och UD ska göra allt som står i deras makt för att
              Fikru Maru ska friges och få vård och tillkännager detta för regeringen.
            </item>
            <item xml:id="i-63bqkey9uuzK2fFbTRU2GH">
              Riksdagen ställer sig bakom det som anförs i motionen om att
              företrädare för Sveriges regering bör besöka Fikru Maru i hans
              fängelse, och detta tillkännager riksdagen för regeringen.
            </item>
          </list>
        </div>
        <div xml:id="i-URutqJjSiE8Sev3P3X29Xu" type="motContent">
          <head xml:id="i-5yuFv54MFF6fAuHeqAC41d" type="h1">
            Motivering
          </head>
          <p xml:id="i-8NfVjUnXiQKwm5SHPZ1hJS">
            Med sina 100 miljoner invånare sägs Etiopien vara en av de snabbast
            växande ekonomierna i Afrika och drar till sig avsevärda utländska
            investeringar, utöver jordbruk, byggnadsverksamhet och industri
            även omfattande utvecklingsprojekt såsom anläggandet av dammar
            för vattenkraftverk och plantager. Landet arrenderar också i stor
            skala ut mark, ofta till utländska bolag. Under det gångna årtiondet
            har landet i snitt haft en tillväxttakt på 10 %. Trots detta är
            Etiopien fortfarande ett av de fattigaste länderna, med en BNI
            per capita på 632 US-dollar. Landet kom på 173:e plats av 187
            i FN:s index för mänsklig utveckling 2014.
          </p>
          <p xml:id="i-BtG8x3w5ioN9bkrCtYhp7u">
            Sverige är en betydande biståndsgivare till Etiopien. Inom ramen
            för den antagna strategin för åren 2016–2020 har stödet ökat till
            Etiopien. Under våren 2016 meddelade regeringen att man fördubblade
            stödet från 100 till 200 miljoner kronor. På Sidas hemsida kan
            man se att biståndet under 2016 motsvarade cirka 400 miljoner.
            Biståndet går framförallt ut på att stärka mänskliga rättigheter
            och att förebygga natur- och klimatkatastrofer. Det humanitära
            arbetet i samband med svältkatastrofen har också ökat. Men situationen
            vad avser mänskliga rättigheter och demokrati har dessvärre inte
            förbättrats trots stort bistånd från det internationella samfundet.
            Sverige bör därför se över sitt bistånd till Etiopien.
          </p>
          <p xml:id="i-MvaoucExAxDZ9ktDSunoWK">
            Undantagslagar i Etiopien har nyligen upphävts. Dessa infördes
            förra året efter oroligheter som – enligt en statligt sanktionerad
            utredning i april – krävde 669 liv. Det som utlöst protestvågen
            som började redan under 2015 är staden Addis Abebas geografiska
            tillväxt på bekostnad av människors bostäder och mark, vilket
            väckt oro inom flera folkgrupper.
          </p>
          <p xml:id="i-K2r8Qd4XbVtAfXMCVvdS3X">
            Undantagstillståndet gav polisen rätt att bland annat visitera
            misstänkta och genomföra husrannsakningar utan domstolsbeslut.
            Etiopiens mötesfrihet inskränktes och människor kunde hållas frihetsberövade
            utan rättegång. Även diplomatkåren drabbades då de inte fick röra
            sig mer än fyra mil från huvudstaden Addis Abeba utan specialtillstånd.
          </p>
          <p xml:id="i-CuoxSyVj4RVum2mnuor8Xc">
            Etiopien, i praktiken en enpartistat, har i åratal kritiserats
            för att använda undantagstillstånd och anti-terrorlagar för att
            slå ner på politisk opposition, människorättsaktivister och journalister.
            Särskilt situationen för fängslade journalister bör ges ökad uppmärksamhet.
            Regeringen bör ta upp situationen för journalister i allmänhet
            men specifikt också i Etiopien, inom FN. Etiopien har genom att
            ratificera konventioner som Internationella konventionen mot korruption
            och Internationella konventionen om medborgerliga och politiska
            rättigheter (ICCPR) förbundit sig att agera med respekt för medborgerliga
            och politiska rättigheter på ett sätt som idag inte sker.
          </p>
          <p xml:id="i-R33Qq5MtkowQaUVHxJ2AoQ">
            Etiopiens situation är allvarlig avseende mänskliga rättigheter.
            I detta sammanhang kan fängslandet av den svensk-etiopiske kardiologen
            dr Fikru Maru ses. Sedan 2013 har han suttit fängslad i Etiopien
            på högst tvivelaktiga grunder. Han har tidigare varit ansvarig
            för driften av Etiopiens första hjärtsjukhus i Addis Abeba.
          </p>
          <p xml:id="i-6XwKEMKDfZSH3fKgytEWnz">
            Fikru Maru är sedan över 4 år frihetsberövad i etiopiskt fängelse.
            Han har diabetes och förhållandena i fängelset är mycket undermåliga,
            varför hans situation är mycket allvarlig. Det mesta tyder på
            att Fikru Maru har hamnat i en politisk vendetta i Etiopien där
            man försöker komma åt en minister som tidigare har varit tullminister.
            I oktober 2016 dömdes Fikru Maru till fyra år och åtta månaders
            fängelse. Men senare ogiltigförklarades vittnesmålen som låg till
            grund för domen. I maj 2017 kom beskedet att han friats från åtalspunkter
            om mutbrott. Men friandet innebar inte att han släpptes från fängelset.
            Nya anklagelser har istället kommit om terroristbrott, som går
            ut på att Fikru Maru skulle ha uppviglat till uppror i och utanför
            fängelset.
          </p>
          <p xml:id="i-Xwdai9CsYVwC3q9AygHW72">
            Rättegångsprocessen återupptogs i början av sommaren men ajournerades
            efter en kort tid. Enligt den etiopiska rätten ska förhandlingarna
            återupptas i januari 2018.
          </p>
          <p xml:id="i-HyXYuSKphEHZS7xDh869jV">
            Det saknas en tydlighet från svenska statsråd vars besök i Etiopien
            under Fikru Marus tid som fängslad varit mycket frekventa. I synnerhet
            under den tid som ledde till att Sverige erhöll en plats i FN:s
            säkerhetsråd. Statsministern kallade under sitt tredje besök i
            Etiopiens huvudstad Addis Abeba för sitt ”andra hem”. Det förpliktigar,
            att agera för en fungerande rättsstat.
          </p>
          <p xml:id="i-E4FEgb8ncy7PDMAHpStCcJ">
            I samband med rättsprocessen och fängslandet av de svenska journalisterna
            Martin Schibbye och Johan Persson agerade den dåvarande regeringen
            med diplomatisk närvaro vid alla rättegångar. Men också med offentliga
            uttalanden och samråd med Europeiska unionen och USA samt genom
            att statsminister Fredrik Reinfeldt träffade den etiopiske premiärministern
            personligen och adresserade de fängslade svenskarnas situation.
            Dåvarande utrikesminister Carl Bildt träffade dessutom personligen
            de båda svenskarna under tiden de var fängslade. Den diplomatiska
            närvaron var inledningsvis svag för Fikru Maru. Efter olika påtryckningar
            fungerar den nu bra.
          </p>
          <p xml:id="i-WE9cM4ZHWB6fZAu79n4XbX">
            Fikru Maru är född och uppvuxen i Etiopien men svensk medborgare
            sedan 34 år. Han är en av Sveriges främsta kardiologer/hjärtspecialister.
            Han har grundat och byggt upp Addis Cardiac Hospital i Etiopien,
            Etiopiens första specialistsjukhus för hjärt- och kärlsjukvård.
            Det startades 2006 i samarbete med Swedfund, svenska statens riskkapitalbolag
            för investeringar i bolag och fonder i utvecklingsländer. Han
            är sedan 2012 verksam vid Hudiksvalls sjukhus som hjärtspecialist
            men har tidigare bland annat arbetat på sjukhus i Stockholmsområdet
            och är en uppskattad läkare.
          </p>
          <p xml:id="i-4aARkyD7NnKzRRaFiULm6T">
            Flera svenska hjärtläkare har tidigare rest ner till Etiopien
            i team för att utföra hjärtoperationer, och läkare från Etiopien
            har fått komma till Sverige för utbildning.
          </p>
          <p xml:id="i-4WCji6b43d75oejE3MydVm">
            På grund av svensk inaktivitet under de första fem månaderna
            då Maru satt häktad, missades tillfället för svenska myndigheter
            att utverka en snabb lösning. Den uppmärksamhet och det engagemang
            som Sveriges tidigare regering visade i fall som Schibbye/Persson
            skulle göra stor skillnad för att ändå pressa fram en behandling
            av Fikru Marus fall i rättsprocessen. Schibbye och Persson satt
            438 dagar i Kality-fängelset. Fikru Maru har nu suttit fängslad
            i över fyra år! Han har diabetes och behov av mediciner. Förra
            året kollapsade hans lunga, vilket han till slut fick operation
            för via ett svenskt läkarteam.
          </p>
          <p xml:id="i-Meoiep5St2F4Wh31LFWC6A">
            Det är viktigt att Fikru Maru får både ett socialt och moraliskt
            stöd i ett läge där vi vet hur svår situationen är i etiopiska
            fängelser. Den senaste tiden har svenska medier alltmer uppmärksammat
            hans fall, vilket är välkommet.
          </p>
          <p xml:id="i-RpJWEtqhfUL99k2CEtniXH">
            Fikrus fall har nu tagits upp ett otal gånger och familjens förtvivlan
            är förstås stor liksom Fikru Marus. De förhållanden som råder
            i etiopiska fängelser är inte som i Sverige. Hans hälsa är nu
            skör med exempelvis diabetes och hjärtproblem.
          </p>
          <p xml:id="i-KF24wku3E5CYR5oStNMn2B">
            Den politiska situationen i Etiopien har varit orolig den senaste
            tiden. Och den humanitära situationen är allvarlig då en stor
            hungerkatastrof slagit hårt mot Etiopien.
          </p>
          <p xml:id="i-4FVzt8amoP5aYA221eTYfB">
            Nu måste regeringen och UD göra allt som står i deras makt för
            att Fikru Maru ska få en rättssäker dom så att han snarast kan
            friges och få vård.
          </p>
          <p xml:id="i-C8wNxaZe4vCmSBPNvK7JAQ">
            Regeringen måste engagera andra internationella personer som
            kan verka för Fikru Marus snara frigivning. Utöver att företrädare
            för regeringen själva i samband med besök i landet ger sig tid
            att besöka Fikru Maru i hans fängelse måste också den svenska
            ambassaden gör allt som står i dess makt för att ge stöd på alla
            sätt under tiden som han är fängslad.
          </p>
        </div>
        <div xml:id="i-9BXo4dsz76vBY2wvCikhGz" type="motSignatures">
          <list xml:id="i-5QrUUwygE5hXcVupGpcK8s">
            <item xml:id="i-WqpZbN1oxc73XjV7ikFn7d">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
