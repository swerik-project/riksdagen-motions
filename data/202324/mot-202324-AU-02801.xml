<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-02801">
  <teiHeader>
    <fileDesc>
      <titleStmt>
        <title>med anledning av skr. 2023/24:51 Riksrevisionens rapport om Samhalls samhällsuppdrag</title>
        <author corresp="i-Yam9ii4K4HfneDbj5TzDJY">av Ciczie Weidby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2801 av Ciczie Weidby m.fl. (V)</title>
          <idno type="rdwebb">HB022801</idno>
          <rs type="number">2801</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB022801/text</ref>
          <ref type="dokument_url_html">https://data.riksdagen.se/dokument/HB022801</ref>
          <ref type="dokumentstatus_url_xml">https://data.riksdagen.se/dokumentstatus/HB022801</ref>
          <ref type="pdf">https://data.riksdagen.se/fil/F69D4166-DD1B-42EB-A9C7-C4A08EAA301F</ref>
          <ref type="docx">https://data.riksdagen.se/fil/83122203-EA1B-4748-BFA7-0919DB8DDC78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QQPj7j1SspPEJWuvsqXFuJ" type="basedOn"/>
        <correspContext corresp="i-QQPj7j1SspPEJWuvsqXFuJ">
          <ref>Skrivelse 2023/24:51</ref>
        </correspContext>
        <correspAction xml:id="i-ML7iD3fuYW1PRTVb7eA4VS" type="signed"/>
        <correspContext corresp="i-ML7iD3fuYW1PRTVb7eA4VS">
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction xml:id="i-Pk2UjYXKwkKmLuP7ZiEqUK" type="submitted">
          <date when="2024-01-18"/>
          <time when="16:21:54"/>
        </correspAction>
        <correspAction xml:id="i-AmTG6LXgQLXT8GU8rdZeG5" type="reviewed">
          <date when="2024-01-23"/>
          <time when="23:41:43"/>
        </correspAction>
        <correspAction xml:id="i-mJmiEW3aggxf9GE3d9kF7" type="dismissed">
          <date when="2024-01-24"/>
        </correspAction>
        <correspAction xml:id="i-8qRPv2xX5fEgm7GBxHxJo9" type="referred">
          <date when="2024-01-25"/>
        </correspAction>
        <correspAction xml:id="i-Q6HnstdMD4Nvob1ERp2xna" type="assigned">
          <date when="2024-03-06"/>
          <time when="16:30:03"/>
        </correspAction>
        <correspContext corresp="i-Q6HnstdMD4Nvob1ERp2xna">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-MvMAAAetUnUG3qdo7y2EzG" type="behandlas_i"/>
        <correspContext corresp="i-MvMAAAetUnUG3qdo7y2EzG">
          <ref type="uppgift">2023/24:AU4</ref>
          <ref type="ref_dok_id">HB01AU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU4</ref>
          <ref type="ref_dok_titel">Riksrevisionens rapport om Samhalls samhällsuppdrag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FZXKiBnrjjKrTEzRM8FhWD" type="motHeader">
        <div xml:id="i-JLYziw6PDQPoZJZ7sgUGN4" type="motTitle">
          Motion till riksdagen 2023/24:2801 av Ciczie Weidby m.fl. (V)
          med anledning av skr. 2023/24:51 Riksrevisionens rapport om Samhalls
          samhällsuppdrag
        </div>
      </div>
      <div xml:id="i-7zDVDHP44Z4VMArTgjPeBq" type="motBody">
        <div xml:id="i-JmWZDhMgrMMt3eeySmRFNi" type="motProposal" subtype="förslag">
          <head xml:id="i-MA69gmJKPgFZa6KqaVnHPE">
            1 Förslag till riksdagsbeslut
          </head>
          <list xml:id="i-KsQi6yQzetAPNmpah9b7jH">
            <item xml:id="i-4b6zygmcu6x13yqQZFAwFS" sortKey="Yrkande 1">
              Riksdagen ställer sig bakom det som anförs i motionen om att
              regeringens utredning av Samhalls uppdrag, verksamhet och förutsättningar
              bör se över de Samhallanställdas arbetsmiljö och inflytande på
              arbetsplatsen i syfte att förbättra det systematiska arbetsmiljöarbetet
              och ge de anställda och deras fackliga representanter större inflytande,
              och detta tillkännager riksdagen för regeringen.
            </item>
          </list>
          <list xml:id="i-JidSd8zndoBzwQiAavqEgZ">
            <item xml:id="i-PySBCVBNxaBshJyAgriqND" sortKey="Yrkande 2">
              Riksdagen ställer sig bakom det som anförs i motionen om att
              regeringens utredning av Samhalls uppdrag, verksamhet och förutsättningar,
              i enlighet med Riksrevisionens rekommendation, bör innefatta vilken
              organisationsform som bäst uppfyller riksdagens mål med verksamheten
              och tillkännager detta för regeringen.
            </item>
          </list>
        </div>
        <div xml:id="i-9HdAwkyBYhbvDG77e68F9G" type="motContent">
          <head xml:id="i-GwX8hN1KSQHZYjV3MFrWw5" type="h1">
            2 Skrivelsens huvudsakliga innehåll
          </head>
          <p xml:id="i-Ewn7k9LZpdcL43srJJfufA">
            I skrivelsen redovisar regeringen de iakttagelser som Riksrevisionen
            har gjort i rapporten Samhalls samhällsuppdrag – styrning och
            organisation i behov av förändring (RiR 2023:14). Granskningen
            visar att Samhall har skapat meningsfulla arbeten, i betydelsen
            att de har varit efterfrågade av en marknad. Riksrevisionen bedömer
            dock att Samhall brister i att ge utvecklande arbeten till sina
            anställda. Riksrevisionens övergripande slutsats är därför att
            Samhall inte uppfyller hela sitt samhällsuppdrag. Riksrevisionens
            bedömning är bl.a. att såväl regeringens styrning som Samhalls
            styrning och organisation i alltför hög grad har prioriterat affärsmässig
            utveckling framför utveckling av de anställdas arbetsförmåga.
            I skrivelsen beskrivs också regeringens bedömning och åtgärder
            med anledning av Riksrevisionens iakttagelser. Regeringen välkomnar
            Riksrevisionens granskning och avser att göra en grundlig översyn,
            exempelvis i form av en utredning, av Samhalls uppdrag, verksamhet
            och förutsättningar.
          </p>
          <head xml:id="i-Hm5RXNHSf4yopxjqgB3kPb" type="h1">
            3 Riksrevisionens rapport
          </head>
          <p xml:id="i-RXDFL1gYfR14kvons8qA1N">
            Riksrevisionen har granskat om Samhall uppfyller sitt samhällsuppdrag.
            Granskningen visar att Samhall har skapat meningsfulla arbeten,
            i betydelsen att de har varit efter­traktade på en marknad. Riksrevisionen
            bedömer dock att Samhall brister i att ge utvecklande arbeten
            till sina anställda. Riksrevisionens övergripande slutsats är
            därför att Samhall inte uppfyller hela sitt samhällsuppdrag (RiR
            2023:14, s. 96).
          </p>
          <p xml:id="i-12bzEbKbSw32PP5Wkuecmp">
            Riksrevisionens bedömning är att såväl regeringens styrning som
            Samhalls styrning och organisation i alltför hög grad har prioriterat
            affärsmässig utveckling framför utveckling av de anställdas arbetsförmåga.
            Därtill har ägaren inte gett Samhall stabila finansiella förutsättningar.
          </p>
          <p xml:id="i-4s2Pi2nHGR2qV2CkghSqw5">
            En central utgångspunkt för regeringens styrning av Samhall är
            statens ägarpolicy. Riksrevisionen bedömer att regeringen har
            styrt Samhall mot finansiella mål och affärs­mässighet men att
            styrningen varit för ensidig och i för liten utsträckning inriktats
            mot hur hela samhällsuppdraget utförs.
          </p>
          <p xml:id="i-JapnYaSKjqJeU241HoaAxU">
            Ägarens målstyrning har främst varit inriktad på uppdragets volym
            och bolagets ekonomiska utveckling, medan mindre uppmärksamhet
            ägnats kvaliteten på den syssel­sättning som Samhall erbjuder.
            Uppdragsmål för att mäta hur Samhall utför sitt sam­hällsuppdrag
            har tillkommit först nyligen och är jämförelsevis få och inte
            så uttömmande, trots att uppdraget är komplext.
          </p>
          <p xml:id="i-UG65vZnHt1jdKTJPaQWsdL">
            Enligt Riksrevisionen har Samhall inte organiserat sin verksamhet
            på ett sådant sätt att de arbeten som erbjuds kan sägas vara utvecklande
            eller möta de anställdas behov, så som är riksdagens intentioner.
            Samhall har inte lyckats att skapa en tillräcklig bredd i utbudet
            av arbetsuppgifter för att säkerställa anpassning till anställdas
            olika förut­sättningar, och personalledande chefer har för stora
            personalgrupper och för många kunduppdrag. Bolaget har heller
            inte arbetat systematiskt med att följa upp de anställdas yrkesmässiga
            utveckling. Det har skett utan att ägaren, genom regeringen, vidtagit
            tillräckliga åtgärder för att skärpa styrningen.
          </p>
          <p xml:id="i-DCpDpwcJWnYadeCM3L1aoW">
            Granskningen visar att Arbetsförmedlingens anvisningar i stort
            sker från avsedd målgrupp. De som anvisas till ett skyddat arbete
            har en väsentligt svagare ställning än de personer som anvisas
            till lönebidrag riktade till funktionsnedsatta med nedsatt arbetsförmåga.
            Arbetsförmedlare vittnar om att kraven på arbetsuppgifterna vid
            Samhall har ökat och att detta gjort att bolaget indirekt fått
            inflytande över vilka som ska anvisas. I granskningen framkommer
            dock inga entydiga belägg för att de som anvisas har en högre
            arbetsförmåga. Det finns flera indikationer på att de som anvisas
            har större stödbehov än tidigare.
          </p>
          <p xml:id="i-7VryY4srUT1Pb7GWbNWnEx">
            Riksrevisionen konstaterar att Arbetsförmedlingens nya arbetssätt
            leder till flera problem i anvisningsprocessen. Det tar lång tid
            att identifiera arbetssökande som har en funktionsnedsättning,
            och myndigheten har svårt att hitta kandidater när en ledig plats
            uppstår hos Samhall. Riksrevisionen konstaterar också att informationsutbytet
            mellan Arbetsförmedlingen och Samhall i samband med anvisningar
            har stora brister. Det minskar i sin tur möjligheterna att anpassa
            arbetet för de anställda och åstadkomma en god matchning.
          </p>
          <p xml:id="i-JRDsojfd5JD6VG1BtpfAt4">
            Flera av de brister som Riksrevisionen har identifierat har även
            tidigare utredningar uppmärksammat, och de har således varit kända
            under lång tid. Riksrevisionens granskning visar i likhet med
            tidigare utredningar att regeringens styrning, såväl som Samhalls
            styrning och organisation, i för stor utsträckning fokuserat på
            bolagets affärsmässighet. Detta har bidragit till att Samhalls
            grundläggande uppgift att ge utvecklande arbete hamnat i bakgrunden.
          </p>
          <p xml:id="i-VhZYo5bNBosMvtTqVziiN2">
            Riksrevisionen konstaterar att regeringen och Samhall har vidtagit
            åtgärder, men Riksrevisionen bedömer att dessa åtgärder inte har
            varit tillräckliga. För att det sam­hällsuppdrag som riksdagen
            beslutat om ska kunna uppfyllas i dess helhet är mer genomgripande
            förändringar nödvändiga. Eftersom flera brister kan härledas till
            bolagsformen menar Riksrevisionen att organisationsformen bör
            omprövas.
          </p>
          <p xml:id="i-A7h7MQNY1zwkPJmEpGykgH">
            Riksrevisionen lämnar följande rekommendation till regeringen:
            Utred vilken organisationsform som bäst uppfyller riksdagens mål
            med verksamheten. Med ett sådant utredningsuppdrag följer också,
            enligt Riksrevisionen, att grundläggande förutsättningar för verksamheten
            behöver ses över. Utredningen bör dock, enligt Riksrevisionen,
            utgå från att det fortsatt bör vara en statlig aktör som ansvarar
            för och genomför uppdraget att ge meningsfullt och utvecklande
            arbete åt de personer med funktionsnedsättning som Arbetsförmedlingen
            anvisar – annars finns det en överhängande risk för att personer
            i Samhalls målgrupp hamnar utanför arbetsmarknaden. Vidare skulle
            upphandling av externa leverantörer, enligt Riksrevisionen, sannolikt
            vara förenat med svårigheter att tillhandahålla den långsiktighet
            och den förstärkta anställningstrygghet som ett skyddat arbete
            i dag innebär (RiR 2023:14, s. 106).
          </p>
          <head xml:id="i-YPi43LteSvnfDexpgiSiy" type="h1">
            4 Regeringens skrivelse
          </head>
          <p xml:id="i-CzKSZXKjGUeuP9yZiCFBuW">
            Av skrivelsen framgår att regeringen välkomnar Riksrevisionens
            granskning. Regeringen gör bedömningen ”att det finns skäl att
            göra en grundlig översyn av Samhalls uppdrag, verksamhet och förutsättningar.”
            Regeringen avser därför att göra ”en grundlig översyn, exempelvis
            i form av en utredning, av Samhalls uppdrag, verksamhet och förutsättningar.
            En utgångspunkt för översynen bör vara att Samhall även i fortsättningen
            ska vara ett statligt bolag vars uppdrag ska innefatta produktion
            av efterfrågade varor och tjänster.” Enligt regeringen kommer
            Riksrevisionens rapport och de brister som påtalas där att vara
            ett viktigt underlag för översynen (skr. 2023/24:51 s. 4–5).
          </p>
          <head xml:id="i-BPsYTJykXXZRzrZcS7tVN9" type="h1">
            5 Regeringens utredning
          </head>
          <p xml:id="i-Lro7LtjKv5qHMVuK12xiAK">
            Den 11 januari 2024 beslutade regeringen att tillsätta en utredning
            för att göra en översyn av Samhall och vid behov föreslå förändringar.
            Syftet med översynen är att säkerställa att verksamheten når rätt
            individer och utformas på ett sätt som ger dessa individer bästa
            möjliga stöd. Utredaren ska bl.a.
          </p>
          <list xml:id="i-Joajgfd7hU65gpGDjs9UFm" style="ul">
            <item xml:id="i-4v9MzevM9bgLLkis1SnNor">
              kartlägga Samhalls målgrupp i fråga om storlek och sammansättning
              och analysera målgruppens stödbehov
            </item>
            <item xml:id="i-EYn7g6oM8R61VkgaEnp7Pa">
              analysera om Samhalls verksamhet erbjuder meningsfulla och utvecklande
              arbeten för målgruppen
            </item>
            <item xml:id="i-MCjUAYA9MNANL753gmF9iD">
              analysera de processer hos Arbetsförmedlingen och Samhall som
              leder fram till urval, anvisning och anställning
            </item>
            <item xml:id="i-DcrYgSRb8JDnxEsBfst98L">
              analysera om det finns behov av ytterligare stödinsatser för
              individen före, vid sidan av eller som en del av en anställning
              hos Samhall och om idéburna aktörer kan spela en större roll i
              detta avseende
            </item>
            <item xml:id="i-6a5oPNPCs6Xh9Zm6HDwjyY">
              analysera om transparensen för och kontrollen av hur Samhall
              använder den statliga merkostnadsersättningen kan utvecklas
            </item>
            <item xml:id="i-VCfetHb3zc8Wua6qi6bKcB">
              vid behov lämna förslag till förändringar av statens samlade
              styrning av Samhalls verksamhet, inklusive nödvändiga författningsförslag.
            </item>
          </list>
          <p xml:id="i-9Y1pGRfMdafgyxRAsnVmaV">
            Uppdraget ska redovisas senast den 24 mars 2025 (dir. 2024:4).
          </p>
          <head xml:id="i-G1XkKKrMpybctfwaheafjx" type="h1">
            6 Vänsterpartiets ställningstagande
          </head>
          <p xml:id="i-V31tCMQQSQGfZFciBC9YAr">
            Samhall har sedan starten 1980 spelat en viktig roll för många
            människor med olika typer av funktionsnedsättning. Genom Samhall
            har de fått en anställning, ett sammanhang och en egen försörjning.
            Under de senaste 20 åren har dock Samhall förändrats i grunden
            – från ett statligt bolag med socialt ansvar till ett bemannings­företag
            som verkar enligt marknadens principer. Tillverkning av varor
            har i hög grad ersatts av produktion av tjänster som städning,
            tvätt och fastighetsskötsel. Krav på lönsamhet, kundfokus och
            affärsmässighet har införts, och allt högre krav ställs i dag
            på de anställda. Samhalls huvuduppdrag, att skapa utvecklande
            jobb åt personer med en funktionsnedsättning och på så sätt ge
            dem en plats på den ordinarie arbetsmarknaden, tycks ha gått förlorat.
            Samhalls utveckling beskrivs på ett förtjänstfullt sätt i Elinor
            Torps reportagebok Rent åt helvete (2023).
          </p>
          <p xml:id="i-NPmLGRfkv3AroD2pPxdF3c">
            Det är Arbetsförmedlingen som anvisar personer till anställning
            hos Samhall. Majoriteten har en s.k. anställning för skyddat arbete.
            Personer som till följd av en funktionsnedsättning inte är aktuella
            för något annat arbete, och som har behov som inte kan tillgodoses
            genom andra insatser, får anvisas till ett skyddat arbete. Enligt
            en rapport från Arbetsförmedlingen uppger dock 4 av 10 arbetsförmedlare
            att det inte är de personer med störst behov av insatsen som får
            anställning genom skyddat arbete hos Samhall (Arbetsförmedlingen
            2022: Uppdrag om anvisningar till skyddat arbete hos Samhall.
            Återrapport enligt Arbetsförmedlingens regleringsbrev för år 2021).
            Dessutom har det under lång tid framförts kritik om att Samhalls
            verksamhet inte är anpassad efter målgruppens förutsättningar.
            Ett flertal granskningar har därutöver visat på omfattande brister
            i arbetsmiljö och arbetsvillkor med höga sjuktal och många olycksfall
            som följd.
          </p>
          <p xml:id="i-3xDGykTr4envU9ABEFD8W3">
            Vänsterpartiet har under lång tid kritiserat Samhalls utveckling.
            Vi har varit särskilt kritiska till kravet på affärsmässighet
            och de effekter som vi menar att det har för verksamhetens inriktning
            och de anställda. Vi menar att kravet på affärsmässighet driver
            upp tempot, bidrar till ökad stress, höjer kraven på de anställda
            och sållar bort dem som inte håller måttet. Enligt vår mening
            är avkastningskravet inte förenligt med Samhalls grunduppdrag:
            att skapa meningsfulla och utvecklande arbeten åt personer med
            funktionsnedsättning som medför nedsatt arbetsförmåga där behoven
            finns.
          </p>
          <p xml:id="i-RSLQ24Y9Hxwhy9Lr3m6hBN">
            Riksrevisionens granskning visar att såväl regeringens styrning
            som Samhalls styrning och organisation i alltför hög grad har
            prioriterat affärsmässig utveckling framför utveckling av de anställdas
            arbetsförmåga. Vänsterpartiet välkomnar Riksrevisionens granskning
            och kan konstatera att den ligger i linje med vår kritik mot Samhalls
            utveckling.
          </p>
          <p xml:id="i-3LqxhNR1Z8duUqhCbFkM3i">
            Vänsterpartiet välkomnar att regeringen avser att göra en grundlig
            översyn, exempelvis i form av en utredning, av Samhalls uppdrag,
            verksamhet och förut­sättningar. Vi kan konstatera att regeringen,
            innan skrivelsen behandlats av riksdagen, tillsatt en utredning
            för att göra en översyn av Samhall och vid behov föreslå för­ändringar
            (dir. 2024:4).
          </p>
          <p xml:id="i-VfP8nMf24CFq4uWX9VJ2we">
            Vi menar att en sådan utredning bör utgå från funktionsrättsrörelsens
            förslag kring Samhall – den rörelse som företräder Samhalls målgrupp.
            Funktionsrätt Sverige har presenterat ett antal förslag på hur
            Samhall bör utvecklas så att verksamheten fungerar för den målgrupp
            som verksamheten skapades för (Funktionsrätt Sverige och Samhall
            2023-02-24). Dessa förslag bör ligga till grund för regeringens
            utredning av Samhalls uppdrag, verksamhet och förutsättningar.
            Vänsterpartiet delar Funktionsrätt Sveriges uppfattning och vill
            här lyfta fram organisationens förslag:
          </p>
          <list xml:id="i-BL59DuDKdjDcaU7MZwdKEB" style="ul">
            <item xml:id="i-JLckW7MGXEExZtCF9fmcd3">
              Öka inflytandet och delaktigheten för dem som Samhalls verksamhet
              är till för: personer med funktionsnedsättning. Ge funktionsrättsrörelsen
              samt experter och forskare inom arbetsliv och funktionsnedsättning
              representation i Samhalls styrelse.
            </item>
            <item xml:id="i-86oTnNXGjd22Ee6q6TcVSw">
              Avskaffa eller sänk kravet på affärsmässighet för Samhalls verksamhet.
            </item>
            <item xml:id="i-Cu2QEsbb4XB1xGEUJKGVJV">
              Ge Samhall ett tydligt uppdrag och förutsättningar att bredda
              sin verksamhet med syftet att kunna ta emot och ge stöd till personer
              som står allra längst ifrån arbetsmarknaden. Reservera skyddade
              anställningar inom Samhall till de som har de största behoven.
            </item>
            <item xml:id="i-9JiTKjrk373cpzwFSk1hMF">
              Ändra ägardirektiven så att ursprungsuppdraget, att vara ”grindvakten
              mot förtidspension”, förstärks och den ursprungliga målgruppen
              får adekvat arbetslivsinriktad rehabilitering.
            </item>
            <item xml:id="i-KzLCE1HH7qo73ZNLG4RtoJ">
              Se till att en ordentlig kartläggning av individens styrkor och
              svårigheter genomförs i samband med anvisning hos Samhall, i syfte
              att anpassa arbetsuppgifter och arbetsmiljö, ge adekvat stöd samt
              skapa förutsättningar för trivsel.
            </item>
            <item xml:id="i-TpJqxRx3kLnmPrDWdm1JNq">
              Genomför kompetensutvecklingsinsatser inom funktionsrättsområdet
              för samtliga chefer inom Samhall. Involvera funktionsrättsrörelsen
              i detta uppdrag.
            </item>
            <item xml:id="i-EdbRbrsDJpAt7EF19owZQa">
              Stärk introduktionsutbildningen som riktas till varje ny medarbetare,
              i samverkan med funktionsrättsrörelsen.
            </item>
            <item xml:id="i-BTFPaMvP1XMA73KRJbcYYn">
              Stärk arbetet med övergången till reguljärt arbetsliv, i förhållande
              till både individ och arbetsgivare.
            </item>
          </list>
          <p xml:id="i-QijHztrhEEVAepNum93G4H">
            I motionen Funktionsrätt på arbetsmarknaden (2023/24:76) lyfter
            vi fram ovanstående förslag kring hur Samhall bör utvecklas. Vi
            väljer därför att inte yrka på dessa förslag på nytt i denna motion.
          </p>
          <p xml:id="i-SeTgo7LxBaauCpq7cpKfdB">
            En utredning av Samhalls uppdrag, verksamhet och förutsättningar
            bör även se över de Samhallanställdas arbetsmiljö och inflytande
            på arbetsplatsen, i syfte att förbättra det systematiska arbetsmiljöarbetet
            och ge de anställda och deras fackliga representanter större inflytande.
            Ett flertal granskningar har genom åren visat på omfattande brister
            vad gäller de anställdas arbetsmiljö och inflytande. Anställda
            har t.ex. tvingats att utföra riskfyllt arbete utan skyddsutrustning,
            det systematiska arbetsmiljöarbetet har haft stora brister och
            andelen olyckor som leder till sjukskrivning har över tid varit
            mer än dubbelt så stor på Samhall som på resten av arbetsmarknaden.
            Därtill har ett flertal dödsfall in­träffat på Samhall under de
            senaste åren. De omfattande bristerna vad gäller de Samhall­anställdas
            arbetsmiljö och inflytande är väl kända och har vid ett flertal
            tillfällen lyfts av såväl Vänsterpartiet som lokala och regionala
            skyddsombud på Samhall (se Fastighets­folket 2022-10-04, 2022-10-10
            och 2022-10-19).
          </p>
          <p xml:id="i-4fNkGCZd398PFpu5TF2h4q">
            Vänsterpartiet har återkommande lyft frågan i riksdagen (se t.ex.
            interpellation 2020/21:709, interpellation 2019/20:440, interpellation
            2019/20:110 och interpellation 2017/18:277). Den översyn av Samhalls
            uppdrag, verksamhet och förutsättningar som regeringen nu tillsatt
            bör ges i uppdrag att se över de Samhallanställdas arbetsmiljö
            och inflytande på arbetsplatsen, i syfte att förbättra det systematiska
            arbetsmiljöarbetet och ge de anställda och deras fackliga representanter
            större inflytande. Detta bör riksdagen ställa sig bakom och ge
            regeringen till känna.
          </p>
          <p xml:id="i-W9SpeMB1ZjDiXiHNhKQdNi">
            Vänsterpartiet kan avslutningsvis konstatera att Riksrevisionen
            lämnar en tydlig rekommendation till regeringen: Utred vilken
            organisationsform som bäst uppfyller riksdagens mål med verksamheten
            (RiR 2023:14, s. 106). Vi noterar att regeringen, i direktiven
            till den nyligen tillsatta utredningen, inte ger utredningen i
            uppdrag att utreda Samhalls organisationsform över huvud taget
            – trots Riksrevisionens tydliga rekommendation. Det är anmärkningsvärt.
            För Vänsterpartiet är det uppenbart att organisationsformen (aktiebolag
            med avkastningskrav) utgör grundproblemet. Riksrevisionen gör
            samma bedömning: ”För att samhällsuppdraget som riksdagen beslutat
            om ska kunna uppfyllas i dess helhet är mer genomgripande förändringar
            nödvändiga. Eftersom flera brister kan härledas till bolagsformen
            bör organisations­formen omprövas, enligt Riksrevisionen” (RiR
            2023:14, s. 106).
          </p>
          <p xml:id="i-3GPicSqzqTynmgoKqqu5pH">
            Regeringens utredning av Samhalls uppdrag, verksamhet och förutsättningar
            bör, i enlighet med Riksrevisionens rekommendation, utreda vilken
            organisationsform som bäst uppfyller riksdagens mål med verksamheten.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-VLnNPRyEvgircDuPox7SNL" type="motSignatures">
          <list xml:id="i-SyYXNAc7cYxDeBP54DfFqZ">
            <item xml:id="i-XKAkkXtsYDv3owkaYq4xZ7" who="i-Yam9ii4K4HfneDbj5TzDJY">
              Ciczie Weidby (V)
            </item>
            <item xml:id="i-X1CuoWPyNPZfmV8e77fTjp" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-sjLuR4iDGx1L3BQqPhm7k" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-SCKkmgNjsw79LVQrUsHZHs" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-G7eHBS41yQZLubRWNTzKRv" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-DGMMQErbBXxr9htqwvugwW" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
          </list>
        </div>
      </div>
    </body>
  </text>
</TEI>
