<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__221/mot_1953__fk__221-001.pdf"/>
      <div type="motHeader" xml:id="i-Hm4o2pX5yq8oKstaW6eMvp">
        <div type="motTitle" xml:id="i-CjNeQeRonP9d19hM6SsHum"/>
        <div type="motSubmissionInfo" xml:id="i-NCb25C6booq5vsDhcruDHo"/>
      </div>
      <div type="motBody" xml:id="i-Nkmz8B279HoLn9k6e7WJkG">
        <div xml:id="i-BL6sKW61uh58GaBkWUULpg">
          <p xml:id="i-J2jrsVA3k4MFbUFgu4RMzu">
            6 Motioner i Första kammaren, nr 221.
          </p>
          <p xml:id="i-9UmHgJvV6QoavUXT741siH">
            Nr 221.
          </p>
          <p xml:id="i-CUhYfhbxseRQu5TLKNTTYd">
            Av herr Ewerlöf m. fl., om begränsning och rationalisering av
          </p>
          <p xml:id="i-D8RnGP7gXhiPJrgi4vLAX9">
            den statliga verksamheten.
          </p>
          <p xml:id="i-VkxyE4Xt6iyYy3KyYaMvHg">
            De sammanlagda anspråk, som samhället ställer på andel i de enskildas
            inkomster och övriga ekonomiska tillgångar, har aldrig fullständigt
            redo- visats. Man är därför vid varje försök att studera dessa
            grundläggande sam- hällsekonomiska spörsmål hänvisad till överslagsberäkningar
            av varierande tillförlitlighetsgrad. Trots alla de reservationer,
            som av denna orsak måste göras, är det säkerligen berättigat att
            påstå, att ett genomgående drag i de senare årtiondenas förlopp
            varit att det allmänna — stat och kommun — undan för undan vidgat
            området för sitt förfogande, varav följt att med- borgaren sett
            den andel av inkomsten han själv disponerar över gradvis minska.
            Detta torde vara bakgrunden till det &gt;skattetänkande» som från
            en relativt ovanlig företeelse utvecklat sig till en omständighet
            av verklig be- tydelse för stora medborgargruppers ekonomiska
            handlande. Att ett växande antal människor bedömer sin ekonomiska
            aktivitet — sin arbetsinsats, sitt sparande, sina projekt — med
            tilltagande hänsyn till vilka anspråk som därigenom kommer att
            aktualiseras från det allmänna, är en hämmande omständighet, en
            faktor som befordrar passiviteten och begränsar fram- stegen.
            En gemensam fara som ett krig eller en naturkatastrof förskjuter
            säker- ligen på en gång gränserna för alla värderingar. Offerviljan
            väcks, och människan finner sig utan nämnvärt motstånd i att avstå
            för gemensamt bruk av det de betraktar som sitt. I mera &gt;normala»
            tider däremot förefaller de psykologiskt betingade gränserna vara
            förhållandevis fasta. Att fixera var dessa gränser går är naturligtvis
            omöjligt. Det enda man kan säga är att när det allmänna rättsmedvetandet
            tyvärr icke längre spontant reagerar mot försök att handla i strid
            mot skattelagarna, då är gränserna nådda eller överskridna. Hittills
            har de stegrade anspråken på andel i människornas inkomster i
            stort sett kunnat presenteras, då själva inkomsterna varit eller
            förefallit vara i stigande. Därigenom har marginalskatten — skatten
            på inkomstök- ningar — blivit en realitet för allt fler människor
            och progressiviteten i skattesystemet fått ett måhända icke förutsett,
            vidgat verkningsområde. Detta har helt naturligt bidragit till
            att sprida »skattetänkandet» i samhället till nya grupper inkomsttagare.
            Å andra sidan har den känslan i stora folk- grupper att den behållna
            inkomsten trots den ökade beskattningen dock
          </p>
          <pb facs="riksdagen-motions-pdf/data/1953/mot_1953__fk__221/mot_1953__fk__221-002.pdf"/>
          <p xml:id="i-JTM15vXE9vCk61hVv92Rz5">
            Motioner i Första kammaren, nr 221. 7
          </p>
          <p xml:id="i-NC1b3G3g1ED6rD2Z8t1RuY">
            blivit större säkerligen gjort det lättare att vinna gehör för
            växande skatte- krav. Detta torde vara den skattepsykologiska
            innebörden av en växande nationalinkomst. Att man inte längre
            med säkerhet kan räkna med stegringar i national- inkomsten i
            »traditionell takt&gt; är uppenbart. Varpå detta beror är ett pro-
            blem som i sin helhet icke lämpligen diskuteras i detta sammanhang.
            Er- inras må endast om skattetänkandets betydelse och om att avvägningen
            mellan offentliga och enskilda investeringar spelar en roll. Måhända
            beror den just nu redovisade stagnationen i viss mån på mer eller
            mindre till- fälliga omständigheter, men ingen tvekan kan råda
            om att fortsatta fram- steg i &gt;normal&gt; omfattning förutsätter
            en genomgripande anpassningspro- cess, som tar tid och kräver
            ett sparande i samhället av helt annan storlek än den vi nu kan
            räkna med. Det allmännas utgifter måste emellertid täckas. Stagnerar
            eller sjunker det inkomstunderlag, med vilket man kan räkna, måste
            resultatet bli en hårdare press på inkomsttagarna och ett starkare
            motstånd från dessas sida. Att betala tyngre skatter på en låst
            eller sjunkande inkomst nödvändiggör ingripanden i den personliga
            livsföringen, vilka erfarenhetsmässigt fram- kallar betydande
            svårigheter och en ur allmänna synpunkter ingalunda önskvärd inställning
            till det allmännas anspråk. Det kan alltså allvarligt ifrågasättas
            om en skärpt beskattning i varje läge resulterar i ökade inkomster
            för det allmänna, och med fog kan hävdas att lindringar i beskattningen
            på någon sikt ger avkastning även i form av för- bättrade nettoinkomster
            av beskattningen. Om man från de mera allmänna bedömningarna närmar
            sig den konkreta frågan om den svenska statens utgifter och det
            inkomstbehov, som där- igenom framkallas, möter man även i samband
            med detta mera begränsade problem svårigheterna att få säkra hållpunkter
            för en något längre tids- period. Alla de försök som gjorts att
            analysera fram utvecklingstendenser har lidit av påtaglig otillförlitlighet.
            Detta är ingalunda förvånansvärt. Det rör sig här om faktorer
            som icke blott är direkt beroende av ett komplicerat samhällsekonomiskt
            förlopp utan dessutom av politiska beslut, vilkas rikt- ning och
            omfattning ej alltid kan förutses. Med alla reservationer torde
            man dock i grova drag kunna beskriva ut- vecklingen på ungefär
            följande sätt. Svensk demokrati har haft en tendens att diskontera
            beräknade ökningar i nationalinkomsten. Denna benägenhet att i
            förväg disponera väntade in- komster har varit särskilt stark
            under de senaste årens inflationsförlopp, då dels ett antal skatter
            av icke-fiskal natur gett inkomster, dels de ökningar i statsinkomsterna,
            som berott på inflationen, i tiden kommit före den av samma omständighet
            beroende stegringen i utgifterna. De beslutade ut- giftsökningarna
            har i stor utsträckning varit av permanent och automatiskt växande
            natur. Inkomsterna är utomordentligt konjunkturkänsliga. Det
          </p>
          <pb facs="riksdagen-motions-pdf/data/1953/mot_1953__fk__221/mot_1953__fk__221-003.pdf"/>
          <p xml:id="i-KaChex2ihwJ59q5x7BoYyR">
            8 Motioner i Första kammaren, nr 221.
          </p>
          <p xml:id="i-PRFrfLeHZ9Gij5E27URVFC">
            internationella läget har ställt landet inför ofrånkomliga försvarsutgifter
            av icke beräknad omfattning. Resultaten av denna utveckling kan
            sammanfattas i följande konstate- randen. Trots ett maximalt skattetryck
            och en i stort ännu obruten hög- konjunktur innefattar den statliga
            inkomstramen intet reservutrymme för framtida utgiftsstegringar.
            Det kan till och med ifrågasättas, om inkoms- terna i nuläget
            täcker utgifterna. Möjligheterna att skärpa den direkta be- skattningen
            är uttömda. Att finna skattekraft för en mera betydande ök- ning
            av den indirekta beskattningen möter svårigheter. För den närmaste
            framtiden måste man — under förutsättning av ett något så när
            inflationsfritt förlopp — räkna med sjunkande statsinkomster.
            Vidtages inga speciella åtgärder kommer utgifterna att fortsätta
            att stiga. Även för den händelse att högkonjunkturen fortsätter
            nalkas svensk stats- hushållning alltså den zon, där en underbalansering
            av budgeten — i freds- tid — framstår som ett faktum. Om sambandet
            mellan osunda statsfinanser och sjunkande samhällsekonomisk effektivitet
            föreligger ett rikt erfaren- hetsmaterial. Mot denna bakgrund
            framstår nödvändigheten att få grepp över den stat- liga utgiftsutvecklingen
            som tvingande. Läget torde i själva verket vara det, att det icke
            är nog att hålla ökningarna under kontroll. Det är nödvändigt
            att eftersträva en krympning även av den nuvarande utgiftsramen,
            under alla förhållanden i avvaktan på att de enskildas och därmed
            statens in- komster skall hinna växa i kapp det allmännas utgiftskrav.
            I den demokratiska statsformen är det statliga utgiftsproblemet
            måhända det som är svårast att angripa. Utgiftssammanhangen är
            ytterst kompli- cerade. Bakom de flesta utgifter finns ett intresse
            med mer eller mindre bred förankring i valmanskåren. Det finns
            onekligen bland medborgarna en oreflekterad känsla av att »staten
            kan betala». Den demokratiska meka- nismen arbetar i icke obetydlig
            utsträckning på ett sådant sätt, att stora grupper utgifter blir
            politiskt bundna. Det reella problemet kvarstår emellertid och
            kräver sin lösning. Redan enligt det traditionella parlamentariska
            mönstret har regeringen ett alldeles särskilt ansvar för statsutgifternas
            anpassning till de ekono- miska möjligheterna. Ju mer komplicerade
            dessa sammanhang blir, desto större måste regeringsansvaret vara,
            då ju endast en regering förfogar över den behövliga insynen och
            utredningsapparaten. Särskilt i det läge, då strid stått mellan
            regering och opposition om den ekonomiska politik, som även statsfinansiellt
            betyder så mycket, måste ansvarsfördelningen anses för- hållandevis
            klar. Av oppositionen kan begäras, att den ger en allmän mål-
            sättning och mera allmänt utformade riktlinjer samt tar det politiska
            an- svaret härför. Det är regeringens uppgift att prestera de
            konkreta förslagen. Allmän enighet synes råda om nödvändigheten
            för svenskt näringsliv att snabbast möjligt anpassa sina kostnader
            efter de krav den internationella
          </p>
          <pb facs="riksdagen-motions-pdf/data/1953/mot_1953__fk__221/mot_1953__fk__221-004.pdf"/>
          <p xml:id="i-6N1YAn5CFhfHzCg9DK9bcR">
            Motioner i Första kammaren, nr 221. 9
          </p>
          <p xml:id="i-93ifK12KVxLrzQX1qPPsz5">
            utvecklingen ställer. Rent företagsekonomiskt är naturligtvis
            en hög be- skattning och framför allt risken för skärpt beskattning
            en återhållande faktor i denna nödvändiga process. Men även på
            ett mera indirekt sätt kom- mer den samhälleliga kostnad, som
            statsutgifterna är, in i bilden. Ur den enskildes synpunkt är
            skatten en bunden kostnad. Han kan erkänna att vad han betalar
            det allmänna är ett slags ersättning för tjänster det all- männa
            gör honom men känner sig sakna varje möjlighet att direkt påverka
            denna utgift. Följden är att den tanken lätt inställer sig att
            söka kompen- sation. I detta samband kan det framhållas, att löntagarnas
            skattefråga redan i avtalsförhandlingar förebragts som en omständighet
            till vilken hän- syn bör tagas vid lönesättningen. Att ett högt
            skattetryck ökar den ekono- miska stelheten i samhället kan anses
            säkert. Då det kravet ställes på näringslivet att kostnaderna
            måste ner är det icke mer än rimligt att det allmänna genomför
            en översyn av sina utgifter i samma syfte. Vid en allmän samhällsekonomisk
            kostnadsanpassning går det icke att avgränsa något speciellt område.
            Utsikterna att uppnå sänkta kostnader för det allmännas tjänster
            beror naturligtvis i viss mån på möjligheterna att rationalisera
            den statliga verk- samheten. Även om förmodligen åtskilligt finnes
            att vinna på denna väg, framstår det som förhållandevis uppenbart,
            att mera betydande förbätt- ringar endast kan nås genom en begränsning
            av området för den statliga verksamheten. Detta betyder en ny
            avvägning mellan de uppgifter det all- männa ombesörjer för den
            enskilde och dem han själv svarar för. En sådan förefaller ofrånkomlig.
            Mera konkret torde det vara lämpligt att närma sig detta problem
            över de offentliga investeringarna, subventionspolitiken och bostadspolitiken.
            Likaledes borde framför allt vissa planerade socialpolitiska utvidgningar
            göras till föremål för omprövning. Vad de offentliga investeringarna
            angår, kan ingen förneka, att huvuddelen av dem avser att täcka
            både nödvändiga och angelägna behov. Speciellt i nuvarande situation
            måste emellertid ränta- bilitetssynpunkten tillmätas ökad betydelse.
            De generella subventionerna är i huvudsak att betrakta som av
            tillfälliga omständigheter framkallade försök att dölja det verkliga
            kostnadsläget. En successiv anpassning till detta är ofrånkomlig,
            vartill kommer att generella subventioner alltid har en tendens
            att snedvrida det ekonomiska förloppet. Den hittills förda bo-
            stadspolitiken har i hög grad varit betingad av plötsligt uppdykande
            kriser och arbetat med en blandning av speciella och generella
            subventioner. Där- jämte har uppgiften att anskaffa behövliga
            lånemedel direkt åvilat stats- verket i betydande grad. Målsättningen
            måste vara, att de generella sub- ventionerna även på detta område
            undan för undan försvinner och att de speciella subventionerna
            begränsas till att utgå, då verkligt bärande moti- vering kan
            åberopas. Kreditgarantisystemet bör snarast införas och det
          </p>
          <pb facs="riksdagen-motions-pdf/data/1953/mot_1953__fk__221/mot_1953__fk__221-005.pdf"/>
          <p xml:id="i-TcxPyKDzMYHgsNEAUcYpzi">
            10 Motioner i Första kammaren, nr 221.
          </p>
          <p xml:id="i-DzQK3wMzpggxVGFotd5LPR">
            allmännas ansvar för bostadsbyggandets försörjning med kapital
            inriktas på allmänna åtgärder i syfte att öka tillgången på sparmedel
            i samhället. Även på andra områden än det ovan antydda kan en
            begränsning av den statliga verksamheten övervägas. Som exempel
            kan nämnas den mycket omfattande konsulentverksamhet av olika
            slag, som bedrivs, övervakningen av kommunerna, den verksamhet,
            som föranleds av koncessionslagstift- ningen särskilt på jordbrukets
            område, viss del av byggnadslagstiftningen och liknande, där statsverket
            i syfte att nå ett visst mål av allmänpolitisk natur ikläder sig
            betydande utgifter av olika slag. Den regleringspolitik, som föres,
            medför också direkta statsutgifter, vilka, om en friare linje
            följ- des, automatiskt skulle försvinna. En fullständig överblick
            över möjliga begränsningar i den statliga verk- samheten är endast
            tänkbar efter en översyn i detalj av hela denna stora del av samhällets
            ekonomi. En sådan torde bäst genomföras av de skilda förvaltningarna,
            varvid emellertid framstår som angeläget, att regeringen fastställer
            en konkret målsättning. Denna kan få formen av en på visst sätt
            angiven besparingsnorm, vilken efter överväganden för varje förvaltnings-
            gren fastställes särskilt för densamma. Inom denna besparingsram
            bör naturligtvis uppdraget även gälla att tillvarataga alla rationaliseringsmöj-
            ligheter — således även dem som resulterar i försämrad »kundtjänst».
            På detta vis skulle icke blott regering och riksdag utan även
            en intresserad allmänhet kunna konfronteras med de nackdelar,
            som en begränsad kost- nadsram måste medföra även för den enskilde.
            En viss valmöjlighet skulle uppstå. I den offentliga diskussionen
            har frågan om en friare ställning och en mera affärsmässig organisation
            för de s. k. affärsdrivande verken ofta be- rörts. Mycket talar
            för att reformer i denna riktning skulle möjliggöra en rationellare
            drift och därmed skapa förutsättningar för en bättre avkast- ning
            på de medel det allmänna investerat i dessa företag. Samtidigt
            skulle investeringsfrågorna för dessa verk komma att ses ur måhända
            mer ut- präglat affärsmässiga synpunkter. Det kan icke heller
            utan vidare hävdas, att den nuvarande företagsstorleken är den
            bästa. Varje företag har sitt optimum, och mycket talar för att
            detta passerats i några av de statliga verken. Särskilt under
            senare år har inrättats ett antal nya centrala ämbetsverk och
            särskilda förvaltningar, vilka från en ringa början utvecklats
            till kost- nadskrävande institutioner. Samtidigt har den iakttagelsen
            kunnat göras, att de ursprungliga ämbetsverken, från vilka de
            nya styrelserna brutits ut, icke förmått sänka sina kostnader
            i tillnärmelsevis motsvarande grad. En förnyad omprövning av dessa
            verks och förvaltningars nödvändighet torde vara motiverad. I
            motionerna I: 246 och II: 433 till 1952 års riksdag behandlades
            här vid- rörda problem. Till dessa motioner hänvisas i detta sammanhang.
          </p>
          <pb facs="riksdagen-motions-pdf/data/1953/mot_1953__fk__221/mot_1953__fk__221-006.pdf"/>
          <p xml:id="i-8GN1kB1jnhnBMrQK2pJ9ax">
            Motioner i Första kammaren, nr 221. 11
          </p>
          <p xml:id="i-75qXUGRFKaUEkdWWkQazr2">
            Sedan ovan omförmälda motioner behandlades av riksdagen har Kungl.
            Maj:t tillkallat en särskild utredningsman med uppdrag att utreda
            frågan om de s. k. automatiska utgiftsstegringarna. Denna utredning
            har avsetts vara färdig inom förhållandevis kort tid. Det är att
            hoppas, att densamma ger underlag för konkreta åtgärder snarast
            möjligt från statsmakternas sida. Den automatiska utgiftsstegringen
            har nämligen vuxit till en storlek, som äventyrar en sund statsfinansiell
            utveckling. Att åstadkomma en begränsning av de statliga utgifterna
            framstår spe- ciellt i nuvarande läge som en ofrånkomlig nödvändighet.
            Riksdagen, som enligt grundlagen äger att utöva svenska folkets
            urgamla rätt att sig be- skatta, bör vara angelägen om att för
            sin del framhålla, att förutsättning- arna för en rimlig beskattning
            måste åstadkommas. Detta kan endast ske genom att riksdagen får
            sig förelagt förslag till begränsningar och rationa- liseringar
            i den statliga verksamheten. Under åberopande av det ovan anförda
            hemställer vi, att riksdagen måtte i skrivelse till Kungl. Maj:t
            fram- hålla, att en begränsning och rationalisering av den statliga
            verksamheten enligt dess uppfattning är ofrånkomlig som förutsättning
            för en sund statsfinansiell och samhällsekono- misk utveckling
            i vårt land, samt anhålla om de konkreta förslag, som därav kan
            föranledas.
          </p>
          <p xml:id="i-CgwYC5qkxfTeQLgwkq1f1a">
            Stockholm den 27 januari 1953.
          </p>
          <p xml:id="i-K8KmD9QfcVErxS8JJ3FVe3">
            K. G. Ewerlöf. Harald Nordenson. Ebon Andersson. Nils Herlitz.
          </p>
          <p xml:id="i-77EyoCvjv1gtief8ZzSbJY">
            Carl Eskilsson. Gustaf Velander. Karl Wistrand.
          </p>
        </div>
      </div>
    </body>
  </text>
</TEI>
