<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00485">
  <teiHeader>
    <fileDesc>
      <titleStmt>
        <title>Framtidsinriktat djurskydd</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Framtidsinriktat djurskydd</title>
          <idno type="rdwebb">H102MJ485</idno>
          <rs type="number">MJ485</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ485/text</ref>
          <ref type="dokument_url_html">http://data.riksdagen.se/dokument/H102MJ485</ref>
          <ref type="dokumentstatus_url_xml">http://data.riksdagen.se/dokumentstatus/H102MJ485</ref>
          <ref type="doc">http://data.riksdagen.se/fil/EF82AED0-224B-4727-9810-351371FA481B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q6ub8JbqM5YQHZWBVweetY" type="signed"/>
        <correspContext corresp="i-Q6ub8JbqM5YQHZWBVweetY">
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
          <note type="signatory" corresp="i-PMx51X9QbaLUMtQNq6sVfz"/>
        </correspContext>
        <correspAction xml:id="i-DC3haz6FmZWYwRFJLfwFWD" type="numbering">
          <date when="2013-10-08"/>
        </correspAction>
        <correspAction xml:id="i-5Mc6YvRg7ESaPqc3GEQMLV" type="submission">
          <date when="2013-10-04"/>
        </correspAction>
        <correspAction xml:id="i-YL81y2LPvi4R2QftMj5NVK" type="transfer">
          <date when="2013-10-04"/>
        </correspAction>
        <correspAction xml:id="i-9zWZvN2zxxoV7cZFTszjNp" type="assigned"/>
        <correspContext corresp="i-9zWZvN2zxxoV7cZFTszjNp">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U9M93x9i346a16ywrNmCaH" type="motHeader"/>
      <div xml:id="i-WG7PL5CP79FJ5iRAKGUkvu" type="motBody">
        <div xml:id="i-Wp6ysj99JyWcjSs4J1yzpy" type="motProposal" subtype="förslag">
          <head xml:id="i-GwweW7YtSvZzp1bpY3bbFB">
            Innehållsförteckning
          </head>
          <p xml:id="i-85aDARoFFCGFHe3AqjoXjq">
            Innehållsförteckning 1
          </p>
          <p xml:id="i-RiDrp2SWcLKkXNeVFMCFVH">
            Förslag till riksdagsbeslut 2
          </p>
          <p xml:id="i-Hf7M5WA4JdyrWM4gqer6Vc">
            Framtidsinriktat djurskydd 4
          </p>
          <p xml:id="i-FBCEMYAnX7c8ThC513mAu6">
            Ny djurskyddslag 4
          </p>
          <p xml:id="i-29FhKXcRSzZujEAyqeCA1U">
            Djurägaren och hur djuren hålls 5
          </p>
          <p xml:id="i-SzcPkBrPUab8ZP9wtgmJjJ">
            Naturligt beteende 5
          </p>
          <p xml:id="i-7wev1miLmU54E8h8DPRYGf">
            Övergivna och förvildade djur 5
          </p>
          <p xml:id="i-XoMJ6ZjNA2vTizS2Hq5mFs">
            Djurförsök 5
          </p>
          <p xml:id="i-JdHvRUDWhXEcozskPW6SQx">
            Tillsynen 6
          </p>
          <p xml:id="i-LkS7jdirSvRNcRZE49RULt">
            Djurhälsa 7
          </p>
          <p xml:id="i-57xFTYQAYta4W5p8HaNaMU">
            Problemhundar 8
          </p>
          <p xml:id="i-5NcYDLSaqChuWdmTFxkwHL">
            Skärpta djurskyddskrav på minkuppfödning 8
          </p>
        </div>
        <div xml:id="i-9RrJbPQUDk6yUVNC6uH7Fv" type="motContent">
          <head xml:id="i-CmiekyqHXNerikQd2ntQbA" type="h1">
            Förslag till riksdagsbeslut
          </head>
          <list xml:id="i-UWcD6jrjtKfYZQr3rutppn" style="ol">
            <item xml:id="i-5o9Q8eVTqf82oqqSEqVGc4">
              Riksdagen tillkännager för regeringen som sin mening vad som
              anförs i motionen om översynen av Jordbruksverkets föreskrifter
              kring djurskyddet.
            </item>
            <item xml:id="i-Dhx2iVFutjPoWfH56X581h">
              Riksdagen tillkännager för regeringen som sin mening vad som
              anförs i motionen om kraven på djurägaren och regler för hur djur
              ska hållas i djurskyddslagen.
            </item>
            <item xml:id="i-SECeLnevoWs6EHN3pkSBk2">
              Riksdagen tillkännager för regeringen som sin mening vad som
              anförs i motionen om att det bör klarläggas i djurskyddslagen
              att djur ska hållas och skötas på ett sådant sätt att de ges möjlighet
              att utföra sådana naturliga beteenden som de är starkt motiverade
              för samt att djuren ska hållas på ett sådant sätt att uppkomsten
              av beteendestörningar förebyggs.
            </item>
            <item xml:id="i-5EKte7nzZEvtcqz98hD7QZ">
              Riksdagen tillkännager för regeringen som sin mening vad som
              anförs i motionen om att övergivna och förvildade djur bör omfattas
              av djurskyddslagen och att det ska vara förbjudet att överge djur.
            </item>
            <item xml:id="i-DtSojzTRomm4G4hXftPZhc">
              Riksdagen tillkännager för regeringen som sin mening vad som
              anförs i motionen om djurförsök, definitionen av djurförsök och
              ett 3R-center.
            </item>
            <item xml:id="i-6XFAeYZN1cgbR7Fng1BPGT">
              Riksdagen tillkännager för regeringen som sin mening vad som
              anförs i motionen om att djurtillsynen på länsstyrelsen bör förstärkas
              vilket bör finansieras genom en kontrollavgift. 1
            </item>
            <item xml:id="i-YM4pDVbrjYb6BpN7s8bM6z">
              Riksdagen tillkännager för regeringen som sin mening vad som
              anförs i motionen om att distriktsveterinärerna och smittskyddet
              ska göras till en angelägenhet för det allmänna igen.
            </item>
            <item xml:id="i-YMbDuYhgo8GApKjabYz7RH">
              Riksdagen tillkännager för regeringen som sin mening vad som
              anförs i motionen om att regeringen ska verka för en minskad antibiotikaanvändning
              inom EU genom bättre, jämförbar statistik över hur mycket antibiotika
              som används i djuruppfödning som ett första steg för att slå fast
              minskningsmålen.
            </item>
            <item xml:id="i-NQVt9LTgZjQdBQSaFu6BpH">
              Riksdagen tillkännager för regeringen som sin mening vad som
              anförs i motionen om att regeringen bör presentera åtgärder för
              att hejda smittspridningen av dvärgbandmasken.
            </item>
            <item xml:id="i-DdmwWGdGjkf9wXwta2jjjR">
              Riksdagen tillkännager för regeringen som sin mening vad som
              anförs i motionen om att regeringen ska besluta om och effektuera
              den handlingsplan mot EHEC som tagits fram av flera myndigheter.
            </item>
            <item xml:id="i-YXDZJiTc4Mjh5CJEsPNmhn">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med förslag om ändring i djurskyddslagen (1988:534) genom införandet
              av en ny paragraf (4 a) med följande lydelse: 4 a § Minkar som
              föds upp för pälsproduktion ska hållas på ett sådant sätt att
              deras behov av att röra sig, klättra, utöva sitt jaktbeteende
              och ägna sig åt annan sysselsättning samt av att periodvis vara
              ensamma kan tillgodoses. Minkar ska dessutom ha tillgång till
              vatten att simma i. Regeringen eller, efter regeringens bemyndigande,
              Jordbruksverket får meddela ytterligare föreskrifter om villkor
              för hållande av mink för pälsproduktion. Denna lag träder i kraft
              den 1 januari 2014.
            </item>
          </list>
          <p xml:id="i-REQpGrcnNsC9DRTeFKEQ6n">
            1 Yrkande 6 hänvisat till KU.
          </p>
          <head xml:id="i-39JYhgKGnjwzaRr4DzPsXJ" type="h1">
            Framtidsinriktat djurskydd
          </head>
          <p xml:id="i-6VTnh58xKqJXX6m3cxEy5R">
            Sverige ska vara världsledande på djurskydd. Att behandla djuren
            väl är ett etiskt ansvar som vi har. Djurskydd och djurs välfärd
            är en viktig fråga för oss socialdemokrater och ett område där
            Sverige behöver intensifiera sitt arbete. Sverige har haft som
            ambition att vara världsledande på djurskydd, något som vi de
            senaste åren kommit längre bort ifrån. Vi socialdemokrater vill
            se att djurskyddet stärks.
          </p>
          <p xml:id="i-WBeb6mppNfRs4HMpuRm9oy">
            För att stärka det svenska djurskyddet måste ytterligare åtgärder
            vidtas och efterlevnaden av den svenska djurskyddslagen säkerställas.
            Ambitionen ska också vara att stärka skyddet för djur utanför
            Sveriges gränser.
          </p>
          <p xml:id="i-N4tLHDz1W1GvTBFSsTgWqo">
            Det räcker inte med att ha bra regler för djurskyddet. Det behövs
            också en stark tillsyn som förhindrar att allmänhetens förtroende
            urholkas när enskilda undantag i form av brott mot de svenska
            reglerna lyfts fram och blir en bild av hur svensk djuruppfödning
            bedrivs generellt.
          </p>
          <head xml:id="i-NLvG2LYJhKrVndfLEbTYcY" type="h2">
            Ny djurskyddslag
          </head>
          <p xml:id="i-agVb4zAUaGTaYeit5KqBe">
            I november 2011 presenterade regeringens särskilda utredare Eva
            Eriksson sitt förslag på ny djurskyddslag 1 .
          </p>
          <p xml:id="i-9T96bBsZ5vw37igyaMhXTu">
            Syftet var att göra en bred översyn av den samlade djurskyddslagstiftningen,
            att förenkla och modernisera samt ta hand om en rad aktuella och
            som vi ser det brådskande problem. Vi är därför besvikna över
            att regeringen ännu 1,5 år efter att utredningen presenterats
            inte förmått bereda utredningens förslag färdigt.
          </p>
          <p xml:id="i-LRfYZN4CjkxyCAXNaURUwZ">
            Förslaget från utredaren innebär att detaljeringsgraden i lagen
            och i förordningen sänks. Istället menar utredaren att de mer
            detaljerade bestämmelserna bör flyttas till Jordbruksverkets föreskrifter,
            vilket skulle förenkla uppdateringar med anledning av ny forskning
            eller metodutveckling. Men framförallt skulle det möjliggöra en
            ökad målstyrning.
          </p>
          <p xml:id="i-Hrqn584EgXbb1bRgtuZj5c">
            Vi ser tveksamheter i utredningen i denna del. Sverige måste
            upprätthålla en hög ambitionsnivå när det gäller djurskydd. Regeringen
            har ännu inte presenterat en proposition och vi avvaktar denna
            innan vi tar slutgiltig ställning.
          </p>
          <p xml:id="i-BjzcQrmhpNSYMLo1NQBJo5">
            Vi menar liksom utredaren att översynen av Jordbruksverkets föreskrifter
            ska göras på vetenskaplig grund och att ett vetenskapligt råd
            ska knytas till revisionen samt att denna ska ske i nära samarbete
            med bransch- och intresseorganisationer. Men i vissa avseenden
            är det etiska avgöranden som ska vara ledande och då måste dessa
            tydliggöras i lagstiftningen.
          </p>
          <head xml:id="i-GWqpqwEnb5PPGWAtbSwgjV" type="h3">
            Djurägaren och hur djuren hålls
          </head>
          <p xml:id="i-7CgcUpNCT3k8PidKktZcXc">
            Vi menar liksom utredaren att det är viktigt att det i lagen
            tydliggörs att den som är ansvarig för djurens välfärd är djurägaren
            eller den som på annat sätt förfogar över djuret. Därför behöver
            också lagen innehålla kompetenskrav för alla djurägare och utbildningskrav
            för djurägare med yrkesmässig eller större djurhållning. Detta
            bör regeringen ges tillkänna.
          </p>
          <p xml:id="i-F38L7u1J7NXRVzvLd1UaY4">
            Enligt utredaren ska huvudregeln vara att det ska finnas regler
            i lagen om att djuren ska ha daglig tillsyn. Utredaren föreslår
            att Jordbruksverket ska kunna utfärda föreskrifter om undantag
            från kravet.
          </p>
          <p xml:id="i-32cYQDzePMMKejmQF5PQfC">
            Djuren ska också hanteras så att de inte skadas eller överansträngs.
            Djur ska hållas lösgående, dvs. de ska kunna röra sig fritt. I
            de stall och andra utrymmen där djuren hålls ska de kunna bete
            sig naturligt.
          </p>
          <p xml:id="i-6C9BbCHKukFMVJ65YFnKgC">
            Avel som medför lidande för avkomma eller moderdjur ska förbjudas.
          </p>
          <p xml:id="i-4zeuUEB8v2kCy13jaaGb3f">
            Anmälningsrutinerna vid misstanke om brott mot djurskyddslagen
            för häst- och hundsport bör ses över.
          </p>
          <head xml:id="i-3MuuLCeXWSzsUBL4JmpmB7" type="h3">
            Naturligt beteende
          </head>
          <p xml:id="i-T3pQ9VRG3eNmce7nVvk4bQ">
            Djur ska hållas och skötas på ett sådant sätt att de ges möjlighet
            att utföra sådana naturliga beteenden som djuren är starkt motiverade
            för. Begreppet naturligt beteende bör klargöras i djurskyddslagen.
            Det ska också, menar vi, införas en bestämmelse om att djuren
            ska hållas på ett sådant sätt att uppkomsten av beteendestörningar
            förebyggs. Detta bör regeringen ges tillkänna.
          </p>
          <head xml:id="i-PG7QaKpt3LpqcpnELiAUSz" type="h3">
            Övergivna och förvildade djur
          </head>
          <p xml:id="i-6vqQghgjQNmWFRPR27ne3r">
            Övergivna och förvildade djur bör omfattas av djurskyddslagen
            och det ska finnas ett förbud i djurskyddslagen mot att överge
            djur.
          </p>
          <head xml:id="i-SzPFY1jksKVQGj7LNZEjGR" type="h2">
            Djurförsök
          </head>
          <p xml:id="i-SUfh3LfwpjHvoR3gcWYhYh">
            Det är viktigt att säkerställa skyddet för försöksdjuren. Därmed
            skapas legitimitet för den viktiga forskning som bedrivs idag
            och som måste kunna bedrivas i framtiden. Antalet djurförsök måste
            minimeras och ingreppen på djuren vara så små och lindriga som
            möjligt. För att detta ska bli verklighet är det viktigt att de
            regler som finns är tydliga.
          </p>
          <p xml:id="i-AyGa8qJ6pqUjzTXukBNuf6">
            Djur ska skyddas mot onödigt lidande i alla situationer, även
            när det gäller vetenskapliga djurförsök. Samtidigt måste det finnas
            en balans mellan forskningens intressen och kraven på gott djurskydd.
            Att djurförsöken alltid ska godkännas av en djurförsöksetisk nämnd,
            som har särskild kompetens att väga samman djuretiska perspektiv
            och skapandet av framsteg inom forskningen, är grunden till detta.
          </p>
          <p xml:id="i-KKVtshTC1YQHsYQhYP3bjn">
            Det är angeläget att hitta alternativ till djurförsök, dels för
            att minska lidandet bland djur och dels för att de artskillnader
            som finns mellan människor och olika djur medför en osäkerhet
            när exempelvis en medicin som prövats på djur med gott resultat
            ska prövas på människor.
          </p>
          <p xml:id="i-NTopxz65ei5jwkSMDSEmd4">
            Detta arbete brukar uttryckas som tre principer, i begreppet
            3R. Begreppet syftar på orden Replace som innebär att djurförsöket
            ersätts med djurfria metoder, Reduce som betyder att antalet djur
            som används kan minskas och Refine som innebär att djurförsöket
            förfinas, dvs. lidandet minskas genom t ex smärtlindring och bättre
            djurhållning.
          </p>
          <p xml:id="i-FFhwaLZHfTAFXNGj5o2yNS">
            2010 antog EU ett nytt direktiv om djurförsök för vetenskapliga
            ändamål. Direktivet kräver också att forskning uppmuntras inom
            3R-området. Vi menar att en möjlighet att uppfylla direktivet
            är att samordna befintlig svensk forskning och metodutveckling
            på detta område i ett 3R-center. Ett sådant center skulle kunna
            bistå med hjälp och kunskap till de jurister, forskare och lekmän
            som arbetar i de djurförsöksetiska nämnderna. Andra länder som
            Storbritannien och Finland har redan gått före. En nyligen gjord
            ändring i djurskyddslagen innebär att den djurförsöksetiska nämnden
            kan besluta om en utvärdering av djurförsök i efterhand. Ett 3R-center
            skulle kunna vara ett expertstöd vid sådana utvärderingar.
          </p>
          <p xml:id="i-A4SAoenF1UYh8ahJhrUzeV">
            Vi föreslår därför att den befintliga metodutvecklingen och forskningen
            kring djurförsök samordnas i ett 3R-center. Vi menar att detta
            är en åtgärd som också kommer att gynna life science-forskningen
            i Sverige.
          </p>
          <p xml:id="i-6XPenikci3RH27JCSNyt9L">
            Utredaren till ny djurskyddslag 2 föreslår en ny definition på
            försöksdjur. Idag är det i Sverige själva syftet med användningen,
            dvs. det vetenskapliga syftet, som är definitionen, inte vilken
            smärta och lidande som djuret utsätts för. Detta innebär att av
            de 8 267 366 försöksdjur som användes 2011 var 7 734 237 fiskar
            i provfiske. Den definition som används i EU bygger på att det
            vetenskapliga försöket ska vålla djuren smärta. Vi delar inte
            utredarens uppfattning att Sverige ska gå över till EU:s definition
            eftersom det inte alltid går att förutse vilken nivå på smärta
            som djurförsöket kan ge upphov till. Däremot anser vi att fiskar
            som tas upp i provfiske inte ska räknas som djurförsök och vi
            menar att ett enkelt undantag för denna verksamhet kan lösa det
            problemet.
          </p>
          <head xml:id="i-6nt7yLro23VMZpo88qTih4" type="h2">
            Tillsynen
          </head>
          <p xml:id="i-KHUYLRas4hAoFgpPGupqWV">
            Vi känner en stor oro när förtroendet för de svenska mervärdena
            bland konsumenterna sjunker. Detta kan till exempel ske när brott
            mot djurskyddsreglerna exponeras i media. Därför är den svenska
            djurskyddskontrollen väsentlig för att mervärdena ska skyddas.
          </p>
          <p xml:id="i-AtgwfRtNEq9juzU8E4QguM">
            Det räcker inte med att ha ett bra regelverk för att försvara
            det svenska djurskyddet. Det behövs också en stark tillsyn som
            förhindrar att allmänhetens förtroende för mervärdet urholkas
            när enskilda undantag i form av brott mot de svenska reglerna
            lyfts fram och av allmänheten uppfattas som bilder av hur den
            svenska djuruppfödningen bedrivs generellt. Sådana exempel kan
            orsaka skador på varumärket svensk mat som får omfattande och
            långtgående konsekvenser för arbetstillfällena i den svenska livsmedelsproduktionen.
          </p>
          <p xml:id="i-JdVNbTeA5izNeuUWjq5CXn">
            När djurskyddskontrollen överfördes till länsstyrelserna var
            det en underfinansierad reform. På många ställen görs idag inga
            planerade kontroller och vissa länsstyrelser har inte ens resurser
            till de akuta kontrollerna. Länsstyrelserna bör få förstärkta
            resurser och en kontrollavgift införas för att finansiera en ökad
            tillsyn.
          </p>
          <head xml:id="i-Ao6icybiqmBRXmKq25gAvP" type="h2">
            Djurhälsa
          </head>
          <p xml:id="i-4mCiF5jZfvKy7HnX6tNanB">
            Vi behöver bra distriktsveterinärer i hela landet. Den reform
            med privatisering som genomförts riskerar att lämna vissa områden
            utan veterinärer. Vi menar att vi behöver göra distriktsveterinärerna
            och smittskyddet till en angelägenhet för det allmänna igen.
          </p>
          <p xml:id="i-HYKSPG3eLXCVn7AYJY2nHW">
            Till skillnad från regeringens djursmittsutredning 3 så anser
            vi att staten även i fortsättningen ska betala kostnader som uppkommer
            när större sjukdomsutbrott drabbar djurbesättningar. Om, som utredaren
            föreslår, stora delar av de kostnader som idag klaras av staten
            flyttas över på djurägarna, kan detta leda till att företag med
            små marginaler tvingas vänta för länge med att slå larm om sjukdomar
            som misstänks ha uppkommit i besättningen. Vi tror att det system
            som idag råder är en bra investering för att skapa trovärdighet
            och mervärde för svenska livsmedel.
          </p>
          <p xml:id="i-Xdg1RBx5enSuU6eb1SM9Z4">
            Det är viktigt att arbeta för en minskad antibiotikaanvändning
            inom djuruppfödningen i Sverige men även på europeisk och internationell
            nivå. Antibiotikaanvändningen i djuruppfödningen bidrar till problemen
            med resistenta bakterier som också påverkar människors hälsa.
            Vi vill se bättre, jämförbar statistik över hur mycket antibiotika
            som används i djuruppfödning. Det är ett första steg för att sedan
            kunna slå fast minskningsmål för användningen av antibiotika inom
            EU.
          </p>
          <p xml:id="i-3Podu2MNc6WwWacawF3viW">
            Vi är oroliga för att regeringen tycks ha gett upp kampen mot
            dvärgbandmasken sedan denna parasit konstaterades hos svenska
            vilda djur. Vi anser inte att det är dags att ge upp kravet att
            alla hundar som kommer till Sverige ska avmaskas bara för att
            ett fåtal fall konstateras. Istället borde regeringen presentera
            krafttag för att hejda smittspridningen.
          </p>
          <p xml:id="i-9eXHj8c9HWbb3n8CxH9pVy">
            Även i frågan om spridningen av EHEC-bakterien saknas åtgärder
            från regeringen. Barn och föräldrar ska inte behöva vara oroliga
            för att smittas av maten man äter. Som matkonsument ska man kunna
            vara trygg. Det finns inga genvägar utan regeringen måste ta livsmedelssäkerheten
            och djursmitta på större allvar. Det är viktigt för vår folkhälsa.
            Den handlingsplan kring EHEC som lades fram av flera myndigheter
            2008 har inte lett till något intresse från regeringens sida och
            inte heller har regeringen redovisat några alternativ till myndigheternas
            förslag på åtgärder. Regeringen bör effektuera denna plan samt
            stärka djursmittskyddet generellt. Detta bör riksdagen ge regeringen
            till känna.
          </p>
          <head xml:id="i-6yZD8jikTd5ipJg2bJiSTr" type="h2">
            Problemhundar
          </head>
          <p xml:id="i-BQbPSrHHV19hYH2ed8dLmC">
            2007 skärptes lagen för att begränsa riskerna med hundar. Men
            det viktiga är att åtgärder kommer tillstånd som innebär att människor
            skyddas från skador orsakade av hundar. Vi socialdemokrater anser
            att om någon brister i tillsynen över eller skötseln av en hund,
            får Polismyndigheten besluta att hunden ska omhändertas och utfärda
            förbud mot att ha hand om hund för den som allvarligt brister
            eller tidigare har brustit i tillsynen över en hund.
          </p>
          <head xml:id="i-Y4cXX7n2G3KAZLCnS9uXSN" type="h2">
            Skärpta djurskyddskrav på minkuppfödning
          </head>
          <p xml:id="i-GhjNAbpCrJrgYJga3y7JH1">
            År 2006 lade den socialdemokratiska regeringen fram proposition
            2005/06:197 Skärpta djurskyddskrav för minkuppfödning. Propositionen
            avslogs av riksdagen.
          </p>
          <p xml:id="i-WXtGAaL8YXT4TjALCXiGpP">
            I vetenskapliga studier, bl.a. publicerade i Applied Animal Behaviour
            Science i december 2009 visar forskare från Sveriges lantbruksuniversitet
            att 70 procent av 150 minkhonor på två farmer utförde stereotypa
            beteenden, oavsett om de hade berikningsföremål eller inte. Dessa
            upprepade beteendemönster är en väl dokumenterad och allmänt erkänd
            indikation på att ett djur inte får utlopp för viktiga naturliga
            beteendebehov.
          </p>
          <p xml:id="i-JLK1r38cpfDpQv3JpcEbq8">
            2012 införde Jordbruksverket nya föreskrifter för hur minkar
            ska hållas. Bland annat infördes krav på en ny typ av bur i två
            etager med större mått än tidigare och krav på föremål som minken
            kan roa sig med inne i buren. Föreskrifterna innebär också att
            utbildning krävs för pälsdjursuppfödarna och att minkarna ska
            genomgå regelbundna veterinärkontroller.
          </p>
          <p xml:id="i-6Hd7D1bDHbFdBAHqCGmzYf">
            Men fortfarande får minkarna inte tillgång till vatten. Forskning
            har visat att tillgången till vatten betyder mycket för minkarna
            4 . I det fria lever minken i vattendrag och fångar ofta sina
            byten simmande. Bristen på vatten leder till stress för djuren.
            Vi menar att minkar som inte har tillgång till vatten inte kan
            sägas uppfylla kravet i djurskyddslagen att få utöva sina naturliga
            beteenden. Inte heller djurens jaktbeteende uppfylls av de nya
            föreskrifterna.
          </p>
          <p xml:id="i-9xMoPCujXPyAjtg27aVSwW">
            Djur hanterar stress på två olika sätt. De aktiva stresshanterarna
            hanterar sin frustration genom utåtriktade beteenden som t ex
            stereotypa rörelser, medan de passiva stresshanterarna reagerar
            med inaktivitet. Studier från Danmark har visat högre halter av
            stresshormoner hos de minkar som är inaktiva än hos dem som utför
            stereotypier. De svenska studier som gjorts har inte tagit passiva
            stresshanterare i beaktande och inte heller mätt halter av stresshormoner
            hos djuren. Situationen kan därför vara ännu värre än vad endast
            siffrorna över stereotypa beteenden ger uttryck för.
          </p>
          <p xml:id="i-NH78cCGv7pc6ZdGUbERvNx">
            En sammanställning av djurskyddsinspektioner på minkfarmer som
            presenterades av Jordbruksverket i augusti 2010 visade bl.a. att
            85 procent av farmerna saknade enkla föremål för sysselsättning
            i burarna, trots att detta är ett uttalat krav sedan många år
            tillbaka enligt Jordbruksverkets föreskrifter. Näringen har alltså
            inte visat sig villig att leva upp ens till enkla, billiga berikningsåtgärder
            trots att det redan är ett tydligt krav. Sammanställningen visade
            också att 28 procent av farmerna saknade tillstånd för sin verksamhet,
            skadade och sjuka djur fanns på de flesta farmer och många gånger
            fick de ingen särskild vård eller behandling. Journaler över dödsfall
            saknades på minst 41 procent av farmerna. Andra vanliga anmärkningar
            gällde olaglig kadaverhantering, felaktiga avlivningsmetoder,
            trasiga och smutsiga burar, överbeläggning i burarna samt smutsiga
            och döda djur.
          </p>
          <p xml:id="i-NFQ85XxPJSQSHe3VAyjcsf">
            Den svenska minknäringen har således inte med frivilliga medel
            genomfört någon förändring samtidigt som det vetenskapliga underlaget
            över minkarnas situation har tydliggjorts.
          </p>
          <p xml:id="i-AYxER6nKZTbaZ8YuUuNVYv">
            Därför föreslår vi att regeringen tillkännages att återkomma
            till riksdagen med förslag om att införa en ny paragraf i Djurskyddslagen
            (1988:534) med följande lydelse:
          </p>
          <p xml:id="i-9zea7EsVvBdoyHStTExFiX">
            4 a § Minkar som föds upp för pälsproduktion ska hållas på ett
            sådant sätt att deras behov av att röra sig, klättra, utöva sitt
            jaktbeteende och ägna sig åt annan sysselsättning samt av att
            periodvis vara ensamma kan tillgodoses. Minkar ska dessutom ha
            tillgång till vatten att simma i. Regeringen eller, efter regeringens
            bemyndigande, Jordbruksverket får meddela ytterligare föreskrifter
            om villkor för hållande av mink för pälsproduktion.
          </p>
          <p xml:id="i-TH1BH2g9wd4muziUy3ShSX">
            Denna lag träder i kraft den 1 januari 2014. Ledamöter: 7 Partier:
            1 (606)
          </p>
        </div>
        <div xml:id="i-EH5S7fFnaBp4am6oMuMfWd" type="signatureBlock">
          <list xml:id="i-VuQWQ8zQYTkZjaq4Z72vHD">
            <item xml:id="i-GvpGVydwdyWCSr3aqC6xe4" who="i-PMx51X9QbaLUMtQNq6sVfz" type="signature">
              Matilda Ernkrans (S)
            </item>
            <item xml:id="i-WkfmgWUvh5xa7aZpZsNXNn" who="i-GDFdKPNRdaGpkLXrouuiC1" type="signature">
              Johan Löfstrand (S)
            </item>
            <item xml:id="i-FsERTDjkLmuxHGWZaMCBqN" who="unknown" type="signature">
              Helén Pettersson i Umeå (S)
            </item>
            <item xml:id="i-4oHjGWte8WUnLpYLjTpCE1" who="i-FrC3WwfjWAuoWu4BnbedDa" type="signature">
              Jan-Olof Larsson (S)
            </item>
            <item xml:id="i-TmpSz3b8uKmd2gucNQq8ne" who="i-TifWqzmRuorK3zFDqAUZk8" type="signature">
              Sara Karlsson (S)
            </item>
            <item xml:id="i-JCo5xU6Wszv9dnsKsvKLdn" who="i-NHxJzkDKoaBrxfLh9qrfnH" type="signature">
              Pyry Niemi (S)
            </item>
            <item xml:id="i-U3pYxG96ts5GcosnCF1W5T" who="i-GKFwXi5QctA2TJDtsbF47E" type="signature">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
