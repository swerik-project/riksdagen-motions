<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-03147">
  <teiHeader>
    <fileDesc>
      <titleStmt>
        <title>En förbättrad konsumentpolitik</title>
        <author corresp="i-Ev13DrJjHbo85jEmQ5EPLM">av Ewa Thalén Finné m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3147 av Ewa Thalén Finné m.fl. (M)</title>
          <idno type="rdwebb">H4023147</idno>
          <rs type="number">3147</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4023147/text</ref>
          <ref type="dokument_url_html">http://data.riksdagen.se/dokument/H4023147</ref>
          <ref type="dokumentstatus_url_xml">http://data.riksdagen.se/dokumentstatus/H4023147</ref>
          <ref type="docx">http://data.riksdagen.se/fil/E657F4AC-7B46-4EED-A427-2F2C87FA79A8</ref>
          <ref type="pdf">http://data.riksdagen.se/fil/264A8D98-7AAC-4BAE-91C2-B4ABCDD06A05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DTuoKorPCmh9ix1gmrtTna" type="signed"/>
        <correspContext corresp="i-DTuoKorPCmh9ix1gmrtTna">
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-LmthhHLPxzMMpEiXSys13u"/>
          <note type="signatory" corresp="i-Q6m2m8XkYZmRWGoWpX28Yp"/>
        </correspContext>
        <correspAction xml:id="i-L7MQnt7HhBLu9S63JbkUZe" type="submitted">
          <date when="2016-10-05"/>
          <time when="15:10:20"/>
        </correspAction>
        <correspAction xml:id="i-N89JGJRyP47md1zAZeCQLg" type="reviewed">
          <date when="2016-10-05"/>
          <time when="21:10:57"/>
        </correspAction>
        <correspAction xml:id="i-V7MVwK3b3RUYpy3Ei78Fh" type="referred">
          <date when="2016-10-14"/>
        </correspAction>
        <correspAction xml:id="i-VoDS2EFfK7b3aQbJ9htzFF" type="assigned">
          <date when="2018-06-12"/>
          <time when="16:14:02"/>
        </correspAction>
        <correspContext corresp="i-VoDS2EFfK7b3aQbJ9htzFF">
          <ref type="assignedTo">Civilutskottet</ref>
        </correspContext>
        <correspAction xml:id="i-xicUAZxD64HUQXT7bAgCz" type="behandlas_i"/>
        <correspContext corresp="i-xicUAZxD64HUQXT7bAgCz">
          <ref type="uppgift">2016/17:CU8</ref>
          <ref type="ref_dok_id">H401CU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU8</ref>
          <ref type="ref_dok_titel">Insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LmChQkrN7dJaSRwHtbtdMc" type="behandlas_i"/>
        <correspContext corresp="i-LmChQkrN7dJaSRwHtbtdMc">
          <ref type="uppgift">2016/17:CU1</ref>
          <ref type="ref_dok_id">H401CU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8UoB8jPNckVsjRsudUbhMQ" type="behandlas_i"/>
        <correspContext corresp="i-8UoB8jPNckVsjRsudUbhMQ">
          <ref type="uppgift">2016/17:CU12</ref>
          <ref type="ref_dok_id">H401CU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3147 av Ewa Thalén Finné m.fl.
          (M) En förbättrad konsumentpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9ykQPfTAikARMA9BoBs5PB">
            Förslag till riksdagsbeslut
          </head>
          <list style="ol">
            <item xml:id="i-VU5KLuJ8q5sHFJe5w3KdZp">
              Riksdagen ställer sig bakom det som anförs i motionen om det
              konsumentpolitiska målet och tillkännager detta för regeringen.
            </item>
            <item xml:id="i-Tan68kouWvfS9om44H6kAg">
              Riksdagen ställer sig bakom det som anförs i motionen om att
              öka kunskaperna om konsumenters rättigheter och tillkännager detta
              för regeringen.
            </item>
            <item xml:id="i-VRjBf8ouU95U2X9RY7JW4e">
              Riksdagen ställer sig bakom det som anförs i motionen om förbättrad
              konsumentvägledning och Hallå konsument! och tillkännager detta
              för regeringen.
            </item>
            <item xml:id="i-XGvgBqtrXZiMAys1qHvCsS">
              Riksdagen ställer sig bakom det som anförs i motionen om åtgärder
              mot överskuldsättning och tillkännager detta för regeringen.
            </item>
            <item xml:id="i-MpCHFSfYPiQ8oaAcB1Q5hi">
              Riksdagen ställer sig bakom det som anförs i motionen om ytterligare
              åtgärder mot oseriös kreditgivning genom en bättre organiserad
              tillsyn och tillkännager detta för regeringen.
            </item>
            <item xml:id="i-W7L86QMYM3iABF5PQZvak2">
              Riksdagen ställer sig bakom det som anförs i motionen om skuldsaneringslagen,
              avbetalningsperiodens längd samt flytt av lagstiftningen om kommunernas
              skyldighet att lämna budget- och skuldrådgivning från socialtjänstlagen
              till skuldsaneringslagen, och detta tillkännager riksdagen för
              regeringen.
            </item>
            <item xml:id="i-99Nb8NUpfDBrfr6YRu1FmM">
              Riksdagen ställer sig bakom det som anförs i motionen om att
              vidta nödvändiga åtgärder för att motverka fakturabedrägerier
              och tillkännager detta för regeringen.
            </item>
            <item xml:id="i-BeCZT53tHcXFTS4Q6maJMR">
              Riksdagen ställer sig bakom det som anförs i motionen om att
              stärka arbetet mot oseriös telefonförsäljning och motsvarande
              tekniska kanaler och tillkännager detta för regeringen.
            </item>
            <item xml:id="i-6YEtpSWMToFsPm6Gbm6e2E">
              Riksdagen ställer sig bakom det som anförs i motionen om åtgärder
              kopplade till preskriptionsavbrott och tillkännager detta för
              regeringen.
            </item>
            <item xml:id="i-KmuaMRjPhSNU7CV4pvytvx">
              Riksdagen ställer sig bakom det som anförs i motionen om finansiella
              rådgivare och tillkännager detta för regeringen.
            </item>
            <item xml:id="i-HDkXjjxd7pygHYquS6az9U">
              Riksdagen ställer sig bakom det som anförs i motionen om förbättringar
              av budget- och skuldrådgivningen och tillkännager detta för regeringen.
            </item>
            <item xml:id="i-4tjPfCjWtzFytBUHR9tWmn">
              Riksdagen ställer sig bakom det som anförs i motionen om förändring
              av konsumentköplagen vad gäller hästinköp och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-RfpM9iJmPPKUp2k6ZKm9Dj" type="h1">
            Det konsumentpolitiska målet
          </head>
          <p xml:id="i-LrhwE7s6Rb2mcjTcUfdmLs">
            Under alliansregeringen var regeringens mål för konsumentpolitiken
            att konsumenter ska ha makt och möjlighet att göra aktiva och
            medvetna val. Målet utgick från konsumentens kapacitet att göra
            egna val och från behovet av ett regelverk som underlättar för
            konsumenterna att göra medvetna och informerade val. Målet bör
            återinföras.
          </p>
          <p xml:id="i-3dv3r8jJ8PEDarWRse78Kk">
            En viktig utgångspunkt för Moderaternas konsumentpolitik är att
            konsumenterna ska kunna tillgodogöra sig information som är tillförlitlig
            om produkters pris och egenskaper samt om produktionsmetoder,
            säkerhetsaspekter och vilken påverkan konsumtionen har på människor,
            miljö och klimat. Genom att vara påläst äger en konsument möjlighet
            att själv lösa frågeställningar som uppstår i samband med konsumtion.
          </p>
          <head xml:id="i-JmG1Sghubuu7MYGDJLvSoa" type="h1">
            Konsumentupplysning och åtgärder mot överskuldsättning
          </head>
          <p xml:id="i-KPCJ1TCiy6Rek9n6oN8cnw">
            Många människor saknar idag ekonomisk buffert för oförutsedda
            händelser, och omkring 400 000 personer befinner sig i Kronofogdemyndighetens
            register. Överskuldsättningen kostar samhället 30–50 miljarder
            årligen, och de personliga lidandena går inte att mäta i pengar.
            I kölvattnet av trasslig ekonomi och överskuldsättning följer
            andra problem som ökad stress, sömnsvårigheter och psykisk ohälsa.
            För att långsiktigt komma tillrätta med överskuldsättningsproblemen
            krävs dels att färre över huvud taget hamnar i en ekonomisk situation
            de inte förmår hantera, dels att fler människor som hamnat i en
            mycket svår ekonomisk situation förmår ta sig ur den.
          </p>
          <p xml:id="i-3u6Sp34ZSR59JC3jj25NcB">
            Den kanske enskilt viktigaste faktorn för att en individ ska
            kunna planera sin ekonomi är kunskap. Därför är ett välfungerande
            konsumentupplysningsarbete betydelsefullt såväl för samhället
            och samhällsekonomin som för enskilda individer. Förändringar
            i samhället och ekonomin i stort innebär att nya krav ställs på
            konsumenternas kunskap – både om deras rättigheter och om privatekonomi
            i stort.
          </p>
          <p xml:id="i-HRNWZdGrSdnKabPecmjyX7">
            De senaste åren har Konsumentverket och kronofogden på ett bra
            sätt genomfört riktade åtgärder för att tidigt förstärka ungdomars
            kunskap om ekonomi, exempelvis via utbildningarna Ekonomismart
            och Koll på cashen. Moderaterna anser att det är angeläget att
            arbetet med konsumentvägledning fortsätter och utvecklas.
          </p>
          <p xml:id="i-M9VGaJyZxRDuNTp33DwzYe">
            De flesta kommuner i Sverige har kommunala konsumentvägledare.
            De senaste åren har det skett en stor strukturell förändring av
            deras arbete på många håll som har varit positiv. Vi ser att de
            kommunala konsumentvägledarna fyller en mycket viktig funktion
            i det förebyggande arbetet och för konsumentkunskapen i stort.
            Inte minst ser vi ett stort behov bland nyanlända där skuldproblematik
            har blivit relativt vanlig.
          </p>
          <p xml:id="i-FYERsJS3mfo8Y4Yk8pcXPT">
            Moderaterna vill att Hallå konsument! ska fortsätta att utvecklas.
            Därtill är det viktigt att verksamheten följer uppkomsten av helt
            nya branscher och att konsumentupplysningen följer med i de förändringar
            som sker. Arbetet för ökad konsumentkunskap bör stärkas brett.
            Det är dessutom angeläget att skolan undervisar i grundläggande
            konsumentkunskap.
          </p>
          <head xml:id="i-FsumEKvomuJMnfVgjQz968" type="h1">
            Oseriös kreditgivning
          </head>
          <p xml:id="i-AqUP2GWUF7jxEGE6ngyeEY">
            Hushållens skuldsättning har sedan mitten av 90-talet ökat mer
            än vad den disponibla inkomsten har gjort. Hushållens skuldkvot
            (skuldernas andel av den disponibla inkomsten) är alltså högre
            än tidigare. Detta beror huvudsakligen på huspriserna, men även
            snabblånen har ökat i omfattning. I dag kan man hos flera kreditgivare
            låna belopp mellan 1 000 kronor och 20 000 kronor.
          </p>
          <p xml:id="i-RMGaLBX8cki6VWgHZ7kTmy">
            Antalet ansökningar om betalningsföreläggande hos Kronofogdemyndigheten
            avseende snabblån har ökat under senare år (med undantag för 2010
            och 2013). Oseriösa snabblåneföretag är ett växande problem och
            bidrar till fler människor i skuldfällor.
          </p>
          <p xml:id="i-FmsbS4CzunHbecRA9efRcE">
            Alliansregeringen genomförde flera åtgärder för att komma tillrätta
            med oseriös kreditgivning. År 2011 infördes krav på att det även
            ska göras en kreditprövning vid snabblån, och den nya konsumentkreditlag
            som infördes gäller i dag i princip alla krediter som näringsidkare
            lämnar till konsumenter.
          </p>
          <p xml:id="i-5az78rQ9EaP8nzTxBQ8Yt1">
            Ytterligare förändringar skedde under 2014 då Konsumentverket
            fick starkare muskler i form av möjlighet att ta ut en hög sanktionsavgift
            vid exempelvis bristande kreditprövning. Den kanske viktigaste
            förändringen är att det numera krävs tillstånd för att bedriva
            denna typ av utlåningsverksamhet samt att kontrollen av dessa
            företag utförs av Finansinspektionen. Den senare förändringen
            började gälla fullt ut vid årsskiftet 2015.
          </p>
          <p xml:id="i-8mu5ZdepQACNMKArd8vhjb">
            Ytterligare relevant lagstiftning på området är marknadsföringslagen
            (2008:486), som gäller även för marknadsföring av konsumentkrediter.
            Därutöver regleras även detta i konsumentkreditlagen. Det är Konsumentverket
            som utövar tillsyn, och de har under åren fått fler verktyg för
            att stävja oseriösa företag.
          </p>
          <p xml:id="i-WaHiNb4ryH9wJbprYV6JHy">
            Sedan 2014 finns det en branschorganisation, Svenska Konsumentkreditföretagens
            Ekonomiska förening (SKEF). Enligt föreningens egen uppskattning
            är 60 % av kreditgivarna i branschen medlemmar. Branschorganisationen
            har upprättat etiska regler som medlemmarna ska följa och ett
            oberoende råd som granskar anmälningar.
          </p>
          <p xml:id="i-FwQqsGXTzeRf4Vi4PeRKDT">
            Snabblånen är en mycket liten del av alla konsumentkrediter som
            finns i Sverige i dag. Förutom snabblån finns fakturakrediter
            eller delbetalning, kortkrediter och konsumtionskrediter (t.ex.
            e-handel). Mobiltelefoni nämns ofta också som en del av kreditsamhället
            i dag. Enligt SKEF står snabblånen för 1 % av samtliga blancolån.
          </p>
          <p xml:id="i-J7BYoNm1csZXgjQt1LEWXq">
            Det ska inte förringas att det alltjämt finns problem med marknaden.
            Konsumentverkets granskningar av branschen visar på brister vad
            gäller såväl kreditprövningen som marknadsföringen. Det är inte
            acceptabelt, men vi menar att den nya lagstiftning som trädde
            ikraft sommaren 2014 förhoppningsvis har gett effekt, men att
            det är för tidigt att analysera detta. Men vi noterar att regeringen
            har tillsatt en utredning som ska komma med förslag på skärpta
            regler för konsumentkrediter.
          </p>
          <p xml:id="i-H2BVM297X6cefMgkeipzdK">
            Såväl Konsumentverket som media har gett exempel där det kan
            anses tveksamt om det verkligen har skett en tillräcklig kreditprövning.
            Även hos andra konsumentkreditgivare inom handeln har det framkommit
            allvarliga brister.
          </p>
          <p xml:id="i-SaBEiFeixx4oTyRueqRnRa">
            Ett problem som anförts från flera kreditgivare är att det ibland
            kan vara svårt att få en aktuell helhetsbild av konsumentens ekonomiska
            situation. Många uppgifter kan vara föråldrade och situationen
            kan snabbt förändras.
          </p>
          <p xml:id="i-F8mpCzAJwjJu79A7YniJ9T">
            Moderaterna menar att tillsynen behöver skärpas. För en tydligare
            och säkrare tillsyn över kreditmarknaden föreslår vi att det sker
            en samlad kontroll från en myndighet, Finansinspektionen, i stället
            för att det som i dag är ett delat ansvar mellan Konsumentverket
            och Finansinspektionen. Finansinspektionen bör få i uppdrag att
            stödja branschen med kunskap och information samt främja samarbetet
            med andra myndigheter, till exempel Konsumentverket och Kronofogdemyndigheten,
            för att minska osund kreditgivning.
          </p>
          <head xml:id="i-LSv2yrEyrmBEZMNJoeGFwY" type="h1">
            Förbättrad skuldsanering
          </head>
          <p xml:id="i-DHfVrnjk3uWqHqEem6YeST">
            Tillgång till krediter stärker människors möjlighet att planera
            sin ekonomi och anpassa sin konsumtion över tid. Men när människor
            inte kan betala sina skulder, och blir överskuldsatta, blir följderna
            negativa – för den skuldsatta naturligtvis, men även för samhället
            i stort och borgenärerna. Att fler ska kunna lyfta sig ur en tillvaro
            som evighetsgäldenärer är betydelsefullt för att minska utanförskapet.
          </p>
          <p xml:id="i-GqqK16ueWv5KQVh1XQxUbr">
            För att minska överskuldsättningen behövs en ansvarsfull ekonomisk
            politik och skattepolitik som inte lägger onödiga pålagor på konsumenterna
            och som gör det möjligt för fler att försörja sig själva. Därtill
            behövs en välfungerande konsumentupplysning och åtgärder mot oseriös
            kreditgivning. Men ibland behövs också skuldsanering.
          </p>
          <p xml:id="i-L2AXP17cJLHYzX5tu1hyJz">
            Moderaterna menar att regelverket bör minimera utrymmet för godtycklig
            tillämpning och menar att betalningstiden bör löpa under tre år
            som huvudregel, istället för fem år. Det är angeläget att snabbt
            få den skuldsatta tillbaka in i samhället. Därför är det mer prioriterat
            att ha en så snabb process som möjligt än att sprida ut betalningsfria
            månader. Vi menar att betalningstiden har betydelse. Överskuldsättning
            kan få till följd att gäldenärerna blir än mer passiviserade och
            t.ex. inte vågar förändra sin arbetssituation, öka sin inkomst
            eller byta bostad. Det rehabiliterande syftet med skuldsaneringslagen
            gynnas av en sänkning till tre år.
          </p>
          <p xml:id="i-MztJDrhZYd8KTmW3jcxhPp">
            Kommunernas budget- och skuldrådgivning spelar en viktig roll
            i skuldsaneringen. Moderaterna menar att regelverket behöver vara
            tydligt och enhetligt samt att den nationella tillsynsfunktionen
            måste ha tydliga bedömningsgrunder och tillräcklig kompetens.
            Att kommunernas skyldighet att lämna budget- och skuldrådgivning
            förtydligas välkomnar vi, men vi menar att detta bör regleras
            i skuldsaneringslagen.
          </p>
          <p xml:id="i-BanXygP6M3zvu45cc1JJ2o">
            I Sverige finns av tradition en hög betalningsmoral. Det är angeläget
            att den består även i en tid då en allt större del av vår konsumtion
            är kreditbaserad. Tillgången på snabba krediter har aldrig varit
            större än i dag. Med detta ökar också skuldsättningen och tyvärr
            även överskuldsättningen. Denna utveckling kan dock inte bara
            mötas med att kraven för att bevilja skuldsanering ensidigt sänks
            så drastiskt att det riskerar att urholka den höga betalningsmoral
            som finns i Sverige. Strategin mot överskuldsättning måste därför
            också inbegripa åtgärder i tidigare led som gör att överskuldsättningen
            aldrig blir ett faktum. Kraven på borgenärer och gäldenärer måste
            vara ömsesidigt högt ställda men också ta hänsyn till styrkan
            i partsförhållandet. Därför är ett starkt konsumentskydd på kreditmarknader,
            som många gånger präglas av aggressiv marknadsföring och otydlig
            informationsgivning, angeläget.
          </p>
          <p xml:id="i-LGtnWCQC8dezyFTiGKc31c">
            Moderaterna anser att skuldsaneringsinstitutet bör göras mer
            tillgängligt för människor som verkligen behöver det och för vilka
            en skuldsaneringsprocess skulle öppna en väg ut ur skuldfällan.
            I dag söker bara en bråkdel av alla evighetsgäldenärer som egentligen
            borde vara kvalificerade för skuldsanering detta. Statistik från
            kronofogden visar att ett vanligt skäl till att ansökningar om
            skuldsanering avslås är bristande uppfyllande av det så kallade
            skälighetskravet.
          </p>
          <head xml:id="i-SRc4G9kSBNeRSZEieGcCTh" type="h1">
            Fakturabedrägerier
          </head>
          <p xml:id="i-6BhGuu17QJWFuBrLuZnLWQ">
            Bluffaktura, eller fakturabedrägeri, är ett samlingsbegrepp för
            ett krav på betalning för en vara eller tjänst som du aldrig beställt
            eller fått levererad. Vi ser mycket allvarligt på att antalet
            anmälda fakturabedrägerier fortfarande är högt. Fakturabedrägerierna
            drabbar både företag och privatpersoner, och de uppskattas omsätta
            miljarder. Mycket av informationsarbetet kan ske, och sker även,
            inom ramen för branschorganisationerna själva.
          </p>
          <p xml:id="i-7z8BSyrcweY4QuGmjpGGmV">
            Vi välkomnar detta men ser samtidigt att mer behöver göras i
            kampen mot bluffakturor – både straffrättsligt och civilrättsligt.
            Bland annat vill vi se över rättegångsreglerna så att rättegångskostnaderna
            ska kunna tilldömas en part (även vid förenklade tvistemål) om
            det är uppenbart ogrundat.
          </p>
          <head xml:id="i-3YMzodbN1tXVaNJgw9YamF" type="h1">
            Oseriös försäljning via telefon eller genom andra tekniska kanaler
          </head>
          <p xml:id="i-7wzbpyTozQXxH1NwcJtxE8">
            Vid telefonförsäljning gäller normalt att man blir bunden av
            ett avtal när man under samtalet säger ja till att köpa något.
            Detta följer den allmänna principen att muntliga avtal är giltiga.
            När man ingår avtal per telefon har man som köpare 14 dagars ångerrätt.
            Vid köp av varor börjar ångerrätten löpa när man mottagit varan.
            Detta anser vi vara en rimlig ordning. När man däremot köper en
            tjänst, som exempelvis ett telefonabonnemang, räknas tiden från
            den dag man ingår avtal per telefon.
          </p>
          <p xml:id="i-4o81mU5gVWJKdDEC32RF6N">
            Vid köp av en finansiell tjänst eller finansiella instrument
            finns det specialregleringar som innebär att de 14 dagarna räknas
            tidigast från den dag då köparen fick information och avtalsvillkor
            i skriftlig form. Här bör kunna godtas information som sänts exempelvis
            via e-post eller mobiltelefon som konsumenten hänvisat till eller
            att konsumenten på till exempel en hemsida kan visa att man tagit
            del av informationen. Det vill säga vi kan inte lagstifta om hur
            skriftlig information ska ges, utan att den ska ges.
          </p>
          <p xml:id="i-WgTZUiFhDqSTpTqPJqLNRp">
            En del som påstås ha köpt en tjänst per telefon upplever att
            de har missförståtts och att de inte har haft för avsikt att ingå
            avtal eller så har de missuppfattat villkoren. Var sjätte anmälan
            som kommer in till Konsumentverket rör telefonförsäljning. Vi
            anser att samma regler bör gälla vid alla tjänsteköp per telefon
            som vid köp av finansiella tjänster, det vill säga att de 14 dagarnas
            ångerrätt börjar räknas från det att köparen fått information
            och avtalsvillkor i skriftlig form.
          </p>
          <p xml:id="i-5zvXHBL54KWrw5JuMZv2rA">
            Vidare bör lagstiftningen vara teknikneutral.
          </p>
          <head xml:id="i-Waw8GM7hSNvYUP7wVrcnoT" type="h1">
            Preskriptionsavbrott
          </head>
          <p xml:id="i-VY89enYmNgu7E4SijYzyoW">
            Enskilda fordringar löper med en preskriptionstid om antingen
            tre eller tio år. Preskriptionstiden förlängs från den tidpunkt
            som preskriptionsavbrott sker. Preskriptionsavbrott kan bland
            annat ske genom att gäldenären får ett skriftligt krav eller en
            skriftlig erinran om fordringen från borgenären.
          </p>
          <p xml:id="i-F7HELrcahtCutpy4DUK7dY">
            Högsta domstolen har tidigare uttalat att ett kravbrev som ostridigt
            har sänts till gäldenärens adress utan att komma i retur inte
            innebär att preskriptionsavbrott har uppkommit (NJA 1996 s. 809).
            Den princip som har gällt har varit att det är borgenären som
            står risken för att ett kravbrev inte når gäldenären och att det
            är borgenären som ska styrka att preskriptionsavbrott har skett.
            Preskriptionsavbrott ansågs då styrkt exempelvis om gäldenären
            kvitterade ut ett kravbrev som sänts med rekommenderad försändelse
            eller då mottagningsbevis skrivits under.
          </p>
          <p xml:id="i-LnAAmeUcNnyUt1rKDBkYwu">
            År 2007 (NJA 2007 s. 157) lättade Högsta domstolen väsentligen
            på beviskravet genom att slå fast att preskriptionsavbrott kunde
            anses ha uppkommit då ett flertal försändelser avsänts till gäldenärens
            folkbokföringsadress utan att ha kommit i retur. Målet gällde
            en konsumentfordran. Inom ordinarie preskriptionstid hade borgenären
            skickat fem kravbrev och därefter ytterligare nio kravbrev till
            gäldenärens folkbokföringsadress. Högsta domstolen uttalade att
            möjligheten att inte åtminstone något av breven skulle ha nått
            gäldenären kunde anses vara försumbar.
          </p>
          <p xml:id="i-Fa9CdLysdfmGK1rtrozBva">
            I stället för att borgenären ska styrka preskriptionsavbrott
            ska numera alltså, enligt Högsta domstolen, en sannolikhetsbedömning
            göras. Högsta domstolen har dessutom godtagit utdrag ur inkassobolags
            datasystem som bevisning för att brev har avsänts. Det krävs inte
            ens faktiskt kopior av avsända brev.
          </p>
          <p xml:id="i-KEpLdnw7vbnUzrJewmktv2">
            År 2012 gick Högsta domstolen ännu längre (NJA 2012 s. 172) och
            införde en regel om att gäldenären har en skyldighet att bevaka
            posten på sin folkbokföringsadress och att en försändelse som
            har delats ut där ska anses ha kommit honom tillhanda, oavsett
            om han faktiskt har bott på adressen eller inte. I och med det
            räckte det alltså inte att gäldenären lämnade en förklaring till
            varför han inte hade tagit emot försändelser på sin folkbokföringsadress.
          </p>
          <p xml:id="i-FLxKX6SqxiUZbqGCrJTD2K">
            En rad frågeställningar har uppkommit till följd av Högsta domstolens
            avgöranden. Hur många kravbrev behövs? Spelar det någon roll om
            det rör sig om en treårig eller tioårig preskriptionstid? Från
            vilket kravbrev anses preskriptionsavbrott ha skett – det första
            (vilket är mest gynnsamt för gäldenären) eller det sista (vilket
            gynnar borgenären)?
          </p>
          <p xml:id="i-DzrfXJrruMsgBYWjaNPpAZ">
            Frågorna har vållat mycket stora problem i praktiken, inte minst
            hos landets kronofogdar som i första instans har att avgöra om
            en fordran går att verkställa eller inte. När det finns oklarheter
            kring hur reglerna ska tolkas ökar också risken för olika tillämpning
            vid olika hovrätter. Kronofogdemyndigheten har i ett ställningstagande
            slagit fast att det ska krävas fyra kravbrev inom ordinarie preskriptionstid
            för att preskriptionsavbrott ska anses ha skett. Samtidigt har
            i hovrätt även endast två kravbrev godtagits. Detta skapar en
            rättsosäkerhet där frågan om en skuld går att verkställa kan bli
            beroende av var i landet gäldenären bor.
          </p>
          <p xml:id="i-8rpwnZkvzGrfWzifuNo6W6">
            I förarbetena till preskriptionslagen uttrycktes att kravet måste
            vara att gäldenären har fått del av kravet eller erinran. Motivet
            till det är att det är betydligt enklare för borgenären att visa
            att gäldenären tagit del av ett brev än för gäldenären att visa
            att han inte har gjort det. Detta är en rimlig avvägning som stämmer
            överens med de allmänna principerna om bevisbörda.
          </p>
          <p xml:id="i-Y2utR8zD7J5PGS9XnmQhSM">
            Dessutom har det i förarbetena framhållits att det är viktigt
            att preskriptionsreglerna är så enkla och lättförståeliga som
            möjligt. Preskriptionsreglerna är numera, i och med Högsta domstolens
            senare avgöranden, i vart fall inte enkla och lättförståeliga.
            Det är inte heller helt oproblematiskt att de har verkan retroaktivt,
            på så sätt att krav som tidigare skulle ha ansetts preskriberade
            numera kan väckas till liv.
          </p>
          <p xml:id="i-9CDhiXkukJh4YkfrZBT6ud">
            För att bringa klarhet kring reglernas innebörd och politiskt
            lyfta frågan om en eventuell återgång till ordningen att borgenären
            genom mottagningsbevis eller dylikt ska styrka preskriptionsavbrott,
            behövs en översyn av aktuella bestämmelser i preskriptionslagen.
            En utredning bör mot den bakgrunden tillsättas för att se över
            lagstiftningen.
          </p>
          <head xml:id="i-U72NJmniKMfTv56NhqJpD8" type="h1">
            Finansiella rådgivare
          </head>
          <p xml:id="i-EJZWYNUC8qE2SnFggZdDPU">
            EU:s Mifid-direktiv stärker skyddet för investerare och syftar
            till att öka konkurrensen i handeln med finansiella instrument
            på värdepappersmarknaderna. Resultatet har varit fler seriösa
            aktörer, men också en del oseriösa. Det nya direktivet, Mifid
            II, ger ett skyddande regelverk för att använda sig av titeln
            oberoende rådgivare och skärpta regler vid intressekonflikter
            mellan distributörer och fondemittenter m.m.
          </p>
          <p xml:id="i-QArFdtXP84uR9EuTzXM5WB">
            Moderaterna motsätter sig förslag som innebär ett regelrätt provisionsförbud
            och förbud mot att finansiera distribution av fonder genom fondavgifter.
            Vi menar att regelverket bör vara hårt och strikt mot oseriösa
            aktörer, och tillsynen behöver vara betydande. Dock får inte konkurrens
            och mångfald offras. Ett provisionsförbud riskerar
          </p>
          <p xml:id="i-Y6wyhWP4YXptTdjBjciVHZ">
            i praktiken att omöjliggöra nyetablering. Dessutom skulle det
            innebära att många mindre aktörer riskerade att slås ut.
          </p>
          <p xml:id="i-XCap1cktikwmKBGw5aXGaW">
            Det finns en uppenbar en risk att ett sådant förslag gynnar storbanker
            på mindre bankers bekostnad. Moderaternas utgångspunkt är att
            de nya reglerna bör stärka konsumenternas ställning i kontakter
            med banker, värdepappersbolag, försäkringsbolag och olika förmedlare
            av sparprodukter med fokus på en hög transparens för att minska
            riskerna för missbruk.
          </p>
          <p xml:id="i-ECyNAqgnRAhS9yyePhTWw4">
            I länder som redan genomfört liknande regelverk, med provisionsförbud,
            har det inte resulterat i att avgifterna gått ned. I stället har
            det blivit färre aktörer, och människor med mindre kapital går
            miste om rådgivning.
          </p>
          <p xml:id="i-S53Ro7JjuoCSDKNncbbdgZ">
            Rådgivningen hjälper människor att spara; det behöver Sverige
            inte mindre av. Istället för förbud bör ett stort ansvar vila
            på Finansinspektionen i fråga om att agera mot aktörer som inte
            lever upp till kraven.
          </p>
          <head xml:id="i-7KKrGgmHhr8c4HA9z19nTH" type="h1">
            Budget- och skuldrådgivning
          </head>
          <p xml:id="i-AUQdGHr1xfeTvRGYGswSbh">
            Budget- och skuldrådgivningen är lagstadgad, och samtliga kommuner
            är skyldiga att lämna råd och anvisningar i budget- och skuldfrågor
            till skuldsatta. Olika utredningar och rapporter (bland annat
            Konsumentverkets årliga rapport om den kommunala budget- och skuldrådgivningen
            och Riksrevisionens rapport om överskuldsättning, RiR 2015:14)
            visar att budget- och skuldrådgivningen skiljer sig åt väsentligt
            över landet och att vissa kommuner till och med saknar budget-
            och skuldrådgivning. Köerna till rådgivningen skiljer sig markant
            åt mellan kommuner och stödets omfattning likaså. Det behöver
            vi ändra på.
          </p>
          <p xml:id="i-14ksQM8AAYNfHYRjF246gs">
            I och med att riksdagen antagit en ny lag om skuldsanering (prop.
            2015/16:125) har det skett ett förtydligande vad gäller den skyldighet
            som kommunerna har vad gäller budget- och skuldrådgivning, vilket
            förvisso är bra. Men vi anser att det finns en fortsatt risk att
            tillsynen över budget- och skuldrådgivningen kommer att bli eftersatt
            och inte samordnad då den ska skötas av IVO. Konsumentverket har
            idag kunskapen och har idag även uppgiften att stödja budget-
            och skuldrådgivningen. Det är därför enligt vår mening bättre
            och mer effektivt om Konsumentverket även hade tillsynsansvaret
            (och därför ska det flyttas från socialtjänstlagen till skuldsaneringslagen).
          </p>
          <head xml:id="i-8vba2DppGjjmZwjSKxRQTA" type="h1">
            Tryggare regler vid försäljning av hästar
          </head>
          <p xml:id="i-JhiL58knCquKK3x3fyD98T">
            Hästnäringen är för många landsbygdsbor både en hobby och en
            inkomst. Ett stort problem för många inom hästnäringen är att
            konsumentköplagen gäller vid försäljning av hästar. Det innebär
            att en säljare som har sålt en fullt frisk häst kan tvingas att
            relativt lång tid efter försäljningen köpa tillbaka samma häst
            i ett försämrat tillstånd. Följden av detta är att många drar
            sig för att sälja sin häst, vilket varken är bra för hästen eller
            för ägaren. Vi anser därför att det finns skäl att se över konsumentköplagen
            för att modernisera den i fråga om handel med hästar.
          </p>
        </div>
        <div type="motSignatures">
          <list>
            <item xml:id="i-MhFk2uQoxDS13RZW5wGGN">
              Ewa Thalén Finné (M)
            </item>
            <item xml:id="i-GDrAVAVTutUcSRRUfmsVF8">
              Jessika Roswall (M)
            </item>
            <item xml:id="i-Jx8q4khFpvpaLv6eZXjjgE">
              Carl-Oskar Bohlin (M)
            </item>
            <item xml:id="i-8PNZHQJysHaLEHFczGSc7A">
              Thomas Finnborg (M)
            </item>
            <item xml:id="i-DtTL2TC1ntPmQarqYiQNfk">
              Mats Green (M)
            </item>
            <item xml:id="i-PDVbHvRCLiwgE3kq2yto4N">
              Maria Malmer Stenergard (M)
            </item>
            <item xml:id="i-WKXh9NhjMk1n3YywjbA86j">
              Ulrika Karlsson i Uppsala (M)
            </item>
            <item xml:id="i-UivbW9HdUKiRtbM82xxrrv">
              Margareta B Kjellin (M)
            </item>
          </list>
        </div>
      </div>
    </body>
  </text>
</TEI>
