<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00276">
  <teiHeader>
    <fileDesc>
      <titleStmt>
        <title>Behovet av djur i vården</title>
        <author corresp="i-KktUCXax2JFL3tqFqQN9oq i-KtELEJ9HytY7HFgQExEzLq">av Birgitta Sellén och Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behovet av djur i vården</title>
          <idno type="rdwebb">GV02So276</idno>
          <rs type="number">So276</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So276/text</ref>
          <ref type="dokument_url_html">http://data.riksdagen.se/dokument/GV02So276</ref>
          <ref type="dokumentstatus_url_xml">http://data.riksdagen.se/dokumentstatus/GV02So276</ref>
          <ref type="doc">http://data.riksdagen.se/fil/789C8011-500A-4F23-8ADA-D3DF992DC5D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TH34194sTCjdsxFi8tP6tP" type="signed"/>
        <correspContext corresp="i-TH34194sTCjdsxFi8tP6tP">
          <note type="signatory" corresp="i-KktUCXax2JFL3tqFqQN9oq"/>
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction xml:id="i-oiQekaEzpvYhdBPZU4VrX" type="referral">
          <date when="2007-10-16"/>
        </correspAction>
        <correspAction xml:id="i-FdfNau9mC79sGBx9iPCKeA" type="dismissal">
          <date when="2007-10-16"/>
        </correspAction>
        <correspAction xml:id="i-4FWhDSKNqH68782bVNVxkL" type="numbering">
          <date when="2007-10-04"/>
        </correspAction>
        <correspAction xml:id="i-HT5SMoXxA2rk3QoBMiiG2E" type="submission">
          <date when="2007-10-02"/>
        </correspAction>
        <correspAction xml:id="i-XhnxYJMjaLrehdqtiHNziL" type="transfer">
          <date when="2007-10-01"/>
        </correspAction>
        <correspAction xml:id="i-HCPDcGPfmCPPoqJmh5BHEh" type="assigned"/>
        <correspContext corresp="i-HCPDcGPfmCPPoqJmh5BHEh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QQ1bZTkmWZxwdy1EUPH4tM">
            Förslag till riksdagsbeslut
          </head>
          <p xml:id="i-XcnG6UdFwLGvyqjzyZpuL1">
            Riksdagen tillkännager för regeringen som sin mening vad som
            anförs i motionen om behovet av djur i vården och inom omsorgen.
          </p>
        </div>
        <div type="motContent">
          <head xml:id="i-4WUxCXC42Ya21xQmARXuFd" type="h1">
            Motivering
          </head>
          <p xml:id="i-K8YYiQY4ZfN334Pb4FVWef">
            Sällskapsdjur är en viktig del av många människors liv, oavsett
            om man är ung eller gammal, frisk eller sjuk. Mötet med ett sällskapsdjur
            är för många en positiv upplevelse och ger positiva effekter på
            blodtryck, välbefinnande och förmåga till social interaktion.
            Idag finns det en hund eller en katt i mer än var fjärde hushåll
            (Manimalis/SCB, 2007).
          </p>
          <p xml:id="i-YTkLd9gcZ2oTGnFDdqCtxW">
            Det finns en rad vetenskapliga belägg för att sällskapsdjur har
            positiva effekter på människors hälsa och livskvalitet. Trots
            det finns det många människor som idag inte får träffa djur, fast
            de skulle vilja. Det gäller bland annat människor som är sjuka,
            intagna på vårdhem och äldre som bor på äldreboenden. Studier
            visar att över 97 procent av ägare till sällskapsdjur ser på sitt
            djur som en familjemedlem, och att 98 procent av de äldre djurägarna
            tyckte att deras katt eller hund utgjorde en av de tio viktigaste
            relationerna i livet. Trots detta finns det få, ofta inga, möjligheter
            att få träffa djur om man tvingas lämna sitt hem för vård eller
            omsorg.
          </p>
          <head xml:id="i-KQ4CLg4yKUpXRPiiZ8yUZ2" type="h2">
            Sällskapsdjur i äldrevården
          </head>
          <p xml:id="i-5Yni8nyZYiLPzzTirkuQ1m">
            En studie från 1995 (Blackshaw) visar att vistelsen på det egna
            rummet i ett äldreboende minskar från 16 timmar till 11 timmar
            per dygn när det finns djur på avdelningen. En annan studie från
            1999 (Raina et al) visar att djurägare behåller sin så kallade
            ADL-förmåga (ADL: dagliga aktiviteter såsom personlig hygien och
            på- och avklädning) i högre grad än personer utan sällskapsdjur.
            Studier visar också att människor som drabbas av kriser, eller
            vars liv förändras i stor utsträckning, såsom exempelvis flytt
            till institution eller insjuknande i en svår sjukdom, mår bra
            av att möta djur.
          </p>
          <p xml:id="i-7u2aiuKndUix9vfRNgK3pV">
            Inom åldrings- och demensvården har arbetet med hundar varit
            synnerligen framgångsrikt, bland annat eftersom hunden är bra
            på att avläsa icke-verbal kommunikation. SKTFs rapport Ett värdigt
            liv i äldrevården, som publicerades i augusti 2007, visar att
            knappt 20 procent av de särskilda boendena för äldre fullt ut,
            eller delvis, erbjuder möjlighet att ha husdjur, trots de många
            positiva effekter som umgänge med djur innebär för gamla eller
            sjuka människor. Även äldre människor på äldreboenden måste ha
            valfriheten att leva tillsammans med djur. Därför måste regeringens
            värdighetsgaranti även omfatta äldre människors möjligheter att
            äga, eller få möta, sällskapsdjur inom äldreomsorgen.
          </p>
          <head xml:id="i-QA1hncxtiXMAoeW8p52t5A" type="h2">
            Sällskapsdjur i vården av psykiskt sjuka människor
          </head>
          <p xml:id="i-DGEZupg1bX9a73SdpZCZgb">
            Flera internationella studier visar mycket goda effekter av att
            en hund är med i behandlingen av psykiskt sjuka, inte minst för
            patienter med exempelvis schizofreni, autism eller posttraumatisk
            stress. Hunden blir ofta en länk mellan patienten och terapeuten;
            patienten börjar prata eller aktivera sig med hunden i närvaro
            av terapeuten, som kan kartlägga ett beteende eller, så småningom,
            påbörja en terapisession.
          </p>
          <p xml:id="i-BCNFC5bREzeGSJ1k3HnRzP">
            En större studie som nyligen avslutats i Norge (Berget) visar
            att människor med psykisk sjukdom som vistades på en bondgård
            med djur fick färre ångestattacker, högre stresstolerans och bättre
            självförtroende än patienterna i kontrollgruppen. Markaryds kommun
            har anställt en terapihund, som vid flera enskilda tillfällen
            har möjliggjort framsteg som inte uppnåtts utan hunden. Inom Statens
            institutionsstyrelse finns flera behandlingshem som framgångsrikt
            använder djur i behandlingen av unga och vuxna missbrukare, ofta
            med psykologiska handikapp.
          </p>
          <head xml:id="i-K2qvrL1hzMozmNC4YGfc8r" type="h2">
            Ökad tillgänglighet för assistanshundar
          </head>
          <p xml:id="i-VsgNri3fu7sVUTwHganRY4">
            Assistanshundar används av funktionshindrade personer för praktisk
            hjälp i vardagen, markering av blodsockerfall eller annalkande
            epilepsiattacker, och för att hämta hjälp vid behov. En servicehund
            kan exempelvis plocka upp saker från golvet, öppna dörrar, tända
            lampor och kasta skräp i papperskorgen. En signalhund är sin hörselskadade
            mattes eller husses öron och markerar på olika ljud, såsom tappade
            nycklar, telefon som ringer eller om någon ropar. Diabeteshundar
            markerar en fallande blodsockernivå och epilepsihundar kan känna
            av ett anfall som är på väg. Alla assistanshundar är utbildade
            för att larma, det vill säga hämta hjälp vid behov. På det här
            sättet innebär assistanshundarna en stor trygghet för sina ägare.
            De utbildade hundarna innebär också att människor, trots funktionshinder,
            kan ha en fungerande vardag, till exempel kunna vara verksamma
            i arbetslivet, uträtta ärenden och ha meningsfull fritid.
          </p>
          <p xml:id="i-KiD8FcWtuAjKsSqj6MKQEj">
            I Sverige utbildas hundarna av sina ägare, under ledning av ideella
            organisationer, exempelvis Svenska Service- och Signalhundsförbundet.
            Det är mycket kostnadseffektivt, och utbildningsperioden upplevs
            av många hundförare som mycket utvecklande och positiv. Flera
            andra länder observerar Sveriges modell för utbildning, som alternativ
            till centralt utbildade och ägda hundar.
          </p>
          <p xml:id="i-WrHG3DBaihvwHu7ch1vRe1">
            Trots att metoden är kostnadseffektiv och leder till att de funktionshindrade
            personerna fått ökad delaktighet i samhället, är assistanshundarna
            idag inte likställda ledarhundarna. I många kommuner har assistanshundarna
            inte samma tillträde till offentliga lokaler, eller dispens för
            tillträde till exempelvis kollektivtrafik och kyrkogårdar.
          </p>
          <p xml:id="i-VBFwQAzDPRXQjDzBRhVgxD">
            Socialdepartementet håller på att utreda frågan. Det är viktigt
            att assistanshundarna likställs med ledarhundar och att det finns
            en samlad kunskapsbas kring problemställningar, och möjligheter
            samt ett samhällsekonomiskt perspektiv på frågan.
          </p>
          <p xml:id="i-EqaTRW1ZcRbyJvWHmsBnPV">
            Assistanshundarna är en tillgång för hela det svenska samhället,
            inte bara för den enskilda funktionshindrade. Vi anser att regeringen
            ska utreda behovet av sällskapsdjur i vården, för att kartlägga
            forskning, erfarenheter, fördelar och eventuella risker med en
            ökad tillgänglighet till djur i vården och inom omsorgen. Detta
            bör ges regeringen till känna .
          </p>
        </div>
        <div type="motSignatures">
          <list>
            <item xml:id="i-MgxTGxAL7vRixRp4MdA9pW" who="i-KktUCXax2JFL3tqFqQN9oq">
              Birgitta Sellén (c)
            </item>
            <item xml:id="i-PXF9hdFi1eUNATzcPSNudh" who="i-KtELEJ9HytY7HFgQExEzLq">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
