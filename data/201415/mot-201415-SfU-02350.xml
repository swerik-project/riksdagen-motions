<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-02350">
  <teiHeader>
    <fileDesc>
      <titleStmt>
        <title>Bättre samverkan mellan sjukvården och sjukförsäkringen</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2350 av Finn Bengtsson och Andreas Norlén (M)</title>
          <idno type="rdwebb">H2022350</idno>
          <rs type="number">2350</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H2022350/text</ref>
          <ref type="dokument_url_html">http://data.riksdagen.se/dokument/H2022350</ref>
          <ref type="dokumentstatus_url_xml">http://data.riksdagen.se/dokumentstatus/H2022350</ref>
          <ref type="docx">http://data.riksdagen.se/fil/83141C10-DA10-4690-89D7-8703C758FAAF</ref>
          <ref type="pdf">http://data.riksdagen.se/fil/418A6A9A-8E30-4817-B0AB-F3067AA1133C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CTKzKzZbHwXjMXXtnqXb4m" type="signed"/>
        <correspContext corresp="i-CTKzKzZbHwXjMXXtnqXb4m">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-43rBKTedAGmGvw9mbUs4LB" type="submitted">
          <date when="2014-11-10"/>
          <time when="15:23:23"/>
        </correspAction>
        <correspAction xml:id="i-CabrYx9VdxCWye6eL9wJQd" type="reviewed">
          <date when="2014-11-10"/>
          <time when="19:30:50"/>
        </correspAction>
        <correspAction xml:id="i-U27SiS5Vud777HNCHnSj3P" type="referred">
          <date when="2014-11-12"/>
        </correspAction>
        <correspAction xml:id="i-Ef7XqMUEWKdFgELH7YWiy4" type="assigned">
          <date when="2018-12-14"/>
          <time when="15:31:16"/>
        </correspAction>
        <correspContext corresp="i-Ef7XqMUEWKdFgELH7YWiy4">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-SzMJ3arRjKpsNMTedcHnJc" type="behandlas_i"/>
        <correspContext corresp="i-SzMJ3arRjKpsNMTedcHnJc">
          <ref type="uppgift">2014/15:SfU1</ref>
          <ref type="ref_dok_id">H201SfU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CN6nHXKiEn6h9QPmUVuEr" type="motHeader">
        <div xml:id="i-3S82FryzDSowXQdjRbjgg8" type="motTitle">
          Motion till riksdagen 2014/15:2350 av Finn Bengtsson och Andreas
          Norlén (M) Bättre samverkan mellan sjukvården och sjukförsäkringen
        </div>
      </div>
      <div xml:id="i-MchDsqCvszDbi2aGgLsZwT" type="motBody">
        <div xml:id="i-FZvHRT2gqXoDFgeXkHp8g1" type="motProposal" subtype="förslag">
          <head xml:id="i-93VKo5zVFVqzcYSeHrjYg5">
            Förslag till riksdagsbeslut
          </head>
          <list xml:id="i-HCZVDtwZH5Lz9FV9ycpia2" style="ol">
            <item xml:id="i-PksHcx85d1tANJVfyN9MB9">
              Riksdagen tillkännager för regeringen som sin mening vad som
              anförs i motionen om ett samordnat kostnadsansvar för sjukvård
              och sjukförsäkring.
            </item>
          </list>
        </div>
        <div xml:id="i-rnQNWo9CiZSw8iGpoYWo6" type="motContent">
          <head xml:id="i-2bT41qVT1T2QTMCQgJ6MDZ" type="h1">
            Motivering
          </head>
          <p xml:id="i-Bm8Cw1LrRZNHffk9BqEXmT">
            Den svenska välfärden står inför ett antal enorma utmaningar.
            Det är utmaningar som kommer att kräva att vi förändrar våra sätt
            att tänka, administrera och finansiera vår gemensamma välfärd.
            Denna motion föreslår därför en samordning av de offentliga kostnaderna
            för sjukdom och sjukvård, påkallat framförallt av de utmaningar
            som utgörs av ökad psykisk ohälsa och en åldrande befolkning.
            För hur ska vi ha råd med välfärden när de äldre blir fler och
            de unga mår dåligt?
          </p>
          <p xml:id="i-7LEet1kERkR4zmT5HK1eqA">
            Om perspektivet vidgas till sjukvården i allmänhet, ställs vi
            inför den utmaning som utgörs av Sveriges åldrande befolkning.
            Det är glädjande att vi lever allt längre och för allt fler blir
            upplevelsen av 100-årsdagen en realitet. Men våra idag över 1,8
            miljoner svenskar över 65 år kommer redan 2020 uppgå till 2 miljoner
            och även om vi kan förvänta oss att morgondagens äldre får en
            bättre hälsa än dagens, beräknas de svenska sjukvårdskostnaderna
            öka med 270 procent till 2040. En sådan ökning kan bara klaras
            med en kraftig neddragning av andra offentliga utgifter, dramatiska
            skattehöjningar eller ett nytt sätt att finansiera sjukvården.
          </p>
          <p xml:id="i-AgA6CVwTWaFjmkVaFF2Rio">
            En framåtsyftande politik för att lösa detta dilemma bottnar
            i insikten att sjukvård är dyrt – men sjukdom är ännu dyrare.
            Sjukvården kan därför inte stå isolerad från en samlad sjukdomsbekämpande
            politik. Ett sätt att ha råd med morgondagens sjukvård är att
            minska utgifterna för sjukdom.
          </p>
          <p xml:id="i-C9PZhvTYffyinYKuT3ed9g">
            Låt oss exemplifiera med den psykiska ohälsan som fortsätter
            att skena i Sverige. Att leva med psykisk ohälsa innebär ett stort
            lidande som inte syns utanpå och därmed ofta inte tas på allvar
            av omgivningen. Men det innebär också ett nedsatt välbefinnande,
            minskad livskvalitet, risk för utslagning och permanent utanförskap
            och förtida död. Effekterna sprider sig sannolikt också som ringar
            på vattnet till såväl oroliga anhöriga som handfallna kollegor
            och arbetsgivare. Men utöver detta lidande är det också en stor
            utmaning för sjukvården och våra offentliga utgifter.
          </p>
          <p xml:id="i-KPPUX5GnnzgQ7H89DqRgb">
            Mellan 20 och 40 procent av befolkningen lider av psykisk ohälsa
            i en sådan omfattning att de behöver stöd, hjälp och behandling.
            Psykisk ohälsa utgör en femtedel av den samlade sjukdomsbördan,
            och en tredjedel av samtliga patienter i primärvården har en psykisk
            ohälsa som kräver behandling. Andelen sjukskrivna på grund av
            psykisk ohälsa är idag cirka en tredjedel och ökar kontinuerligt.
            Ungdomar är särskilt utsatta: förskrivning av antidepressiva läkemedel
            till ungdomar mellan 15 och 19 år ökade exempelvis med 70 procent
            mellan åren 2006 och 2011. Köerna till psykiatrisk vård har också
            tredubblats under de senaste åren.
          </p>
          <p xml:id="i-NUY8XasUCEB3BpAcGAUxAk">
            Kostnaden för psykisk ohälsa i Sverige fördubblades mellan 1997
            och 2005, och har fortsatt öka sedan dess. Idag beräknas enbart
            fyra huvuddiagnosgrupper årligen kosta samhället stora summor:
            egentlig depression (35 miljarder kronor), bipolär sjukdom (14
            miljarder kronor), schizofreni (25 miljarder kronor) och generaliserat
            ångestsyndrom (1,5 miljarder kronor), alltså hela 75 miljarder
            kronor per år (Läkartidningen 2014;111:CWZX). Dessa kostnader
            kan delas upp i direkta, vilka består av kostnader för förebyggande
            insatser, diagnosticering, behandlings- och rehabiliteringskostnader,
            och finansieras huvudsakligen av landstingen men också av staten.
            De indirekta kostnaderna är huvudsakligen utgifter i sjukförsäkringen
            p.g.a. sjukfrånvaro och bekostas enbart av staten. Till indirekta
            kostnader bör också räknas inte bara utgiften i sjukförsäkringen
            utan även det produktionsbortfall som detta förorsakar samhället
            plus de därav uteblivna skatteintäkterna som drabbar såväl kommuner
            som landsting och staten. Det häpnadsväckande, men kanske inte
            så förvånande vid en djupare analys, är att av de totala kostnaderna
            för psykisk ohälsa (75 miljarder per år) bestod 57 miljarder eller
            75 % av indirekta kostnader, vilket enligt forskarna troligen
            var en betydlig underskattning då utgifter i även andra socialförsäkringssystem
            som exempelvis kommunalt försörjningsstöd, kostnader för anhörigas
            frånvaro från arbete och utebliven produktion p.g.a. förtida död
            i denna sjukdomsgrupp inte var möjliga att inkludera då uppgifter
            om detta saknas men definitivt också finns (Läkartidningen 2014;111:CWZX).
          </p>
          <p xml:id="i-7Ui5oXWcahEHL9zWU7U5og">
            Även om psykiska diagnoser utgör den enskilt största diagnosgruppen
            av sjukförsäkringskostnaden så kan man lätt inse att samma typ
            av resonemang kan föras även för våra andra stora folkhälsogissel.
            Den sammanlagda kostnaden för samhället för sjukdom kommer därför
            vida att överstiga den för enbart sjukvård, och kanske är den
            så stor att man måste överväga att snart samverka på ett bättre
            sätt än idag mellan i första hand sjukvården och sjukförsäkringen.
          </p>
          <head xml:id="i-QW4MZVLHe327fzM6jf7YMD" type="h1">
            Förslag till bättre samverkan mellan sjukvården och sjukförsäkringen
          </head>
          <p xml:id="i-BAqphX3uMF2r8xA72LqEnC">
            En framåtsyftande politik för att lösa detta dilemma bottnar
            i insikten att sjukvård är dyrt – men sjukdom är ännu dyrare.
            Sjukvården kan därför inte stå isolerad från en samlad sjukdomsbekämpande
            politik. Ett sätt att ha råd med morgondagens sjukvård är att
            minska utgifterna för sjukdom.
          </p>
          <p xml:id="i-MKRYoB5MbcwwoHFWdH2F9F">
            Av alla offentliga kostnader för sjukdom idag utgör sjukvården
            alltså uppskattningsvis någonstans mellan 20 och 25 procent genom
            direkta kostnader för öppen- och slutenvårdskostnader, rehabiliterings-
            och behandlingskostnader (inklusive alla läkemedel) och uppföljningskostnader
            inom den offentligfinansierade sjukvården. Resterande 75–80 procent
            är indirekta offentligfinansierade sjukdomskostnader, dvs. kort-
            och långtidssjukskrivningar, förtidspensioneringar och förtida
            död samt till viss del även andra sociala trygghetssystem och
            produktionsbortfall med osäker total kostnad för samhället.
          </p>
          <p xml:id="i-QJd9Rx9cUdfe5yMF4bpSRQ">
            För de direkta kostnaderna för sjukdom ansvarar huvudsakligen
            landstingen ekonomiskt med egna skatteintäkter tillsammans med
            statsbidrag. För de indirekta kostnaderna för sjukdom ansvarar
            huvudsakligen staten ekonomiskt med visst stöd av kommunernas
            egna skatteresurser. Fördelningen av kostnadsansvaret för sjukdom
            mellan staten och landstingen är därmed olyckligt splittrad.
          </p>
          <p xml:id="i-JNFXhwFU4tfvGKjcc1ZDWM">
            För en helhetssyn på den mest effektiva sjukdomsbekämpningen
            är denna uppdelning kontraproduktiv. Den splittrade och artificiella
            uppdelningen av finansieringen spiller över på ett splittrat och
            konstlat ansvarsförhållande mellan staten och landstingen vad
            gäller samhällets ansvar för en effektiv sjukdomsbekämpning som
            värnar om skattebetalarnas pengar på bästa sätt och därmed också
            är mest långsiktigt hållbar för samhällsekonomin.
          </p>
          <p xml:id="i-DPPJ8JvecRGsiK7QdjGqBt">
            En lösning skulle kunna vara att staten övertog kostnadsansvaret
            för sjukvården från landstingen. Ett alternativ till denna idé
            är att lägga över hela kostnadsansvaret för sjukförsäkringen på
            landstingen. Landstingen får då det samlade ansvaret för kostnaderna
            av sjukvård och sjukförsäkring för medborgarna inom länet.
          </p>
          <p xml:id="i-2a9nvw2Ceozs7czJwmvhfJ">
            Oavsett vilken modell man väljer att prioritera i framtiden så
            kommer båda lösningarna att fokusera på kostnaden för sjukdom
            på ett sätt som gör att investeringar i sjukvården säkerligen
            kan hämtas hem på ett rationellt sätt genom minskningar i sjukförsäkringsutgifterna,
            och vice versa, genom ett samlat budgetansvar. Det kan finnas
            för- och nackdelar med båda modellerna, exempelvis att en statlig
            koncentration av ansvaret ger en nationell likvärdighet men kanske
            en mindre regionalt anpassad funktion i detta välfärdssystem och
            att en landstingskoncentration av ansvaret istället ger en geografisk
            olikhet i landet men kanske en regionalt bättre anpassad funktion
            för samma välfärdssystem. Det viktiga är dock att båda modellerna
            ger bättre fokus på den viktigaste funktionen i detta välfärdssystem
            jämfört med idag – långsiktig samhällsekonomisk hållbarhet.
          </p>
          <p xml:id="i-DDZLAeRAAy8PD6M9Wxj6Pp">
            Utifrån det ovan anförda önskar vi att riksdagen ger regeringen
            tillkänna att en bättre samverkan mellan sjukvården och sjukförsäkringen
            bör eftersträvas.
          </p>
        </div>
        <div xml:id="i-BUhtRXyW5BCBTtpvmG3rXb" type="signatureBlock">
          <list xml:id="i-2Yq5w3MRuScKkNjpPtUTAZ">
            <item xml:id="i-SrbApFJ7GEm3txgrLe3fiX" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-VAqhSfKB8DaQAzjdc4rvap" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
