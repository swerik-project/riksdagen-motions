<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00610">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__610/mot_1955__ak__610-001.pdf"/>
      <fw xml:id="i-BRbk4pEaptGxZoTs8YU8Rr">
        TI2 Motioner i Andra kammaren, nr 610 år 1955
      </fw>
      <div xml:id="i-SjY6B2EwmrECJTfyN6YG9P" type="motHeader">
        <div xml:id="i-LP8vFiVEhggfT7XFhnFA8G" type="motTitle"/>
        <div xml:id="i-3spY5eUw17AZenZm9szvtQ" type="motSubmissionInfo"/>
      </div>
      <div xml:id="i-387wA6r8GeS4DWSZfaBpB4" type="motBody">
        <div xml:id="i-WLADtYYJMQpAofrHgNh3oi">
          <p xml:id="i-Dzb2t7Sb9DwvDonLj2rzgg">
            -
          </p>
          <p xml:id="i-TraRFvL95RhjGhdtm7drEe">
            Nr 610
          </p>
          <p xml:id="i-9Hzi6w3kJauU9dmYHALQKc" type="titleString">
            Av herrar Edström och Munktell, i anledning av Kungl. Maj:ts
            proposition, nr 146, angående införande av ett andra program i
            den svenska rundradion samt anslagsbehovet för rundradioanläggnringar
            under budgetåret 1955/56, m. m.
          </p>
          <p xml:id="i-EMqQdbtAQGBuUDftqqzAUX">
            Möjligheterna att låta även andra företag än AB Radiotjänst producera.
            radioprogram har icke berörts i Kungl. Maj:ts proposition nr 146
            angående införande av ett andra program i den svenska rundradion.
            Enligt vår åsikt talar emellertid flera skäl för att dessa möjligheter
            bör granskas i samband med att riksdagen tar ställning till den
            nämnda propositionen. Vi vill sålunda fram- hålla, a) att planerna
            på utvidgad sändningsverksamhet och därav följande stegrade behov
            av programinslag i och för sig motiverar ett tillvaratagande av
            krafter verksamma utanför AB Radiotjänst; b) att en höjning av
            licensavgifterna övervägs, vilket aktualiserar behovet av att
            ta även andra inkomstkällor i anspråk; ce) att det missnöje beträffande
            artistgager, ersättning för utsändningar från sportevenemang o.
            d., som vid flera tillfällen förmärkts, ger anledning till ef-
            tertanke huruvida inte rättvisare prissättning skulle kunna åstadkommas
            genom att flera företag var för sig arbetade med programproduktion;
            samt d) att, när tekniska förutsättningar för en rikare differentiering
            nu förelig- ger, det rent principiellt synes omotiverat att vidmakthålla
            AB Radiotjänsts monopolställning.
          </p>
          <p xml:id="i-FLJjVYkaiXbpbhbjAP3rCu">
            a) Behovet av nya progranvinslag
          </p>
          <p xml:id="i-5bJRsVyTCFnFikz2EpZYQQ">
            På s. 6 i propositionen återges en av AB Radiotjänsts representant
            i dubbel- programutredningen uttalad uppfattning angående det
            andra programmets ut- formning. Under påpekande att detta program
            i ett inledande skede endast når en begränsad del av lyssnarna
            sägs där:
          </p>
          <p xml:id="i-Ljbu2D5vcdSaLmhP2p4npx">
            ”Det kan alltså då icke få påverka det nuvarande riksprogrammets
            principi- ella uppbyggnad. Det bör vidare inte dra alltför stora
            kostnader och hör därför till en början huvudsakligen bestå av
            repriser ur riksprogrammet. Det torde emellertid vara av största
            vikt, att man redan nu i viss och stigande omfattning sänder förstklassiga
            nyproducerade inslag för att därigenom från början väcka intresse
            för det nya programmet.”
          </p>
          <pb facs="riksdagen-motions-pdf/data/1955/mot_1955__ak__610/mot_1955__ak__610-002.pdf"/>
          <fw xml:id="i-FfD4qkNBRCF1Qa3pfgRjBB">
            Motioner i Andra kammaren, nr 610 år 1955 13 Som synes står här
            två diametralt motsatta önskemål mot varandra: att pro- orammet
            skall vara billigt och att det skall vara värdefullt. Dessutom
            skall det icke få påverka det nuvarande riksprogrammet. Den självfallna
            lösningen på detta problem måste vara att utformningen av det
            andra programmet anförtros åt någon eller några som icke har någon
            som helst anknytning till den institu- tion som ansvarar för det
            nuvarande riksprogrammet. Ett moment av tävlan om lyssnarnas uppmärksamhet
            förutsättes även av AB Radiotjänst, som kan utläsas ur nyss återgivna
            citat. Teoretiskt kan naturligtvis tänkas att denna tävlan kan
            komma att bedrivas även därest AB Radiotjänst får handha båda
            programmen, men det torde icke vara orimligt att tänka sig den
            starkt återhållen under sådana omständigheter. Å andra sidan förefaller
            det uppenbart, att helt nya företag i branschen skulle kunna tillföra
            sändnings- verksamheten åtskilliga friska initiativ, vilka kunde
            verka befruktande på den fortsatta verksamheten även inom AB Radiotjänst.
            Att det sistnämnda företaget f. n. motsätter sig varje form av
            konkurrens är självfallet med tanke på att det sedan mer än tre
            decennier intar en allenarådande ställning, men detta torde icke
            böra få påverka bedömningen av frågan. Det har såväl i dubbelprogramutredningens
            betänkande som i propositionen klart uttalats, att det andra programmets
            betydelse icke minst ligger på under- hållningsplanet. Även om
            ingen förutsätter att vi skall kunna skapa en motsva- righet exempelvis
            till BBC:s kända ”lätta program”, vill vi instämma i denna åsikt.
            Men för de underhållningsprogram som AB Radiotjänst för närvarande
            utsänder engageras i övervägande utsträckning utomstående, såväl
            författare och regissörer som artister. Det finns alltså intet
            som helst fog för uppfatt- ningen att just AB Radiotjänst skulle
            ha naturliga förutsättningar att handha sådana program. Tvärtom
            kan man fråga sig, om det inte kan vara motiverat att låta de
            många fristående underhållningsföretagare vårt land äger konkur-
            rera även i radio på ett mera öppet sätt än som för närvarande
            sker. Det är dock välbekant, att de hittillsvarande prestationerna
            plägat utsättas för en ofta täm- ligen omild kritik. Enda möjligheten
            att åstadkomma en mera betydande för- ändring synes vara att vidga
            lyssnarnas urvalsmöjligheter. Valet bör inte blott kunna stå mellan
            AB Radiotjänsts program I och AB Radiotjänsts program TI utan
            mellan minst två från varandra helt fria program.
          </fw>
          <p xml:id="i-L54cT6GdJCUfCdm73opH2M">
            b) Det förändrade ekonomiska liget
          </p>
          <p xml:id="i-Y9Cg93hHLkuAvtrdJEEsLH">
            AB Radiotjänst har (prop. s. 7) beräknat, att kostnaderna för
            programpro- duktionen under de tio första åren med dubbelprogram
            skall stegras från 18,2 miljoner till 34,7 miljoner kronor. Av
            stegringen skulle 7,1 miljoner komma på det andra programmet och
            alltså 9,4 miljoner på riksprogrammet. Fördelningen härvidlag
            är givetvis i hög grad godtycklig — en snabbare utbyggnad av del
            andra programmet skulle minska behovet av utvidgad sändningstid
            för riks- programmet — men beräkningen är väl underbyggd och motsvarar,
            såvitt man
          </p>
          <pb facs="riksdagen-motions-pdf/data/1955/mot_1955__ak__610/mot_1955__ak__610-003.pdf"/>
          <fw xml:id="i-E28Xn4D9X6vhUcRP4cC5x4">
            14 Ilotioner i Andra kammaren, nr 610 år 1955
          </fw>
          <p xml:id="i-KPTbJpKJanNQWzjDxJDGz6">
            kan bedöma, ganska rimliga proportioner på programmen. Möjligen
            vill man göra den reservationen att längre sändningstider relativt
            snart kunde visa sic erforderliga i vad gäller det andra programmet.
            Beträffande investeringsbehoven har departementschefen tills vidare
            föresla- git ett anslag av 10 miljoner kronor för nästa budgetår,
            och avsikten är att tele- styrelsen sedermera skall uppgöra en
            sexårsplan för den fortsatta utbyggnaden. Till denna skulle riksdagen
            få ta ställning nästa år. En investeringsrara på 119,9 miljoner
            uppställes dock redan nu som en kompromiss mellan olika förslag,
            va- rierande mellan 158,3 miljoner och 100 miljoner. De här återgivna
            siffrorna ger vid handen att dubbelprogrammen, oberoende av vilken
            metod man väljer, kräver avsevärda insatser av kapital samt att
            även driftskostnaderna kommer att stegras snabbt. Som en första
            åtgärd för att möta kostnadsstegringarna föreslår departementschefen
            en generell höjning av licens- avgifterna med 5 kronor. Denna
            höjning skulle bestrida investeringsutgifter om 30—40 miljoner
            jämte första skedets produktions- och distributionskostnader.
            Rent allmänt skulle man mot en höjning av avgifterna för radiolicenserna
            kunna invända att statsverket under gångna år ådragit sig en skuld
            till licens- betalarna genom att licensmedel tagits i anspråk
            för andra utgifter än de som sammanhänger med produktion och distribution
            av radioprogram. Sålunda har licensmedel nyligen anslagits till
            försöksverksamhet på televisionens område. Emellertid förefaller
            den nuvarande avgiften så måttlig, att en höjning torde kunna
            genomföras om programverksamheten verkligen byggs ut så att lyssnarna
            kan känna sig få valuta för sina ökade utgifter. Ur denna synpunkt
            verkar det enligt vår mening något brådstörtat att höja licensavgiften
            redan från 1 januari 1956, då det andra programmet knappt börjat
            sändas och i varje fall endast når ett starkt begränsat antal
            lyssnare. I avvaktan på ett läge då bättre skäl före- ligger att
            höja licensavgiften synes det motiverat att söka efter andra inkomst-
            källor. Den enda möjlighet som — förutom anlitande av statsmedel
            — torde stå till buds är reklamen. Frågan om reklam i svensk radio
            har icke närmare granskats sedan radio- sändningarna lämnade försöksstadiet.
            Det torde vara ställt utom allt tvivel att vi med endast ett radioprogram
            att tillgå haft svårt att bereda utrymme för reklam. Men det torde
            också vara uppenbart att saken kommit i ett helt annat läge nu,
            när möjligheterna till dubbelprogram öppnats. I synnerhet gäller
            detta om, såsom propositionen ger vid handen, underhållningsinslag
            skall beredas en framträdande plats i det andra programmet. Utgår
            man här från att reklamen måste få formen av korta ”annonser”
            i pauser mellan olika programpunkter torde det vara svårt att
            finna underlag för ett avståndstagande. Själva det faktum, att
            reklamen läggs in mellan underhåll- ningsbetonade program, måste
            undanröja risken för att annonserna skulle kunna få en icke önskvärd
            prägel av officiellt sanktionerade omdömen. Lägger man härtill,
            att ett riksdagsuttalande i denna såväl ekonomiskt som principiellt
            betydelsefulla fråga givetvis icke behöver avse att vara bindande
            för
          </p>
          <pb facs="riksdagen-motions-pdf/data/1955/mot_1955__ak__610/mot_1955__ak__610-004.pdf"/>
          <fw xml:id="i-3X8U5572cQswWCGJfw6iED">
            Motioner i Andra kammaren, nr 610 år 1953 15
          </fw>
          <p xml:id="i-JQ35Lf8DJ9bBtKNcNfegE4">
            all framtid, torde det kunna vara motiverat att riksdagen nu
            skapar förutsätt- ningarna för att låta annonsörer överta en del
            av de kostnadsåligganden som annars skulle komma att åvila licensbetalare
            eller skattedragare. Som vi bedömer saken skulle det uttalande
            som kan göras endast behöva avse att telestyrelsen får bemyndigande
            att på viss tid — förslagsvis fem eller tio år — till intresserade
            företagare eller institutioner uthyra rätten att disponera ett
            av styrelsen fastställt antal sändningstimmar i rundradions andra
            program. Den som hyr tid skulle t. ex. åtaga sig att svara för
            att underhållande och/eller upplysande program sändes under den
            disponerade tiden och själv skaffa sig intäkter genom att till
            näringslivet upplåta sändningstid avsedd för reklam. En viss spärr
            i vad gäller program med opinionsbildande syfte torde vara motiverad,
            men i övrigt bör minsta möjliga förhandsingripanden göras i pro-
            gramutformningen. Den övervakning som bör ske kan beräknas komma
            till stånd automatiskt genom att lyssnarna får tillfälle att välja
            mellan AB Radiotjänsts riksprogram och det andra programmet. Om
            kvaliteten hos det senare ieke blir tillfredsställande, medför
            detta sjunkande lyssnarfrekvens, vilket måste leda till att producenten
            får svårigheter att finna annonsörer. Därtill kommer att koneessionerna
            kan tas under omprövning när kontraktstiden utgår. Givetvis är
            det omöjligt att på förhand uttala sig om vilket intresse ett
            erbju- dande från telestyrelsen att hyra sändningstid kan påräkna
            ute i marknaden. Detta blir avhängigt av kostnaderna samt av vilken
            tid på dygnet det kan röra sig om. På vilka grunder fördelningen
            av den uthyrda tiden skall ske är även ett problem som det ställer
            sig svårt att på förhand bedöma. Vi föreställer oss emellertid,
            att en sådan prissättning skall vara möjlig att flera intressenter
            anmäler sig. Därvid kan det bli möjligt att fördela tiden så att
            ett företar exempelvis får hyra kvällstid på måndagar och eftermiddagstid
            på tisdagar, ett annat morgontid på tisdagar och kvällstid på
            onsdagar ete. Genom ett sådant arrangemang skulle man kunna åstadkomma
            en jämnare fördelning av program- producenternas insatser och
            därmed en för lyssnarna fördelaktig spridning av de mera lockande
            programmen. Vi förmodar att en sådan uppläggning också skulle
            möjliggöra klarare bedömning av vilka program som uppskattas mest
            och därmed bidra till att uppmuntra konkurrensen producenterna
            emellan, allt av värde för lyssnarna. En fördelning av reklambekostad
            tid enligt här skisserade primciper skulle också göra det möjligt
            att på naturligt sätt skapa en reklamfri sektor i det fria programmet.
            Handhavandet av denna sektor skulle tills vidare kunna anförtros
            AB Radiotjänst, som där kunde sända de repriser, kurser etce.,
            som omnämns i utredning och proposition. Likaså torde program
            av religiös och politisk karak- tär ete. böra inrymmas i denna
            sektor. Skulle försöken med flera konkurrerande programproducenter
            ge goda resultat kan man sedermera överväga att låta re- presentanter
            för dessa producentföretag samarbeta i ett organ som skulle kunna
            handha skötseln av den helt reklamfria sektorn.
          </p>
          <p xml:id="i-kDGkNc34GZYkfytqZNTqP">
            Som en allmän princip beträffande prissättningen på den uthyrda
            sändnings-
          </p>
          <pb facs="riksdagen-motions-pdf/data/1955/mot_1955__ak__610/mot_1955__ak__610-005.pdf"/>
          <fw xml:id="i-7gxdexr7YhMxYMh5qYNFsU">
            16 Motioner i Andra kammaren, nr 610 år 1955
          </fw>
          <p xml:id="i-QG2j89KR5QPG6N8n6dufSt">
            tiden kan här endast anges, att intäkterna bör täcka det inkomstbortfall
            för statsverket som blir följden om licensavgiftshöjningen får
            anstå. Hyrorna bör dock inte sättas för högt, då det är angeläget
            att programproducenterna har ekonomiska resurser att framställa
            förstklassiga program. Vad här föreslagits beträffande ett andra
            program kan givetvis i huvudsak gälla även när det sedermera blir
            möjligt att sända två eller flera parallellpro- gram till riksprogrammet.
            I sådana fall ökas också möjligheterna att differen- tiera sändningarna
            landsdels- eller ortsvis, vilka möjligheter otvivelaktigt bör
            utnyttjas under alla omständigheter.
          </p>
          <p xml:id="i-YCEoLqeM8Q8wUrn29hee9Z">
            ec) Gagefrågor o. d.
          </p>
          <p xml:id="i-SbN5yg4CBwpSPUkB5HY52Q">
            I väsentlig utsträckning torde enbart det faktum att jämförelseobjekt
            saknas inom landet ha vållat de klagomål som förekommit beträffande
            AB Radiotjänsts möjligheter att betala gager till artister och
            ersättningar till sportarrangörer för utsändande av respektive
            framträdanden och evenemang. Med flera kon- kurrerande företag
            skulle denna missnöjesanledning sannolikt bringas ur världen.
            Arrangörer av exempelvis en större idrottstävling kunde infordra
            anbud dels från AB Radiotjänst, dels från det företag som enligt
            förslaget ovan dispone- rade lämplig sändningstid, och den som
            hade möjlighet att betala mest fick rät- ten till radiering av
            tävlingen. Likaså skulle underhållningsartister, musiker, skådespelare,
            dramatiska författare och andra kunna erbjuda sina tjänster till
            olika företag och erhålla en ersättning om vilken i vart fall
            inte kunde göras gällande att den utmätts av en allenahärskande
            producent. En sådan utveckling skulle otvivelaktigt stimulera
            verksamheten på berörda områden. Måhända kan gentemot denna framställning
            hävdas, att gagerna i så fall skulle springa i höjden på ett sådant
            sätt att AB Radiotjänst icke kunde konkurrera om de främsta artisterna.
            Bortsett från att ett sådant resonemang måste innebära att radions
            medverkande för närvarande är avsevärt underbetalda, vill vi blott
            framhålla, att AB Radiotjänst måste förutsättas få mycket goda
            finanser om ett system som det av oss föreslagna införes. Licensmedlen
            skulle ju komma att helt eller i den utsträckning statsmakterna
            medger tillfalla AB Radiotjänst, som kunde använda dem praktiskt
            taget uteslutande till rikspro- grammets förkovran. Därtill kommer
            att den starka accentueringen av under- hållningsinslaget i det
            andra programmet möjliggör en mera didaktisk, ”tung” och allvarligt
            syftande inriktning av riksprogrammet, vilket innebär att man
            där kan avstå från kostnadskrävande inslag av ren underhållningskaraktär.
            Observeras bör, att lyssnarens frihet att välja program icke blir
            fullständig förrän vederbörande låtit installera utrustning för
            trådradiomottagning eller anskaffat mottagningsapparat för frekvensmodulerad
            kortvågssändning. Intill dess nödgas lyssnaren hålla sig till
            riksprogrammet, som alltså a priori kan påräkna betydligt större
            antal lyssnare än det andra programmet. Detta nöd-
          </p>
          <pb facs="riksdagen-motions-pdf/data/1955/mot_1955__ak__610/mot_1955__ak__610-006.pdf"/>
          <fw xml:id="i-Jhna9Pi3oDgbiWTFjSh1w9">
            Motioner i Andra kammaren, nr 610 år 195535 17
          </fw>
          <p xml:id="i-Ar82TMwHrNadPLTnm5mKtz">
            vändiggör, att alla sådana programpunkter, som det är angeläget
            att alla licens- innehavare skall kunna avlyssna, ingår i riksprogrammet
            samt att det andra programmet får en lättare, mera ”umbärlig”
            karaktär.
          </p>
          <p xml:id="i-2wzbbxkztgG64Jx5HXtDF5">
            d) Principiella synpunkter
          </p>
          <p xml:id="i-6MwSMvRRVbFDvsKRq8X5fQ">
            Beträffande den rent principiella sidan av saken skall här endast
            i korthet anföras ett par synpunkter. Riksdagen har vid flera
            tillfällen i olika samman- hang tagit avstånd från och bidragit
            till bekämpandet av monopolistiska tenden- ser inom näringslivet.
            Inga delade meningar lär heller existera rörande det angelägna
            i att exempelvis pressfriheten upprätthålles. Tiden är nu mogen
            för att praktisera en motsvarande inställning för rund- radioverksamheten.
            Hittills har den begränsade tillgången på våglängdsområ- den lagt
            hinder i vägen. När den tekniska utvecklingen gett oss trådradio
            och frekvensmodulerad kortvåg har hindren undanröjts. Vill vi
            under dessa för- ändrade omständigheter bibehålla monopolställningen
            för AB Radiotjänst är det nödvändigt att vi klarlägger varför
            så skall ske. Är vi icke i stånd att finna bärande argument för
            fortsatta privilegieförhållanden måste dessa uppges. När nu detta
            kan ske med bevarande av en fast plattform och en god ekonomi
            för AB Radiotjänst bör steget till rimligare frihet vara desto
            lättare att taga. Med stöd av vad här anförts hemställer vi, att
            riksdagen måtte vid behandlingen av Kungl. Maj:ts pro- position
            nr 146 dels uttala, att telestyrelsen bör bemyndigas att, med
            beaktande av vad i motionen framhållits, mot lämplig avgift och
            för lämpligt antal år uthyra sändningstid i det andra rundradioprogram
            som planeras, dels avstyrka förslaget om höjning av radiolicensavgifterna.
          </p>
          <p xml:id="i-FXvBm9Nqe3sJYHeZb63tUG" type="date">
            Stockholm den 13 april 1955
          </p>
          <div xml:id="i-WDJCNaZJmx9HmBrwD7bwEG" type="signatureBlock">
            <list xml:id="i-SiGjgLHDjCadoumQ1oR8Dv">
              <item xml:id="i-KUSE3nvKAj6VfRBV7vRJL6" who="unknown" type="signature">
                Walter Edström Henrik Munktell
              </item>
            </list>
          </div>
          <p xml:id="i-5ZwdvnKBupkWJnjzxbZU8X">
            2 Bihang till riksdagens protokoll 1955. 4 saml. nr 606—610
          </p>
        </div>
      </div>
    </body>
  </text>
</TEI>
