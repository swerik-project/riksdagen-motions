<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-02898">
  <teiHeader>
    <fileDesc>
      <titleStmt>
        <title>Ändrad praxis för sena aborter</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2898 av Julia Kronlid m.fl. (SD)</title>
          <idno type="rdwebb">H3022898</idno>
          <rs type="number">2898</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3022898/text</ref>
          <ref type="dokument_url_html">http://data.riksdagen.se/dokument/H3022898</ref>
          <ref type="dokumentstatus_url_xml">http://data.riksdagen.se/dokumentstatus/H3022898</ref>
          <ref type="docx">http://data.riksdagen.se/fil/415EF5A4-DC39-47BD-8ADA-5AEC35BA785E</ref>
          <ref type="pdf">http://data.riksdagen.se/fil/2729CCAC-8BB2-4709-A684-8EFC6E554CE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MDdzh4sE5ExvZBmCp3WcWL" type="signed"/>
        <correspContext corresp="i-MDdzh4sE5ExvZBmCp3WcWL">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-VxsbUrESEWZoSuxq4jRwxG"/>
        </correspContext>
        <correspAction xml:id="i-QTdzxoMrjiTjDSKGTi42dP" type="submitted">
          <date when="2015-10-06"/>
          <time when="15:25:55"/>
        </correspAction>
        <correspAction xml:id="i-Nxp7qkVG5ny9QEJMuThjx2" type="referred">
          <date when="2015-10-13"/>
        </correspAction>
        <correspAction xml:id="i-5AH1rRksqD2TcNiQFx68h4" type="assigned">
          <date when="2016-07-22"/>
          <time when="09:47:07"/>
        </correspAction>
        <correspContext corresp="i-5AH1rRksqD2TcNiQFx68h4">
          <ref type="assignedTo">Socialutskottet</ref>
        </correspContext>
        <correspAction xml:id="i-29LSXW3umdafQikz3j4Sjo" type="behandlas_i"/>
        <correspContext corresp="i-29LSXW3umdafQikz3j4Sjo">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2898 av Julia Kronlid m.fl. (SD)
          Ändrad praxis för sena aborter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3wq6MWRcHgtguecZQgb76c">
            Förslag till riksdagsbeslut
          </head>
          <list style="ol">
            <item xml:id="i-GwPS78hpnR2y9zawqqbHL3">
              Riksdagen ställer sig bakom det som anförs i motionen om att
              livsduglighetskriteriet ska anpassas efter den medicinska utvecklingen
              genom att det alltid ska finnas minst två veckors marginal från
              det tidigast födda överlevande barnet till den senast godkända
              tidpunkten för abort och tillkännager detta för regeringen.
            </item>
            <item xml:id="i-8DTh3tg2jYy3z4NkrdWJr8">
              Riksdagen ställer sig bakom det som anförs i motionen om att
              dagens praxis för godkännande av sena aborter ska ändras så att
              inga aborter godkänns efter graviditetsvecka 19 annat än om fostret
              är så allvarligt skadat att det inte bedöms kunna överleva utanför
              livmodern, och riksdagen tillkännager detta för regeringen.
            </item>
            <item xml:id="i-UCx9dex26WJuWfef8CNC2p">
              Riksdagen ställer sig bakom det som anförs i motionen om att
              om en graviditet måste avbrytas efter graviditetsvecka 19 på grund
              av att mammans liv är i fara, ska målsättningen vara att rädda
              livet på både barn och moder enligt de riktlinjer som gäller för
              livsuppehållande behandling vid spontan förlossning vid samma
              tidpunkt och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-EbH6EeoSf6JScPdDAWKRQz" type="h1">
            Motivering
          </head>
          <p xml:id="i-RUVEZtiLt5ou2dp6LEhR7a">
            Vid dagens abortlagstiftning är det kvinnan som själv avgör om
            hon vill göra abort fram till graviditetsvecka 18. För abort efter
            vecka 18 ska det finnas synnerliga skäl och får endast ske efter
            särskilt tillstånd från Socialstyrelsens rättsliga råds abortnämnd.
            Det finns idag ingen lagstiftad övre gräns för abort. Däremot
            finns det ett livsduglighetskriterium gällande fostret. Lagen
            säger att abort endast får utföras om man anser att fostret inte
            kan överleva utanför livmodern (SFS 1974:595). Samtidigt finns
            det för närvarande en praxis att sena aborter efter vecka 18 kan
            godkännas ända upp till vecka 22, och då inte enbart på grund
            av skador på fostret utan också av sociala skäl hos föräldrarna,
            trots att fostret får antas vara fullt friskt. En legal abort
            efter vecka 22 kan enbart beviljas om fostret är så skadat att
            det inte kan överleva utanför livmodern. Om kvinnans liv eller
            hälsa är i fara på grund av graviditeten kallas det efter vecka
            22 inte längre abort utan avbrytande av graviditet, eftersom målsättningen
            då ska vara att rädda livet på både barn och moder. I dessa fall
            ska samma riktlinjer för livsuppehållande behandling gälla som
            vid en spontan förlossning vid samma tidpunkt (RUT dnr 2011:936).
          </p>
          <p xml:id="i-MjnzW3zsLpHqLukMkQYJN5">
            Att det tillämpas en övre gräns vid vecka 22 har sin grund i
            att det ska finnas en betryggande säkerhetsmarginal till livsdugligt
            foster. Detta är dock inte längre hållbart då den medicinska utvecklingen
            gått framåt. När abortlagen stiftades 1974 kunde barn räddas i
            vecka 28 och abort kunde beviljas upp till vecka 24. Detta innebar
            fyra veckors marginal mellan abortgränsen och den tidpunkt det
            gick att rädda foster. Praxis för sen abort har tidigare sänkts
            från vecka 24 till vecka 22 just för att den medicinska utvecklingen
            gått framåt. Nu har den medicinska utvecklingen gått framåt än
            mer och barn kan räddas i vecka 21. Vi har ett exempel i Sverige
            med en pojke som 2007 föddes på Akademiska sjukhuset när han var
            21 veckor och 6 dagar gammal och överlevde. Det finns också fall
            i Tyskland och USA där barn kunnat räddas så tidigt som i vecka
            21. Enligt en stor svensk studie som letts av professor Karel
            Maršál, presenterades det i ett pressmeddelande från Lunds universitet
            (2009-06-02) att av de extremt tidigt födda i Sverige som vårdades
            på en neonatal intensivvårdsavdelning överlevde så mycket som
            26 procent av barnen som förlösts vecka 22. Därför förefaller
            det utom allt försvar att vi fortfarande har en praxis där aborter
            kan godkännas upp till vecka 22.
          </p>
          <p xml:id="i-Lh2XuCvvDpc9qZ7XHKBeaL">
            År 2010 genomfördes 410 aborter mellan vecka 18 och 22 (aborter
            2014, Socialstyrelsen). Av dessa aborter genomfördes 93 stycken
            mellan vecka 21 och 22 där 41 av dem berodde på sociala skäl där
            man får anta att dessa foster var fullt friska. Detta enligt uppgifter
            från riksdagens utredningstjänst (RUT dnr 2011:936 och 1404).
            Under samma tidpunkt genomfördes 51 aborter med fosterskada som
            skäl där till exempel Downs syndrom kan vara ett skäl men inte
            alls behöver ha någon betydelse för fostrets livsduglighet. Det
            finns nämligen inga kriterier för graden av allvar i fosterskador
            utan det som avgör är föräldrarnas upplevelse av att kunna ta
            hand om barnet (RUT dnr 2011:936).
          </p>
          <p xml:id="i-451us7pSkdsUuBnUs1boHo">
            Mot bakgrund av att barn kunnat räddas till livet som förlösts
            i vecka 21 är det svårt att dra någon annan slutsats än att det
            idag görs sena aborter av fullt livsdugliga foster, där en del
            av fostren mellan vecka 21 och 22 hade kunnat överleva utanför
            livmodern om de hade fått vård. Detta är naturligtvis oacceptabelt
            och går i direkt strid mot Sveriges lagstiftning som klart stipulerar
            att inga aborter får göras på foster som antas vara livsdugliga.
            Livsduglighetskriteriet finns för att gränsen ska anpassas efter
            verkligheten, men dagens praxis har inte anpassats efter den medicinska
            utvecklingen.
          </p>
          <p xml:id="i-4q6zoeKKsHzqGgmhyQoubv">
            Vi vill se en praxis där det alltid finns två veckors marginal
            från det tidigast överlevande födda barnet och den senast godkända
            tidpunkten för abort. Detta skulle idag innebära en gräns där
            inga aborter görs efter 19 graviditetsveckor och 0 dagar, annat
            än om fostret är så allvarligt skadat att det bedöms inte kunna
            överleva utanför livmodern. Om graviditeten efter vecka 19 behöver
            avbrytas på grund av att mammans liv eller hälsa hotas ska man
            i möjligaste mån rädda livet på både barn och moder, såsom idag
            är praxis vid avbrytande av graviditet efter vecka 22.
          </p>
          <p xml:id="i-HCWb5Fmud412AaVtcrXCzq">
            Rapporter från barnmorskor i svensk media har också vittnat om
            att det finns stora skäl till förändringar i praxis vid sena aborter.
            Den 18 maj 2011 uttalade en sjuksköterska så här i Dagens medicin:
          </p>
          <p xml:id="i-UV9hAc1zEEcCKLUE5YwnB4">
            Det känns fruktansvärt att låta fullt friska foster ligga och
            dö framför våra ögon, men vi kan ingenting göra. Eller rättare
            sagt: vi får inte göra någonting. I så fall bryter vi mot lagen.
          </p>
          <p xml:id="i-KYFRGckWstPCdViArvVTt7">
            Sjuksköterskan berättade att hon varit med om två fall senaste
            året, ett fall i vecka 18 och ett i vecka 22. Efter en rundringning
            av tidningen Dagen publicerades en artikel den 25 maj 2011, som
            sade att på nästan hälften av Sveriges sjukhus har man upplevt
            att aborterade foster visat livstecken. En barnmorska berättar
            i artikeln att ofta lever fostren bara någon minut men att de
            haft fall där de levt längre än så och en gång levde det aborterade
            fostret upp till en timma. På något sjukhus läggs fostret i ett
            bäcken med locket på, några håller det i famnen tills det går
            bort och en tredje lägger det ute i sköljrummet där det lämnas
            ensamt att dö. Att foster lämnas att dö på detta vis i Sverige
            anser vi är fullständigt orimligt och det är djupt omänskligt
            att kvinnan, fostret och vårdpersonalen ska utsättas för detta
            obehag. Praxis för sena aborter måste ändras så att dessa situationer
            i största möjliga mån kan undvikas.
          </p>
        </div>
        <div type="motSignatures">
          <list>
            <item xml:id="i-7jng5g7eEdmHnTkaEEA126" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-PdaXnKKfEFp36Ex8kfiRqh" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-KCJhyPX1CDa4n6Jkb8EUsT" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
            <item xml:id="i-FYgoMa6Tv9adw2rUqJoLcR" who="i-9P5NZaksQybZxn8tBxUxvh">
              Carina Herrstedt (SD)
            </item>
            <item xml:id="i-AZZgEUG8Vc8ajTpdeBjNnh" who="i-VxsbUrESEWZoSuxq4jRwxG">
              Sara-Lena Bjälkö (SD)
            </item>
          </list>
        </div>
      </div>
    </body>
  </text>
</TEI>
