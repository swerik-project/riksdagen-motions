<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-SfU-00632">
  <teiHeader>
    <fileDesc>
      <titleStmt>
        <title>Flyktingpolitiken</title>
        <author corresp="i-JZKa6caqdSKy8yhUyfEJeU i-L3xspgThUxUN1YtSDqcmk8 i-JZKa6caqdSKy8yhUyfEJeU i-L3xspgThUxUN1YtSDqcmk8">av Bo Könberg och Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyktingpolitiken</title>
          <idno type="rdwebb">GM02Sf632</idno>
          <rs type="number">Sf632</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GM02Sf632/text</ref>
          <ref type="dokument_url_html">http://data.riksdagen.se/dokument/GM02Sf632</ref>
          <ref type="dokumentstatus_url_xml">http://data.riksdagen.se/dokumentstatus/GM02Sf632</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NujHWST8Gs8gGkmgveADgc" type="signed"/>
        <correspContext corresp="i-NujHWST8Gs8gGkmgveADgc">
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction type="referral" xml:id="i-P5aj4ZX2WNrDSUuqnirX2X">
          <date when="1998-11-03"/>
        </correspAction>
        <correspAction type="dismissal" xml:id="i-7f4c9jjQ1Q76Nr3ig2k15E">
          <date when="1998-11-03"/>
        </correspAction>
        <correspAction type="submission" xml:id="i-55EuVMte88QUmYcDrVY5TJ">
          <date when="1998-10-28"/>
        </correspAction>
        <correspAction type="referral" xml:id="i-4m7CpfT2NfFFkqL1m4Fbjw">
          <date when="1998-11-03"/>
        </correspAction>
        <correspAction type="dismissal" xml:id="i-5tQ7EFDidCcwWCTBxnugMn">
          <date when="1998-11-03"/>
        </correspAction>
        <correspAction type="submission" xml:id="i-6HSRYcZMHLV3h3xES8qFZ7">
          <date when="1998-10-28"/>
        </correspAction>
        <correspAction type="assigned" xml:id="i-8839bKr3wXUyFjevcY6E6m"/>
        <correspContext corresp="i-8839bKr3wXUyFjevcY6E6m">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_sf_0632/mot_199899_sf_0632-0001.pdf"/>
      <div type="motHeader" xml:id="i-WqW4TzGLfjGwErdAbmYdpr">
        <div type="motTitle" xml:id="i-VQoW9QLwxtCNHQd45qddSK"/>
        <div type="motSubmissionInfo" xml:id="i-MvHLiHPkdcGhNruAyTgXgG"/>
      </div>
      <div type="motBody" xml:id="i-Tq62LRwXFMbnWY2VKQwc3S">
        <div xml:id="i-8L7kmYK33x3iT8u6QBNm46">
          <p xml:id="i-JKh9si5Qeh1Xgz2252Lp13">
            1998/99 Sf632 Sf632
          </p>
          <p xml:id="i-Q8s5UM4feKU969jp1GxPWR">
            Motion till riksdagen
          </p>
          <p xml:id="i-Pwpvp8JYGgAMv11x6Yu9Fy">
            1998/99:Sf632
          </p>
          <p xml:id="i-WhCBc5Do44srkfi7cd2fsY">
            av Bo Könberg och Barbro Westerholm (fp) Flyktingpolitiken
          </p>
          <p xml:id="i-UjMu1YwRhBnzn9k1Eiyjma">
            Respekten för de mänskliga rättigheterna skall hävdas internationellt.
            Om människors rätt kränks är det omvärldens skyldighet att erbjuda
            en fristad för dem som begär skydd undan förföljelse. Världens
            länder har gemensamt ansvar för att alla flyktingar ges ett människovärdigt
            mottagande. Flyktingar bör i första hand hjälpas i närområdet.
            Hjälp till flyktingmottagande i andra länder kan, liksom katastrofbistånd,
            med fördel kanaliseras genom ideella organisationer. Inga länder
            kan svära sig fria från ansvar när flyktingar söker skydd hos
            dem. Genévekonventionen är otillräcklig för att skydda världens
            flyktingar. En ny konvention som ger skydd till exempel i massflyktsituationer
            behövs som komplement.
          </p>
          <p xml:id="i-6tWtpxVAZaTt2oNJYZDH1U">
            2 En gemensam europeisk flyktingpolitik
          </p>
          <p xml:id="i-KW3PsQMY1twk11BrJLJQkD">
            Europa får inte stå handfallet när kriser och krig utlöser flyktingtragedier.
            EU bör utveckla en gemensam asylpolitik så att ansvaret för flykting-
            strömmarna fördelas mera jämnt mellan Europas stater. Det förutsätter
            att lyktingpolitiken blir ett område där majoritetsbeslut kan
            tillämpas. Inte minst flyktingkatastrofen i det forna Jugoslavien
            har visat på frånvaron och nödvändigheten av att få till stånd
            en gemensam europeisk flyktingpolitik. Denna måste bygga på principen
            om gemensamt ansvarstagande och ördelade insatser. Praxis för
            beviljandet av asyl varierar mellan EU-länderna. I verkligheten
            har flyktingpolitiken successivt stramats åt i hela Europa. En
            samordning av medlemsstaternas minimiansvar är därför nödvändig,
            om åtminstone några länder i praktiken skall kunna bedriva en
            mer humanitär flyktingpolitik. Det år inte bli så att de mest
            restriktiva länderna sätter normen. Detta måste prägla tillämpningen
            också av Schengenavtalet och den s k Dublinkonven- tionen, som
            rör flyktingpolitiken. Asylrätten på Genévekonventionens grund
            måste värnas inom ramen för en gemensam europeisk flyktingpolitik.
            EU:s flyktingpolitik måste kompletteras med en ny konvention för
            att också ge skydd t ex i massflyktsituationer. En samordning
            av flykting- och asylpolitiken — en
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0002.pdf"/>
          <p xml:id="i-Pj6eLHNQHQDpngEpd6wVdR">
            gemensam praxis — är en förutsättning för en humanisering av
            politiken inom Mot.
          </p>
          <p xml:id="i-8oaygxQVFkSJywEXsJnftD">
            hela EU. EU och dess medlemsländer måste på plats bekämpa orsakerna
            till att människor tvingas fly och bege sig till andra länder.
            Genom vårt medlemskap i EU kan vi verka för att mobilisera omfattande
            stöd till de människor som tvingas på flykt genom ett mer direkt
            stöd till grannstater som ger dem skydd. Mot denna vår grundinställning
            för en gemensam human flyktingpolitik för hela EU är det förslag
            till en sådan gemensam politik som föreligger från EU:s ordförandeland
            Österrike väldigt oroande. Förslaget är oacceptabelt. Utgångspunkten
            är föga liberal: att begränsa migrationsströmmarna till den europeiska
            kontinenten. För att uppnå detta talas det om tre till fyra koncentriska
            cirklar där varje cirkel innefattar ett antal länder med ett system
            av regler och åtgärder syftande till att minska migrationstrycket.
            För liberaler, vars målsättning är en ökad rörlighet för människor
            utan hindrande gränser och andra barriärer, är detta ett förslag
            som går tvärtemot denna vår grundinställning. Men vårt internationella
            engagemang får inte göra halt vid Europas gränser. Människors
            lika värde oavsett nationalitet måste alltid hävdas. Ur respekten
            för den enskilda människan växer internationalismen.
          </p>
          <p xml:id="i-DM3GH5kwN77L8XBrhHcWYN">
            3 Regeringens försämringar för flyktingar
          </p>
          <p xml:id="i-SThXXqPirgsoe7oLjBMcsc">
            Den 4 december 1996 antog, trots motstånd från Folkpartiet liberalerna,
            en majoritet i riksdagens kammare regeringens förslag till ny
            flyktingpolitik. Regeringens flyktingpolitiska proposition var
            ett förslag som ledde i helt fel riktning. Propositionen som låg
            till grund för beslutet innebar att färre människor med goda asylskäl
            får uppehållstillstånd i Sverige. Flyktingpolitiken skärptes ännu
            mer, och ännu en gång sker det utan att Socialdemokraterna törs
            stå för att de ändrar riktning på svensk flyktingpolitik. Regeringens
            proposition byggde i allt väsentligt på betänkandet Svensk flyktingpolitik
            i globalt perspektiv (SOU 1995:75), som drevs fram av den socialdemokratiska
            regeringen under mycket stor tidspress. I den svenska liksom i
            den europeiska debatten har sedan 80-talet gjorts en medveten
            sammanblandning av flyktingar och invandrare/migranter i största
            allmänhet. Genom att antyda att asylsökande kommer från fattiga
            länder ville man skapa intrycket att de asylsökande huvudsakligen
            är ute efter att förbättra sin ekonomiska och sociala situation.
            Så skapas den politiska grunden för att göra asylpolitik till
            en del av den allmänna invandringspolitiken. Genom att ändra rubriken
            till propositionens ”Svensk migrationspolitik i globalt perspektiv”
            fullbordade den socialdemokratiska regeringen sin politik från
            det beramade ”Luciabeslutet” den 13 december 1989. Asylrätten
            måste hållas isär från den allmänna migrationspolitiken. När vi
            nu har facit i hand, när den nuvarande lagstiftningen varit i
            bruk i omkring två år, så visade det sig att vi (tyvärr) fick
            rätt. Vi vill peka på några punkter där vi anser det behövligt
            att ändra flyktinglagstiftningen så att vi får en humanare flyktingpolitik.
          </p>
          <p xml:id="i-4F3MbZ1fzmaYcn6CUwDXYa">
            1998/99Sf632
          </p>
          <p xml:id="i-2Z8eJGQBTALhhfvgXSVpid">
            17
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0003.pdf"/>
          <p xml:id="i-9TsKwtHiigzhX32fRwhSfJ">
            Mot. 1998/99Sf632
          </p>
          <p xml:id="i-9YRhRSnAvxj9C2db41XT3M">
            18 3.1 Anhöriginvandringen
          </p>
          <p xml:id="i-RJUHrR9LU34nbBjTiBrm7Q">
            Med den nya lagstiftningen har anhöriginvandringen snävats in.
            Tidigare fanns ingen given definition av vilka som skulle räknas
            som anhöriga. Det var lättare för äldre föräldrar till anhöriga
            i Sverige som redan beviljats permanent uppehållstillstånd att
            få komma hit. Dock fanns det ofta svårigheter för andra än kärnfamiljen
            och äldre föräldrar att få komma hit. Här brast även den tidigare
            lagstiftningen. Men med dagens lagstiftning spelar det mindre
            roll på vilket sätt man är anhörig. Det avgörande är i stället
            om man haft ”hushållsgemenskap” redan i hemlandet och dessutom
            skall det finnas ett ”beroendeförhållande” mellan de anhöriga.
            I praktiken har detta resulterat i att det främst är kärnfamiljer
            som får återförenas som anhöriginvandring — och knappt inga andra.
            Både Utlänningsnämnden och Invandrarverket anser att hushållsgemen-
            skapen och beroendeförhållandet skall ha funnits i hemlandet.
            Praxis har dessutom utvecklat sig till att ansökan om anhöriginvandring
            av anhöriga måste göras omkring 10 månader efter det att personen
            i fråga fått permanent uppehållstillstånd i Sverige. Detta har
            lett till stora problem. Tidsregeln har gjort att en sammanboende
            familj som splittrats av krigs- händelser, inte får lov att återförenas,
            om det gått mer än tio månader innan de lyckats att spåra varandra.
            Exempelvis har många bosnier som kom hit 1994 svårt att uppfylla
            tidsregeln. Kravet på hushållsgemenskap slår olika beroende på
            att det kulturella mönstret för hur man bor ser olika ut i olika
            länder. I en del länder bor flera generationer ihop i andra inte.
            Speciellt kvinnor drabbas hårt av de nya reglerna och den praxis
            som utvecklats i dess spår. Kvinnor lever oftast längre än sina
            män och blir på det sättet oftast mer beroende av sina barn på
            sin ålders höst. De som drabbats allra hårdast är änkor vars barn
            bor i Sverige. En undersökning från Röda korset visar att endast
            10 procent av dessa beviljats anknytning i Sverige under den undersökta
            perioden. Avslag drabbar även kvinnor som inte har någon försörjning
            och kvinnor som själva befinner sig på flykt. Hade regeringen
            följt Folkpartiets uppmaning under hösten 1996 när deras migrationspolitiska
            proposition behandlades i riksdagen och inte gjort dessa försämringar
            i fråga om reglerna för anhöriginvandringen så hade dessa problem
            inte uppstått — i vart fall inte i nuvarande omfattning. Vi hade
            då istället kunnat försöka ena oss om att förbättra reglerna för
            anhöriginvand- ringen — inte försämra dem.
          </p>
          <p xml:id="i-SQR7Cm4hE3Td7rBVPWWwVB">
            3.2 Rättsotrygghet vid avslag av ansökningar om uppehållstillstånd
          </p>
          <p xml:id="i-NsQSSH6ivJpS1ET6gYeUXQ">
            I nuvarande lagstiftning är det tillåtet att ändra beslutsmotivering
            från beslut vid Statens invandrarverk (SIV) till beslutet i Utlänningsnämnden
            (UN). När SIV avger sin avslagsmotivering bemöts den av den asylsökande.
            Men går ärendet vidare till UN så kan nämnden ge helt nya avslagsmotiveringar
            utan att den asylsökande har möjlighet att bemöta dem. Till skillnad
            från när ärendet behandlas hos SIV så ser den asylsökande avslagsmotiveringen
            först
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0004.pdf"/>
          <p xml:id="i-Dp5yhQpK5wG1Fv33kqDxds">
            när han har de i sin hand — och då är det för sent att lämna
            in kompletterande Mot. upplysningar o d. Folkpartiet anser att
            UN inte skall få fatta några 1998/99Sf632
          </p>
          <p xml:id="i-ESwJ7JBFbdDquWa769Q7Ma">
            avslagsbeslut med några nya motiveringar utan att först ha låtit
            den asylsökande ta del av dem och bemöta dem.
          </p>
          <p xml:id="i-JmZMJdtGE7oDaqdcXba9TM">
            3.3 Prövandet av ”nya omständigheter”
          </p>
          <p xml:id="i-PocC9aGK7fS3mCBoEn5mmu">
            För att en ny ansökan om permanent uppehållstillstånd skall tas
            upp till prövning krävs det nya omständigheter, som ej tidigare
            prövats. Detta har gett flera ”konstiga” resultat. Har man exempelvis
            tidigare fått avslag på en ansökan p g a att identiteten inte
            kunnat styrkas och sedan fått fram ett pass som styrker identiteten
            så ändras ändå i regel inte beslutet. Frågan om identiteten är
            redan bedömd och räknas alltså inte som en ”ny omständighet”.
            Folkpartiet anser att praxisen om vad som är en ny omständighet
            helt skall ändras. Det kräver en lagändring i detta syfte. Myndigheter
            skall ha full rätt att få pröva skäl som redan en gång bedömts.
          </p>
          <p xml:id="i-3QXusELRjgH339aNQgezEy">
            3.4 Lägg ned Utlänningsnämnden
          </p>
          <p xml:id="i-NGQfXsjmaDGD9egtNo8bDp">
            Utlänningsnämnden har inte längre någon trovärdighet. De fall
            där nämnden totalt misslyckats med sitt arbete är otaliga. Den
            bevisning som nämnden genomför vid sina avslagsmotiveringar är
            undermålig. Lika fall behandlas inte lika. Nämnden utreder inte,
            trots man har utredningsansvar. Flykting- och förföljelsegrunder
            underkänns på grund av intuitiv trovärdighetsbedömning i kombination
            med standardbevis (exempel på standardbevis är när en asylsökandes
            asylskäl inte är trovärdiga för att han sökt asyl först efter
            några dagar efter ankomsten till Sverige). ämnden sätter starkt
            tilltro till ambassadrapporter, vars tillförlitlighet man inte
            vet något om eftersom de är sekretessbelagda. Samma sak gäller
            de anonyma språkanalyserna som underkänts av språkforskare. Folkpartiet
            upprepar ett tidigare krav om att lägga ned Utlänningsnämnden
            för att ersätta processen med ett vanligt civilrättsligt processförfarande
            under domstolsliknande former.
          </p>
          <p xml:id="i-BsczCWQrBM39VZ5DV33oRd">
            4 Barnens väl främst
          </p>
          <p xml:id="i-9TjBbc8fpvKd4AyGC3uu9q">
            Hösten 1996 valde regeringen att avstå från att föreslå Folkpartiets
            förslag om att FN:s barnkonvention skall arbetas in i den svenska
            flyktinglagstiftningen på samma sätt som Genévekonventionen arbetats
            in i lagen. Nu blev det istället en nästintill till intet förpliktigande
            mening om barnets bästa. Det är beklagligt. I Sverige i dag gömmer
            sig väldigt många flyktingbarn under förhållanden som är fullständigt
            oacceptabla. Det måste till en ändring i lagstiftningen såväl
            som i praxis. Kan en sökandes bristande trovärdighet inte med
            absolut säkerhet styrkas skall The benefit of doubt ges företräde
            i den slutgiltiga bedömningen av rätten till uppehållstillstånd.
            Det innebär att vid osäkerhet skall alltså den för
          </p>
          <p xml:id="i-66f2UqAr6pBieCt6sujgxY">
            19
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0005.pdf"/>
          <p xml:id="i-7NkmfTJnchrNRtwvQFLUJh">
            Mot. 20 den sökande gynnsammaste tolkningen gälla. På det sättet
            1998/99Sf632 slipper flera av de barn som i dag gömmer sig fortsätta
            att vara på flykt i Sverige. Det är omänskligt att familjer splittras,
            något som sker idag. Med Folk- partiets förslag till inarbetande
            av FN:s barnkonvention skulle det bli mycket svårt att med avvisningsbeslut
            splittra barnfamiljer, och inga barn skulle behöva gömma sig.
          </p>
          <p xml:id="i-ADTQHRrHpU7nE1MKPZ3Eng">
            5 Stärk ställningen för den asylsökande
          </p>
          <p xml:id="i-Kk7qDjepEifLhRpF6RK9jx">
            Det är inte ovanligt att en asylsökande lämnat in utlåtanden
            från en specialistläkare. Dessa ärenden överlämnas sedan till
            Invandrarverkets örtroendeläkare för yttrande. Ofta förekommer
            det att förtroendeläkaren har en helt annan specialistkompetens
            än vad den läkare har som skrivit det utlåtande som förtroendeläkaren
            skall yttra sig över. Folkpartiet anser att örtroendeläkaren skall
            ha specialistkompetens som motsvarar den kompetens hos den läkare
            som skrivit det utlåtande över vilket örtroendeläkaren skall yttra
            sig. Det är orimligt att enskilda tjänstemän på Invandrarverket
            försöker göra subjektiva bedömningar av äktheten i två äkta makars
            kärlek. För att ifrågasätta äktenskapet krävs enligt vår mening
            mer ”handfasta” bevis på att det rör sig om ett skenäktenskap
            än de subjektiva, icke mätbara, iakttagelser som Invandrarverket
            tycker sig kunna göra. Långa väntetider och den osäkerhet som
            det medför är skadligt, i synnerhet för barnfamiljer. Det behöver
            därför finnas en spärr mot att asylutredningar drar ut alltför
            långt på tiden. Det är särskilt viktigt att väntetiderna är korta
            då det handlar om familjeåterförening. Barn har rätt till sina
            föräldrar. Asylsökande med barn eller de som ansöker om familje-
            återförening måste få slutgiltigt besked inom en så kort tid som
            möjligt, såvida inte vederbörande själv medverkat till att dra
            ut på handläggningstiden. Klarar myndigheterna inte av att ge
            besked inom rimlig tid bör permanent uppehållstillstånd beviljas.
            Personer som far mycket illa är de som har ett avvisningsbeslut
            sedan lång tid tillbaka, men där detta beslut inte går att verkställa
            eftersom hemlandet inte vill ta emot dem. Undersökningar har visat
            oerhört höga siffror för psykisk ohälsa och självmordsförsök i
            denna grupp. Kan inte avvisning verkställas och det har gått lång
            tid sedan avvisningsbeslutet fattades bör uppehållstillstånd beviljas.
            Det måste helt enkelt finnas utrymme för barmhärtighet. Om den
            normala viseringspolitiken för släktbesök gjordes mer generös
            skulle många anhöriga, inte minst åldriga föräldrar, inte se sig
            nödsakade att söka permanent uppehållstillstånd i Sverige. De
            skulle istället regelbundet kunna besöka sina anhöriga. Tonårsbarn
            som kommer till Sverige har idag inte samma rätt som yngre barn
            att få hit sina föräldrar genom anknytning. Detta är inte rimligt.
            Regler som skall gälla barn måste gälla alla barn.
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0006.pdf"/>
          <p xml:id="i-Fh9i55Z4au4nQUzfSufyBX">
            6 Avveckla det tillfälliga uppehållstillståndet
          </p>
          <p xml:id="i-7nRNdd78Cmmrn3TvHvuoJg">
            Vi avvisar bestämt tillfälliga uppehållstillstånd som ett regelmässigt
            inslag i svensk flyktingpolitik. Att efter åtskilliga år i Sverige
            tvinga flyktingarna tillbaka är både inhumant och ohanterligt.
            Däremot kan det i situationer med massflykt vara lämpligt att
            efter regeringsbeslut bevilja människor från ett visst område
            tillfälligt uppehållstillstånd. Det bör emellertid endast ske
            när man inte redan från början kan bedöma att orsakerna till flykten
            kommer att bestå under lång tid. Av rättssäkerhetsskäl bör beslut
            om tillfälligt uppehållstillstånd i mass- flyktssituation ej ges
            för längre tid än två år. När det för den enskilde skulle innebära
            ett alltför abrupt avbrott av t ex studier eller när orsaken till
            massflykten tycks vara på väg att inom kort undanröjas bör regeringen
            kunna besluta om förlängning med 6 månader, dock högst två gånger.
            Det är dock viktigt att lägga till att i situationer där barnen
            har hunnit att rota sig under sin treåriga vistelse kan det finnas
            fall där hänsynen till barnens väl kan innebära att familjen skall
            få permanent uppehållstillstånd.
          </p>
          <p xml:id="i-CMNrMjb9G78iTbnkJFrPxN">
            7 Återinför flyktinglika skäl
          </p>
          <p xml:id="i-T9yS7tW3bF7kPggB2WYrmu">
            Tillsammans med övriga försämringar i höstbeslutet 1996 så avskaffade
            även regeringen och majoriteten i riksdagen skyddsbegreppet de
            facto-flyktingar i den svenska utlänningslagen. Folkpartiet vill
            återinföra denna regel. Samtidigt med ovan nämnda försämring avskaffade
            regeringen i praktiken även begreppet humanitära skäl. Folkpartiet
            anser att även detta begrepp skall återinföras i utlänningslagen.
          </p>
          <p xml:id="i-DamX9gNjTD54tqUZ8XGwi9">
            8 Segregation och ohälsa
          </p>
          <p xml:id="i-C9ETWM6NFk66NBgM4SMZ3y">
            En flykting kan bära med sig minnen av händelser som de flesta
            av oss inte kan föreställa sig. Tortyr, både fysisk och psykisk,
            att se andra torteras, leva i krigets mitt ger minnen som man
            aldrig kan befria sig från. Visserligen reagerar de flesta med
            bortträngning av minnena när de kommit i säkerhet. Men det fungerar
            inte i längden. En flykting kan vara besvärsfri under lång tid,
            men förr eller senare dyker minnena upp. De kan komma i samband
            med en livskris men också vid mindre händelser. Ett tandläkarbesök
            där mottagningens väggar förknippas med det rum där huvudet slogs
            blodigt kan vara en utlösande händelse. Knattret från en skrivmaskin,
            ljudet av en dörr som slås igen kan påminna så mycket om tortyrsituationen
            att allt kommer tillbaka igen. När en torterad människa kommer
            som flykting till Sverige vågar hon/han kanske inte berätta vad
            som hänt i hemlandet. Man litar inte på andra människor. Vid besök
            på vårdcentraler och psykiatriska mottagningar har de inte kunnat
            få hjälp för vården har inte den kunskap som krävs och den tid
            som det tar att lyssna. Därför har det visat sig så värdefullt
            att ha speciella mottagningar för torterade flyktingar. Röda korset
            har ett sådant center i Stockholm och i Uppsala. Centra finns
            också på Karolinska sjukhuset i Stockholm samt på några andra
            håll i Sverige.
          </p>
          <p xml:id="i-FcB26nBoqqNvukVsyngM6k">
            Mot. 1998/99Sf632
          </p>
          <p xml:id="i-VQMU5wwBHCMGizdt5kHyLe">
            21
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0007.pdf"/>
          <p xml:id="i-AGCyJuvcE4K945GHhfgJCj">
            Mot. 22 Behandlingsenheter för flyktingar, krigs- och tortyrskadade
            1998/99Sf632 eller torterade drivs ofta som projekt med tidsbegränsning.
            Detta inverkar menligt på såväl behandling som metodutveckling.
            Denna verksamhet bör vara en specialiserad del av hälso- och sjukvården
            och dimensioneras efter lokala behov. Verksamheterna bör innefatta
            insatser mot såväl de somatiskt och psykiskt upplevda besvären
            som den sociala problematiken. Den måste rikta sig både till vuxna
            och barn. Följdverkningar efter tortyr och liknande kan förvärras
            genom exilrelaterade svårigheter. Därför måste man arbeta med
            ett helhetsperspektiv. Vi anser att nyanlända flyktingars hälsoproblem
            måste uppmärksammas bättre än vad som idag är fallet. Det behövs
            lokala policyprogram för samarbete mellan flyktingmottagandet
            i kommunen, primärvården och psykiatrin. Det behövs också integrering
            av mångkulturell kunskap i vårdutbildningarna (läkare, psykologer,
            socionomer, sköterskor, sjuk- gymnaster, arbetsterapeuter m.fl)
            och kontinuerlig kompetenshöjning för personal i mottagningssystemet
            om traumans effekter på hälsan. I den hälsoundersökning som alla
            asylsökande skall genomgå enligt Socialstyrelsen bör ingå frågor
            om traumatiska händelser, tortyr och våldtäkt ör att man skall
            kunna bedöma den sökandes omedelbara och kommande behov av stödsamtal,
            krisbearbetning och rehabilitering. Det behövs också forskning
            kring tortyr och krigstraumans inverkan på hälsan — det rör sig
            om både fysiska och psykiska sjukdomstillstånd. Eftersom flyktingars
            symtom varierar mellan kvinnor och män bör orskningen ha ett genusperspektiv.
            Behandlingsforskning är ett annat viktigt område eftersom vår
            kunskap om vilka insatser som bäst hjälper en flykting tillbaka
            till en mer normal tillvaro är begränsade. I sådan forskning bör
            man ta vara på internationella erfarenheter och också stimulera
            till internationellt samarbete bl a för att ge svar på frågor
            om olika insatsers generaliserbarhet. Av sådan forskning skulle
            vi t.ex. kunna lära oss mer om hur mottagnings- apparaten påverkar
            den enskildes hälsa i respektive land. Många flyktingar som skadats
            av tortyr och andra traumatiska upplevelser, är i stort behov
            av särskild svenskundervisning. Alltför många får inte sådan därför
            att ansvariga på kommuner och landsting säger att flyktingarna
            först måste rehabiliteras. Av landets kommuner är det endast 18
            som haft special- grupper för denna grupp. Erfarenheten har dock
            visat att flyktingarna sjukskrivs, far illa i sin ensamhet och
            isoleras ytterligare genom att inte
          </p>
          <p xml:id="i-XCNUUhehBya8HPtPKM4qCr">
            kunna kommunicera på svenska språket. På några håll i landet
            har man ordnat individanpassad undervisning för traumatiserade
            flyktingar bl.a. i Luleå där man också lyckats skapa riktiga arbeten
            för denna grupp. Kvalificerad flyktingpsykiatrisk hjälp finns
            också att tillgå. AMS har hela tiden varit kritiskt mot Luleås
            arbetssätt men det strider inte mot lagstft- ningen och resultaten
            är mycket goda. Vi anser det viktigt att sådana positiva erfarenheter
            tas till vara och sprids över landet.
          </p>
          <p xml:id="i-WSmu9mzHqkeR4BqWAWGyEV">
            9 Homo- och bisexuellas flyktingstatus
          </p>
          <p xml:id="i-6VVkwmFdbPEE8gAuDKCrAM">
            Homosexualitet är förbjuden i många länder. I vissa länder utdöms
            dödsstraff för människor som är homosexuella. I andra länder kan
            religion och
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0008.pdf"/>
          <p xml:id="i-XzjAuePXemXxjdpjFjsrN8">
            kulturtraditioner göra det svårt att leva som homo- och bisexuell
            trots att Mot.
          </p>
          <p xml:id="i-QvhC9DwaGvv8r7qsz49Nh2">
            sådan sexualitet inte är uttryckligen förbjuden. Genévekonventionen
            ger inte flyktingstatus åt personer som känner välgrundad fruktan
            för förföljelse på grund av kön eller homosexualitet. Att så inte
            är fallet torde till stora delar hänga samman med den bristande
            insikt om kvinnors utsatthet och den fördömande attityd till homosexualitet
            som präglade världen då konventionen utarbetades. Flera länder,
            t.ex. Kanada, har gått före och i enskilda fall gett flyktingstatus
            åt homosexuella. Sverige bör verka för ett tilläggsprotokoll till
            Genévekonventionen för att ge flyktingstatus även åt personer
            som förföljs på grund av kön eller homosexualitet.
          </p>
          <p xml:id="i-PYnrwvCF1ym8qS7H9yqa9U">
            10 Hemställan
          </p>
          <p xml:id="i-FXUJSmmFLoYUa6AuVULQjj">
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om en gemensam human europeisk flyktingpolitik, 2. att riksdagen
            som sin mening ger regeringen till känna vad i motionen anförts
            om att avvisa det österrikiska förslaget till en gemensam europeisk
            flyktingpolitik, 3. — att riksdagen som sin mening ger regeringen
            till känna vad i motionen anförts om en återgång till de regler
            för anhöriginvandring som gällde före 1997, 4. — att riksdagen
            som sin mening ger regeringen till känna vad i motionen anförts
            om att Utlänningsnämnden inte skall få fatta några avslagsbeslut
            med nya motiveringar utan att den asylsökande först har fått ta
            del av dem och fått möjlighet att bemöta eller komplettera dem,
            5. att riksdagen som sin mening ger regeringen till känna vad
            i motionen anförts om att berörda myndigheter skall ha full rätt
            att pröva skäl för beslut om uppehållstillstånd som redan bedömts
            en gång tidigare, 6. att riksdagen som sin mening ger regeringen
            till känna vad i motionen anförts om att lägga ned Utlänningsnämnden,
            7. att riksdagen som sin mening ger regeringen till känna vad
            i motionen anförts om att barnkonventionen skall inarbetas i den
            svenska utlänningslagen, 8. — att riksdagen som sin mening ger
            regeringen till känna vad i motionen anförts om att stärka den
            asylsökandes ställning, 9. att riksdagen som sin mening ger regeringen
            till känna vad i motionen anförts om att avveckla det tillfälliga
            uppehållstillståndet, 10. att riksdagen som sin mening ger regeringen
            till känna vad i motionen anförts om att återinföra begreppet
            de facto-flyktingar i flyktinglagstiftningen, 11. attriksdagen
            som sin mening ger regeringen till känna vad i motionen anförts
            om att återinföra begreppet humanitära skäl i flyktinglagstiftningen,
          </p>
          <p xml:id="i-SYvCETQhifeVNr66K7svRF">
            1998/99Sf632
          </p>
          <p xml:id="i-9gxTvs34UHd7qMto97BKTP">
            23
          </p>
          <pb facs="riksdagen-motions-pdf/data/199899/mot_199899_sf_0632/mot_199899_sf_0632-0009.pdf"/>
          <p xml:id="i-Lid3hoAVAehjqFVJsSHduV">
            Mot. 24 2; att riksdagen som sin mening ger
          </p>
          <p xml:id="i-K2qhJuFF7a4kTCcb8qF5KG">
            1998/99Sf632 regei
          </p>
          <p xml:id="i-6sQbidxx5c6ErHmJ3suEZv">
            ringen till känna vad i motionen anförts om
          </p>
          <p xml:id="i-BAR2DaocahbBz29TXW8tfs">
            segregation och ohälsa,
          </p>
          <p xml:id="i-6uAyqDg1KcYDZ5xQkaCTg5">
            3. attriksdagen som sin mening ger regeringen till känna vad
            i
          </p>
          <p xml:id="i-Xqo9rf9tjgjKVshYEPLn2T">
            motionen anförts om behovet av lokala policyprogram för samarbete
            mellan flyktingmottagande på olika nivåer,
          </p>
          <p xml:id="i-8bArusBuquqHFkLMSCgd1v">
            4. att riksdagen som sin mening ger regeringen till känna vad
            i
          </p>
          <p xml:id="i-6Lr3kvvEWDCuc1JmrHTKqS">
            motionen anförts om forskning kring tortyr,
          </p>
          <p xml:id="i-K5WS3tvkx16Gx9GTe8Gvvi">
            5. attriksdagen som sin mening ger regeringen till känna vad
            i
          </p>
          <p xml:id="i-7dFkNku3rmQK8SZcj9WFT8">
            motionen — anförts om individanpassad undervisning = för
          </p>
          <p xml:id="i-DhrDkigtwU3bTUHL4SrUZh">
            tortyrskadade,
          </p>
          <p xml:id="i-HzbBiwZXscrR7etmB2h6K">
            6. attriksdagen som sin mening ger regeringen till känna vad
            i
          </p>
          <p xml:id="i-g2nFa6vtGV6F9mkqqzS8t">
            motionen anförts om stöd och hjälp till tortyrskadade flyktingar,
          </p>
          <p xml:id="i-QAieZmUeTq4HnTXSPguDJN">
            7. att riksdagen som sin mening ger regeringen till känna vad
            i
          </p>
          <p xml:id="i-2XRQo89yNsAWMhzpo6fP29">
            motionen anförts om att Sverige skall verka för ett tilläggsprotokoll
            till Genévekonventionen i vilket även personer som förföljs på
            grund av kön eller homosexualitet ges flyktingstatus.
          </p>
          <p xml:id="i-YKA6numNSVonEK1YrEySsg" type="date">
            Stockholm den 28 oktober 1998
          </p>
          <p xml:id="i-ML2L4tpRbpYjtMHCzFjtTb">
            Bo Könberg (fp)
          </p>
          <p xml:id="i-Un6NKykA3c6zjX3oWsQtGr">
            Barbro Westerholm (fp)
          </p>
          <p xml:id="i-U1fUMDhKjpG8JgbncVR8J6">
            Elanders Gotab, Stockholm 2025
          </p>
        </div>
      </div>
    </body>
  </text>
</TEI>
