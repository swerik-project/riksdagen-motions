<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-AU-00366">
  <teiHeader>
    <fileDesc>
      <titleStmt>
        <title>Ett demokratiskt arbetsliv</title>
        <author corresp="i-DMGKRcZKJjLDnd1Mozdje8">av Camilla Sköld Jansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett demokratiskt arbetsliv</title>
          <idno type="rdwebb">GT02A366</idno>
          <rs type="number">A366</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GT02A366/text</ref>
          <ref type="dokument_url_html">http://data.riksdagen.se/dokument/GT02A366</ref>
          <ref type="dokumentstatus_url_xml">http://data.riksdagen.se/dokumentstatus/GT02A366</ref>
          <ref type="doc">http://data.riksdagen.se/fil/9BE7147D-934F-491A-AB68-F634A580ABE8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DMGKRcZKJjLDnd1Mozdje8</idno>
            <name>Camilla Sköld Jansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QQn25XpnqumnsdUcLmdxEE" type="signed"/>
        <correspContext corresp="i-QQn25XpnqumnsdUcLmdxEE">
          <note type="signatory" corresp="i-DMGKRcZKJjLDnd1Mozdje8"/>
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction type="referral" xml:id="i-Ng7qs8SLsNLQmKmC4i3oU6">
          <date when="2005-10-13"/>
        </correspAction>
        <correspAction type="dismissal" xml:id="i-7BKhtK3rPtAzfXt8n5mUAX">
          <date when="2005-10-13"/>
        </correspAction>
        <correspAction type="submission" xml:id="i-QGirFr7TjLYxnjBypq5kR7">
          <date when="2005-10-05"/>
        </correspAction>
        <correspAction type="assigned" xml:id="i-SH5uYvuxbc6UbH9tWTKptW"/>
        <correspContext corresp="i-SH5uYvuxbc6UbH9tWTKptW">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_A_0366/mot_200506_A_0366-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: A366
          </p>
          <p>
            pnr: v767
          </p>
          <p>
            Motion till riksdagen 2005/06:A366
          </p>
          <p>
            av Camilla Sköld Jansson m.fl. (v)
          </p>
          <p>
            Ett demokratiskt arbetsliv
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            -
          </p>
          <p>
            Riksdagen tillkännager för regeringen som sin mening vad i motionen
            anförs om att en särskild utredning tillsätts med uppgift att
            genomlysa arbetslivsdemokratifrågan på den svenska arbetsmarknaden,
            och föreslå åtgärder för att stärka kvinnors och mäns inflytande
            över det egna arbetet. Riksdagen tillkännager för regeringen som
            sin mening vad i motionen anförs om att uppdra åt Försäkringskassan
            att utarbeta riktlinjer för beaktande av arbetsplatsinflytande
            i rehabiliteringsarbetet.' Riksdagen tillkännager för regeringen
            som sin mening vad i motionen anförs om behovet av ett samlat
            handlingsprogram för att statliga företag skall bli föredömen
            i arbetsplatsdemokrati.” Riksdagen tillkännager för regeringen
            som sin mening vad i motionen anförs om självstyrelseprojekt i
            offentlig verksamhet.
          </p>
          <p>
            "Yrkande 2 hänvisat till SfU. ? Yrkande 3 hänvisat till NU.
          </p>
          <pb facs="riksdagen-motions-pdf/data/200506/mot_200506_A_0366/mot_200506_A_0366-002.pdf"/>
          <p>
            2005/06:A366
          </p>
          <p>
            Historiskt sammanhang
          </p>
          <p>
            I dag betraktas demokrati som en självklarhet i det svenska samhället
            och begreppet ”demokratiskt” är ett positivt förstärkningsord.
            Mer sällan reflekteras det över att folkstyrets genombrott varit
            en allt annat än lugn och given historia, utan resultatet av hård
            politisk kamp. Den strid för allmän rösträtt som arbetarrörelsen
            ledde till seger i början av 1900-talet var en fundamental, men
            knappast uttömmande eller avslutande, del av den breda demokratikamp
            som böljat fram och tillbaka. Demokrati på arbetsplatsen och i
            arbetslivet — att de anställda styr verksamheten — har givetvis
            varit och är också idag kopplat till demokratiska strävanden i
            hela samhället. I grunden handlar det om en politisk maktfråga,
            sprungen ur konflikten mellan arbete och kapital. Det finns flera
            sammanhängande aspekter på arbetslivsdemokrati. Såväl makt och
            medbestämmande över företagsövergripande beslut som inflytande
            över det egna arbetets utformning och villkor utgör delar i den
            bredare
          </p>
          <p>
            frågeställningen. I den akademiska diskussionen kan man stöta
            på begreppen uppgiftskontroll och deltagande i beslutsfattande
            för att beteckna viktiga komponenter i vardaglig arbetsplatsdemokrati.
            (Se till exempel Theorell, T. Är ökat inflytande på arbetsplatsen
            bra för folkhälsan? Folkhälsoinstitutet, 2004, kap. 2.) Vårt nuvarande
            ekonomiska system är i sig gränssättande för demokrati i arbetslivet,
            samtidigt som de arbetande naturligt nog driver på för stärkt
          </p>
          <p>
            inflytande. Det är en viktig samhällelig fråga att ta nya tag
            för att vidga demokratin i arbetslivet. I till exempel SCB:s befolkningsundersökningar
            kan man se tydligt att svenskarna under 1970- och 1980-talen upplevde
            större inflytande över olika delar av arbetslivet, till exempel
            arbetstempo och planering, och även vidgade möjligheter till kompetensutveckling.
            I början av 1990-talet inträffar ett trendbrott. Anställda upplevde
            att de fick minskad kontroll över arbetet när det gäller arbetstider,
            arbetsplanering m.m. Särskilt påtaglig är utvecklingen inom kommun-
            och landstingssektorn. Samtidigt uppgav en kraftigt ökande andel
            i alla sektorer att kraven på jobbet var för höga. Det är uppenbart
            att 1990-talets nedskärningar i offentlig sektor fått stora effekter
            på möjligheterna att påverka arbetssituationen i stort, inbegripet
            möjligheten att själv påverka viktiga delar. Ökningen av otrygga
            anställningar har varit kraftig och haft en negativ påverkan på
            inflytandet. Det säger sig självt att människor inte upplever
            samma möjligheter att påtala missförhållanden på arbetsplatsen
            när deras arbetssituation inte är trygg eller permanent. Privatiseringar,
            som inte sällan kunde motiveras med modeord om ”plattare organisation”
            och ”flexibilitet”, innebar i många fall utförsäljning till lägstbjudande
            och pressade lönekostnader. De negativa effekterna för arbetsmiljön
            kunde konstateras redan tidigt. (Se till exempel Gustavsson R.Å.
            Köp och sälj, var god svälj! Arbetsmiljöfonden, 1994.) Senare
            undersökningar bland personal på äldreboende i privat regi visade
            att en klar
          </p>
          <pb facs="riksdagen-motions-pdf/data/200506/mot_200506_A_0366/mot_200506_A_0366-003.pdf"/>
          <p>
            majoritet av de tillfrågade upplevde en försämrad arbetsmiljö.
            Anställningstryggheten upplevdes som markant sämre och stressen
            som värre. (Utvärdering av konkurrensutsättning inom Stockholms
            stad. PLS Ramböll Management, 2001, s. 228 f.; Att arbeta i äldreboende
            nu och för tre år sedan, i kommunal och enskild drift — så tycker
            personalen. USK, Stockholms stad, 2004.) Det tryck som skapandet
            av en ”slimmad”, det vill säga underbemannad, arbetsmiljö skapar
            är ett allvarligt problem ur många aspekter, inte minst när det
            gäller konkret inflytande. För att citera professor Töres Theorell:
          </p>
          <p>
            En undersköterska som har ansvar för ett stort antal patienter
            med stort vårdbehov kan inte utöva mycket inflytande (Theorell,
            2004, s. 25).
          </p>
          <p>
            I takt med att nedskärningarna kunnat stoppas och de allmänna
            försämringarna av arbetstagarnas villkor mildrats, tycks trenden
            med allt sämre arbetsmiljöer ha avbrutits, men inte förbytts till
            någon offensiv för nya förbättringar. Det som nu behövs är en
            bättre förståelse av dagens situation på arbetsmarknaden vad =
            gäller = arbetslivsdemokrati, och = förstärkta förutsättningar
            för breda satsningar på ökat dagligt inflytande för anställda
            i olika sektorer.
          </p>
          <p>
            Argumenten för vidgat inflytande
          </p>
          <p>
            Det finns ingen logisk anledning till att en överväldigande majoritet
            av medborgarna skall hänvisas till en underordnad roll i arbetslivet.
            CH Hermansson skriver i sin bok Företagens makt och makten över
            företagen (Nixon, 2003): Varför skall en stor majoritet av medborgarna
            under hela sitt liv i produktivt arbete hänvisas till den underordnade
            rollen som löntagare? Det måste vara en grundläggande mänsklig
            rättighet att få vara med och
          </p>
          <p>
            dela den avgörande rollen som bestämmande över de produktiva
            faktorerna i samhället.
          </p>
          <p>
            LO skrev till sin kongress 1976 i rapporten Solidariskt medbestämmande:
          </p>
          <p>
            Rätten att påverka villkoren för det egna livet och arbetet har
            ett egenvärde. Den behöver inte föras tillbaka på någonting annat
            än människans egenvärde.
          </p>
          <p>
            I rapporten kan vi även läsa:
          </p>
          <p>
            Arbetet är grunden för all välfärd. Kapitalet är resultatet av
            allas samlade insatser. Då är det också arbetet som skall grundlägga
            rätten till medbestämmande.
          </p>
          <p>
            Detta är centralt och aktuellt. Arbetet är grunden för samhällets
            och civilisationens utveckling och kan inte rimligen vara fråntaget
            demokratins principer. Det finns också en mängd andra skäl till
            att driva frågan om makt och inflytande på arbetsplatserna. Själva
            produktionens utveckling har gjort att de
          </p>
          <p>
            2005/06:A366
          </p>
          <pb facs="riksdagen-motions-pdf/data/200506/mot_200506_A_0366/mot_200506_A_0366-004.pdf"/>
          <p>
            2005/06:A366
          </p>
          <p>
            arbetande har allt större kunskaper om det arbete de utför, medan
            arbetsgivaren allt oftare har liten eller ingen omedelbar kontakt
            med själva produktionen av varor och tjänster. En större närhet
            mellan konsument och producent kan bättre tillgodose konsumenternas
            intressen än den nuvarande ordningen där högsta möjliga vinst
            avgör vad som skall produceras. Företagens styrning kan förbättras,
            vilket inte minst den senaste tidens absurda bonusavtal till ledande
            funktionärer visar. Det svenska näringslivet kan bättre bevaras
            och utvecklas: Att lägga ned eller flytta produktion anses ligga
            i rätten att oinskränkt leda och fördela arbetet. Men arbetare
            och tjänstemän kan med övertygelse hävda att det är deras arbete
            och kunskap som byggt upp företagen och att en utflyttning är
            att göra våld på vad som rättmättigen hör till dem. Bristande
            inflytande på arbetet har även ett nära samband med sjukdomar
            och utslitning. Ökat inflytande och makt över produktionen för
            arbetstagarna innebär minskad stress och utbrändhet, ökad effektivitet,
            bättre kvalitet med mera Arbeten som ger liten kontroll över den
            egna arbetssituationen generar stress- och belastningsskador.
            Höga krav utan kontroll skapar stress och ökar risken för hjärtsjukdomar.
            Depressioner är till exempel vanligare bland dem som arbetar under
            sådana villkor. De tar dessutom mer medicin och är oftare utmattade
            än andra. De löper mellan 1,3 och 2,5 gånger högre risk för hjärt-
            och kärlsjukdomar och 2,9 gånger större risk för högt blodtryck
            än de som har ett avspänt jobb (Gatu, H.; Hållbara arbetsplatser
            — botemedel mot ett sjukt arbetsliv? Arbetslivsinstitutet, 2002).
            Det finns slående könsskillnader i mäns och kvinnors arbetsvillkor.
            Kvinnodominerade arbetsplatser ger upphov till större ohälsa än
            andra. Att
          </p>
          <p>
            många arbetsplatser inom till exempel barnomsorg, äld är underbemannade,
            är naturligtvis en viktig del av pro
          </p>
          <p>
            Ireomsorg och sjukvård blemet.
          </p>
          <p>
            Av alla förvärvsarbetande uppgav 42,8 9260 av männen och 61,4
            260 av
          </p>
          <p>
            kvinnorna att de högst halva tiden kunde ta kortare prata (Tunga
            lyft och annat kroppsligt Arbetsmiljöverket, 2005, s. 45 och 47).
            Värk i händer, armbågar, ben eller knän har sedan s; bland kvinnliga
            arbetare i alla åldersgrupper. Det har
          </p>
          <p>
            tungt
          </p>
          <p>
            pauser i arbetet för att
          </p>
          <p>
            arbete. SCB &amp;
          </p>
          <p>
            utet av 1980-talet ökat skett en ökning också
          </p>
          <p>
            bland männen, men det är mest påtagligt bland kvinnor, särskilt
            i åldersgruppen 45-64 år, där svår värk i kroppen har ökat mest
            (Nelander, S. &amp; Goding, I; Ohälsans trappa. LO, 2004). En avgörande
            anledning till den här utvecklingen är ett ökat tryck på personalen
            i den skattefinansierade sektorn. Flera undersökningar, till exempel
            Psykosocial arbetsmiljö och långvarig sjukskrivning, från RFV
            (2003:3), visar att den psykosociala arbetsmiljön ändrats till
            det sämre och ställer allt högre krav på arbetstagarna. Belastningsökningen
            har varit störst för kvinnor. Det beror just på att kvinnor är
            överrepresenterade i yrken med stora krav och liten kontroll över
            arbetet — med vårdyrken som främsta exempel. Makten över arbetet
            har alltså en avgörande påverkan på ohälsa — som uppvisar stora
            könsskillnader. En viktig fråga är därför att öka inflytandet
            och arbetsplatsdemokratin, särskilt i kvinnodominerade sektorer.
            Offentliga
          </p>
          <pb facs="riksdagen-motions-pdf/data/200506/mot_200506_A_0366/mot_200506_A_0366-005.pdf"/>
          <p>
            verksamheter kan och måste bli föredömen när det gäller de anställdas
            möjlighet att påverka sådant som arbetstider och arbetsorganisation.
            Sambanden mellan inflytande och hälsa är logiska, tydliga och
            välbelagda. (För vidare referenser, se till exempel Karasek, R
            &amp; Theorell, T, Healthy Work. 1990.) I Socialstyrelsens årliga
            folkhälsorapporter återfinns referenser till empiriskt material
            om läget på arbetsplatserna och kopplingen till arbetstagarnas
            hälsotillstånd. Men insikten kommer inte att användas, om inte
            politiska förutsättningar för det skapas. Fackligt inflytande
            är en nyckel, men riksdag, regering och myndigheter kan verka
            för att vidga möjligheterna till ett demokratiserat arbetsliv.
          </p>
          <p>
            Vänsterpartiets förslag En arbetslivsdemokratiutredning
          </p>
          <p>
            Det bedrivs idag i Sverige högkvalitativ specialistforskning
            om villkoren på arbetsmarknaden, både genom myndigheter som Arbetslivsinstitutet
            och vid universitet och högskolor. Men det finns inget samlat
            grepp om arbetslivsdemokratifrågan i samhällsdebatten eller i
            de mål som riksdag och regering sätter upp. Som vi beskrivit ovan
            tycks de senaste åren ha präglats av en uppdämning av försämringar
            på området, utan att något brett och medvetet arbete för att stärka
            arbetstagarnas inflytande tagit vid. Behoven är skriande. Särskilt
            tydliga är frågans könsmaktsaspekter. Inflytandet över det egna
            arbetet har minskat mest på kvinnors arbetsplatser, och det är
            där de negativa effekterna är som störst. Det anstår inte ett
            rikt och välorganiserat samhälle som det svenska att människors
            inflytande är så begränsat över en så stor del av de flestas liv,
            särskilt när det är uppenbart vilka negativa samhällseffekter
            det för med sig. Därför bör riksdagen ge regeringen som sin mening
            till känna att en särskild utredning bör tillsättas med uppgift
            att genomlysa arbetslivsdemokratifrågan på den svenska arbetsmarknaden
            och föreslå åtgärder för att stärka löntagarnas inflytande över
            det egna arbetet.
          </p>
          <p>
            Inflytandefrågor skall belysas i rehabiliteringsarbete
          </p>
          <p>
            Arbetsgivare har ett huvudansvar för att kartlägga behov av rehabilitering
            för den som varit sjuk länge eller ofta under en tid och för att
            rehabiliteringen också kommer igång. Försäkringskassan är involverad
            i bedömningen av åtgärderna, som kan handla om att anpassa arbetsplatsen
            eller omplacera till annat arbete inom verksamheten. Att se över
            arbetsorganisationen mer brett och då även beakta inflytande-
            och medbestämmandeaspekter bör vara en självklar del av Försäkringskassans
            arbete. Riksdagen bör tillkännage för regeringen som sin mening
            att uppdra åt Försäkringskassan att utarbeta riktlinjer för beaktande
            av arbetsplatsinflytande i rehabiliteringsarbetet.
          </p>
          <p>
            2005/06:A366
          </p>
          <pb facs="riksdagen-motions-pdf/data/200506/mot_200506_A_0366/mot_200506_A_0366-006.pdf"/>
          <p>
            2005/06:A366
          </p>
          <p>
            Strategidokument för statliga företag
          </p>
          <p>
            Medborgarna har rätt att kräva att det statliga ägandet används
            på ett annat sätt än vad som låter sig göras enbart med snäva
            marknadshänsyn. Även om statens bolag också enligt Regeringskansliet
            har en roll som sträcker sig bortom kravet på en god avkastning,
            lyfts aspekter som samhällsnytta och de anställdas välbefinnande
            inte upp på ett tydligt sätt. De statliga företagen skulle kunna
            öppna upp särskilda möjligheter att på ett transparent och utvärderingsbart
            sätt stärka arbetsplatsdemokratin. Riksdagen bör tillkännage för
            regeringen som sin mening behovet av ett samlat handlingsprogram
            för att statliga företag skall bli föredömen i arbetsplatsdemokrati.
          </p>
          <p>
            Självstyrelseprojekt i offentlig verksamhet
          </p>
          <p>
            Ett antal olika verksamheter i offentlig regi bör kunna inleda
            långtgående självstyrelseprojekt. Anställda erbjuds härigenom
            möjligheten att tillsammans med brukarna driva verksamheten. Den
            politiskt styrande instansen, som till exempel kommunfullmäktige,
            fattar beslut om mål, medel för att uppnå dessa samt följer och
            utvärderar verksamheten. I övrigt så bestämmer de anställda själva
            sin organisation och hur de ska nå målen i samverkan med brukarna.
            De anställda beslutar om hur mycket av medlen som skall användas
            till kompetensutveckling, arbetskläder, om de skall ha roterande
            ledning eller ingen alls, hur långa arbetsdagarna skall vara med
            mera. De ska vara garanterade tillräckliga medel för att kunna
            uppnå målen. Forskning bör självklart knytas till projekten för
            att se hur verksamheten utvecklas, hur demokratin i arbetet och
            verksamheten utvecklas och hur de anställda upplever sin arbetsmiljö
            och kvaliteten i arbetslivet. Regeringen bör initiera ett arbete
            för att stimulera sådana projekt på olika nivåer. Detta bör riksdagen
            som sin mening ge regeringen till känna.
          </p>
          <p>
            Stockholm den 4 oktober 2005
          </p>
          <p>
            Camilla Sköld Jansson (v) Ulla Hoffmann (v) Kalle Larsson (v)
          </p>
        </div>
      </div>
    </body>
  </text>
</TEI>
