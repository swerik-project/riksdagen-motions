<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-00128">
  <teiHeader>
    <fileDesc>
      <titleStmt>
        <title>Förbud mot brytning av alunskiffer</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:128 av Birger Lahti m.fl. (V)</title>
          <idno type="rdwebb">H602128</idno>
          <rs type="number">128</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H602128/text</ref>
          <ref type="dokument_url_html">http://data.riksdagen.se/dokument/H602128</ref>
          <ref type="dokumentstatus_url_xml">http://data.riksdagen.se/dokumentstatus/H602128</ref>
          <ref type="docx">http://data.riksdagen.se/fil/E15E523B-A854-42E7-A342-843113EE2829</ref>
          <ref type="pdf">http://data.riksdagen.se/fil/A8BD407A-9CAC-4721-A797-6852623FDBD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4pJuMDKDLETFtS1PWUCt3n" type="signed"/>
        <correspContext corresp="i-4pJuMDKDLETFtS1PWUCt3n">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-KoW8k7u9KuAF1RqyepJCsi" type="submitted">
          <date when="2018-10-22"/>
          <time when="13:11:41"/>
        </correspAction>
        <correspAction xml:id="i-4VCNBMR7yvNJqeYLLNrBC1" type="reviewed">
          <date when="2018-10-22"/>
          <time when="14:27:20"/>
        </correspAction>
        <correspAction xml:id="i-Jh4UNr6BEU4g6yR9H3rRy8" type="referred">
          <date when="2018-12-05"/>
        </correspAction>
        <correspAction xml:id="i-L4cBfSX1jGRCqCxYqh2yZa" type="assigned">
          <date when="2019-05-09"/>
          <time when="16:45:39"/>
        </correspAction>
        <correspContext corresp="i-L4cBfSX1jGRCqCxYqh2yZa">
          <ref type="assignedTo">Näringsutskottet</ref>
        </correspContext>
        <correspAction xml:id="i-5hVDSxj3qm46nAC16XbWQL" type="behandlas_i"/>
        <correspContext corresp="i-5hVDSxj3qm46nAC16XbWQL">
          <ref type="uppgift">2018/19:NU11</ref>
          <ref type="ref_dok_id">H601NU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU11</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:128 av Birger Lahti m.fl. (V) Förbud
          mot brytning av alunskiffer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-D7hYEwhD5Tqdct2TVZJzkR">
            1 Förslag till riksdagsbeslut
          </head>
          <list style="ol">
            <item xml:id="i-HKgTWGS7AQxSqUBdyU8BJQ">
              Riksdagen ställer sig bakom det som anförs i motionen om att
              minerallagen bör ändras så att ett nationellt förbud mot brytning
              av alunskiffer införs och tillkännager detta för regeringen.
            </item>
            <item xml:id="i-7bTyCji1v2fVSf7FxoGWyU">
              Riksdagen ställer sig bakom det som anförs i motionen om att
              ett förbud mot frackning i syfte att bryta fossila bränslen snarast
              bör inrättas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8J8o81T6pBZM8pZKK4bsRH" type="h1">
            2 Vikten av en långsiktig gruvnäring
          </head>
          <p xml:id="i-B6vvqwoHk54YgQJP83MJ9">
            Gruvindustrin är en strategiskt viktig näring för Sverige. Inte
            minst i regioner som tidigare drabbats av hög arbetslöshet och
            utflyttning. En modernisering av det svenska samhället, där vi
            möter de miljö- och klimatutmaningar vi står inför, måste innebära
            att även gruvnäringen utvecklas i samklang med övriga delar av
            samhället.
          </p>
          <p xml:id="i-GLuJcw4rJZuAG4rVkMzJy8">
            Behovet av att ställa om till ett hållbart samhälle kommer att
            kräva nya ämnen och material. Sverige har med sin gruvindustri
            goda chanser att gå före i den utvecklingen, inte minst vad gäller
            ny teknik för energilagring. Samtidigt har gruvbrytning en mycket
            stor påverkan på miljö och omgivande samhällen. Det innebär att
            samhällsnyttan även måste omfatta klimat- och miljöåtgärder för
            att minska miljöskadlig påverkan på omgivningen.
          </p>
          <p xml:id="i-Votfyw85TsCTQyA7NvbA4M">
            Den svenska gruvnäringen har i en internationell jämförelse låga
            utsläpp. Det är dock angeläget att de fortsatt minskar i snabb
            takt. En ökad gruvbrytning får inte heller minska våra ansträngningar
            för att skapa ett mer resurssnålt samhälle. För att nå klimatmålen
            måste de flesta av de globalt sett kända fyndigheterna av fossila
            bränslen stanna i marken.
          </p>
          <head xml:id="i-GmpSmHhsXXGb4YxMQqJmta" type="h2">
            2.1 Stora risker med brytning i alunskiffer
          </head>
          <p xml:id="i-HHUX36i6R4vn6Qv5e5hP14">
            Ett särskilt känsligt område är brytning i alunskiffer. Alunskiffer
            är en bergart som återfinns i stora delar av Sverige – i Skåne,
            Västergötland, Östergötland, Närke och Öland, men även i fjällkedjan
            och södra Östersjön. Alunskiffer innehåller en hög halt av organiskt
            material och ett antal ämnen och metaller som betraktas som särskilt
            nödvändiga för samhället, s.k. koncessionsmineraler, såsom molybden
            och nickel. Även viss möjlighet till utvinning av skiffergas kan
            göra marken intressant för exploatering. Dessutom skapar det ökade
            behovet av elektrifiering av bl.a. transportsektorn och industrin
            ett nytt intresse för metaller som kan användas för tillverkning
            av flödesbatterier, t.ex. vanadin.
          </p>
          <p xml:id="i-F4wjAUYTD19opYrRPjssTG">
            Samtidigt medför brytning i alunskiffer stora miljörisker. Bl.a.
            kan tungmetaller och radioaktiva ämnen frigöras vilket utgör ett
            allvarligt hot mot både grund- och ytvatten. Ett stort antal kommuner
            och flertalet miljöorganisationer har under lång tid varnat för
            brytning i just alunskiffer. Ett återkommande exempel på vad en
            storskalig brytning kan medföra är den finska nickelgruvan Talvivaara
            – en av landets värsta miljökatastrofer genom tiderna.
          </p>
          <p xml:id="i-8ThsevAPYge4FH8DNiYLme">
            Talvivaara var aktiv mellan åren 2008 och 2016. Driften var planerad
            att pågå betydligt längre, men p.g.a. omfattande miljöskador och
            ekonomiska problem tvingades man stänga i förtid. Genom att utvinna
            uran som biprodukt utgjorde Talvivaara under sin livstid dessutom
            i praktiken Europas största urangruva. Exploateringen medförde
            dock enorma skador på omgivningen. Stora läckage från en s.k.
            gipssedimentbassäng ledde 2012 till att stora mängder tungmetaller
            och giftiga ämnen spreds i både vattendrag och mark. Skadorna
            sträcker sig långt utanför gruvområdet.
          </p>
          <p xml:id="i-XnYo7QKMFbw7mapupGPBcG">
            Riskerna med brytning i alunskiffer är stora oavsett vilka naturresurser
            man utvinner: nickel, zink, uran, skiffergas eller andra tillgångar.
            Alunskiffer är dessutom en kalkrik bergart vilket gör att den
            ofta återfinns i områden med särskilt bördig jordbruksmark. Tillgången
            på just jordbruksmark är en viktig komponent för svensk livsmedelsförsörjning,
            inte minst med tanke på behovet av en ökad självförsörjnings­grad.
            Sommarens torka gör också behovet av att värna både grund- och
            ytvatten­tillgångar särskilt tydligt. Med tanke på de överhängande
            riskerna vad gäller läckage och föroreningar i närområdet är det
            anmärkningsvärt att Bergsstaten beviljat provborrning efter naturgas
            i en så känslig omgivning som Vättern – ett Natura 2000-område
            och en sjö som i dag utgör dricksvattentäkt för ca 280 000 personer.
          </p>
          <p xml:id="i-8d3jqGukCt7eDyNGoDKTiD">
            Ett flertal kommuner som berörs av en eventuell brytning har
            gått samman och krävt möjlighet till ett kommunalt veto mot all
            typ av brytning i alunskiffer. Vi menar dock att detta är en angelägenhet
            för hela landet och vill därför se en lagstiftning som sätter
            stopp för sådan brytning oavsett var i Sverige man befinner sig.
            Därför bör minerallagen ändras så att ett nationellt förbud mot
            brytning i alunskiffer införs. Detta bör riksdagen ställa sig
            bakom och ge regeringen till känna.
          </p>
          <head xml:id="i-RNvgw4MuL8uqrQ1GzF2T5M" type="h2">
            2.2 Ett svenskt förbud mot fracking
          </head>
          <p xml:id="i-5FaN5v9LyR5MxBBy9Kk6yg">
            Skiffergas består av metan och är en typ av naturgas som återfinns
            i berggrund som består av skiffer. I många länder utvinns skiffergas
            ur alunskiffer med hjälp av hydraulisk spräckning, s.k. fracking.
            Det är en mycket miljöskadlig metod där man med hjälp av kemikalier
            skapar sprickor i marken och delar av berggrunden sprängs sönder
            med riskabla utsläpp som följd. Utvinningen kräver också stora
            mängder vatten. Skiffergas är dessutom ett fossilt energislag
            som i sig medför påfrestande växthusutsläpp.
          </p>
          <p xml:id="i-RtgsANbdwCA2FWHzn219Md">
            Protesterna mot fracking är omfattande, inte minst i USA där
            metoden är utbredd. Men även här i Europa har människor protesterat
            mot företagens rovdrift. Flera EU-länder har redan infört förbud
            mot fracking, däribland Frankrike och Tyskland. Också Europaparlamentet
            har tagit ställning mot fracking när man 2015 röstade för ett
            moratorium till dess att metoden bevisats vara säker för miljö,
            medborgare och arbetare.
          </p>
          <p xml:id="i-A1yQnrxodFH8Dq9nEyYj4N">
            Sveriges geologiska undersökning (SGU) konstaterar i sin rapport
            Skiffergas och biogen gas i alunskiffern i Sverige, förekomst
            och geologiska förutsättningar – en översikt (2014:19) att förutsättningarna
            för att utvinna skiffergas i Sverige är mycket begränsade. Även
            om alunskiffer förekommer i olika delar av landet uppnår den inte
            den kvalitet som krävs för att det ska vara möjligt att utvinna
            varken termiskt bildad skiffergas eller biogen gas i någon högre
            utsträckning. Vänsterpartiet menar emellertid att lagstiftningen
            ska omfatta alla eventualiteter. Vid ett ökat intresse för skiffergas
            är det möjligt att även svenska tillgångar kan komma i fråga för
            exploatering.
          </p>
          <p xml:id="i-KRjjtUmWDt4GyVans844Sg">
            Det finns ett fåtal undantagsfall när fracking skulle kunna vara
            motiverat. T.ex. har LKAB testat en kemikaliefri variant av metoden
            i syfte att stabilisera och öka säkerheten i redan befintliga
            gruvor och den kan även användas för att underlätta vid borrning
            av brunnar. Detta bör naturligtvis utvärderas ur miljösynpunkt
            av oberoende instanser. Ett förbud mot fracking i syfte att bryta
            fossila bränslen bör dock snarast inrättas. Detta bör riksdagen
            ställa sig bakom och ge regeringen till känna.
          </p>
          <p xml:id="i-NN4gztxXGKXSNGjRGPEZGT">
            Med tanke på CETA och andra framtida internationella handelsavtal
            där enskilda länders miljörestriktioner kan utgöra grund för stämning
            av multinationella företag är det särskilt viktigt att Sverige
            redan från början har en otvetydig lagstiftning som inte lämnar
            utrymme för några tolkningar. En lagstiftning i enlighet med ovanstående
            är därför angelägen.
          </p>
          <head xml:id="i-WXPbGyPmu8VYDGLFtPi1xc" type="h2">
            2.3 Ett viktigt förbud mot att bryta uran
          </head>
          <p xml:id="i-7JiomkFoWExdVZQvA5tgBk">
            I Sverige återfinns fyndigheterna av uran förutom i urberget
            i just alunskiffer. Alunskiffer med höga halter av uran förekommer
            på vitt skilda platser i landet. Enligt Sveriges geologiska undersökning
            kan halterna av uran i denna alunskiffer ligga så högt som 50–400
            gram per ton. Det ska jämföras med vanliga halter i uranrika graniter
            som ligger på 15–40 gram per ton.
          </p>
          <p xml:id="i-RwZXr4bqkYUc4gjzc7kMPe">
            Det var länge sedan det fanns någon aktiv brytning av uran i
            Sverige. Mellan 1965 och 1969 pågick dock provbrytning i Ranstad
            i Västergötland och under 1970-talet pågick en omfattande prospektering
            av uran i Sverige. Ser man till hela världens urantillgångar står
            Sverige för en mycket liten del – 0,2 procent. Men tittar man
            i stället på Europa blir bilden en annan. I dagsläget bedömer
            man att Sverige står för 27 procent av Europas urantillgångar.
            SGU slår i sin rapport Mineralmarknaden 2015, Tema: energimetaller
            (2016:2) fast att ”några av världens största tillgångar av uran
            finns i Sverige”. Det innebär att ett ökat intresse för uranbrytning
            i Europa även skulle kunna innebära ett större intresse för att
            exploatera svensk mark. Även om en brytning hittills inte betraktats
            som tillräckligt lönsam är det inte otroligt att världens förändrade
            energibehov kan komma att ändra på det. Den svenska minerallagen
            är dessutom exceptionellt förmånlig för gruv- och prospekteringsbolag,
            någonting som ytterligare kan öka intresset för exploatering på
            en internationell marknad.
          </p>
          <p xml:id="i-T3ZL1UwqfFnJxBAN7RfVyU">
            Från och med den 1 augusti 2018 är det förbjudet att bryta uran
            i Sverige. Även möjligheterna till provbrytning stoppas. Företag
            kan inte längre söka undersökningstillstånd eller bearbetningskoncession
            för uranbrytning. Centralt är att förbudet även gäller för gruvverksamhet
            med utvinning av uran som biprodukt och återvinning av utvinningsavfall.
            Det är en viktig lagstiftning för att värna vårt klimat och vår
            miljö som dessutom dömer ut kärnkraften till förmån för förnybara
            energislag. Vänsterpartiet värnar ett starkt förbud mot uranbrytning
            i Sverige.
          </p>
          <head xml:id="i-NmFXepfEGLMeEpJKg1qLF7" type="h2">
            2.4 En hållbar mineralpolitik
          </head>
          <p xml:id="i-Wsn4SjkrqNxgwXaPCdNCgc">
            Den svenska minerallagen är exceptionellt förmånlig för gruv-
            och prospekteringsbolag men alltför lite hänsyn tas till dem som
            påverkas av verksamheten. Både de människor och den natur som
            påverkas av gruvindustrin måste ges en större vikt i processen,
            där miljöfrågorna behandlas grundligare och i ett tidigare skede
            än i dag. All verksamhet inom gruv- och mineralindustrin ska,
            som för annan industri, ske med största möjliga miljöhänsyn. En
            ökad andel av vinsterna från gruvnäringen ska också återföras
            till de regioner där de skapats.
          </p>
          <p xml:id="i-UR9n9n7XPxRh4CELdUcxGS">
            Sverige är ett attraktivt land för mineralprospektörer. I Sverige
            är dock ersättningen till staten och fastighetsägare mycket liten
            i internationell jämförelse vid eventuell gruvdrift. Den uppgår
            till endast 2 promille av det beräknade värdet av de mineral som
            omfattas av koncessionen (dvs. av staten tilldelad rätt att bedriva
            verksamhet) och som har brutits. Sveriges gruvnäring har enligt
            statistik från Världsbanken lägst beskattning av samtliga gruvländer
            i världen. Den effektiva skattesatsen uppgår enligt statistiken
            till ca 28 procent. I ytterst få länder understiger skattesatsen
            40 procent.
          </p>
          <p xml:id="i-NxQongN9nQnCmUprwrXz1i">
            Vänsterpartiet menar att Sveriges mineralpolitik måste vila på
            andra premisser. Vi vill se en gruvnäring som utgår från ett långsiktigt
            perspektiv, där både social och ekologisk hållbarhet är grunden.
            För vidare läsning om Vänsterpartiets mineralpolitik, se vår motion
            En aktiv industripolitik (2016/17:1737).
          </p>
        </div>
        <div type="motSignatures">
          <list>
            <item xml:id="i-R3tBfQC4egb4wxLE9X6DyQ" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-DH5iCdVrC6pDPryvwGXirn" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-5GAAZdApAML6RaLYpoeFiH" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-KUxQS13yTRTzMLyQa7QEMd" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-8QZEb9fgba7Rw5koCMKnZv" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-NG6JJyKaiJpJ8Un1oXqUts" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-DAuH8Kupk9c2vyf5ML9VKP" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-D7nQzw7Grdccr8EogtTRmk" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-EvDkKnpzVVkPG1eL3fQH2k" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
