<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0204/mot_199900_MJ_0204-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ204 pnr: mp528
          </p>
          <p>
            Motion till riksdagen
          </p>
          <p>
            1999/2000:MJ204
          </p>
          <p>
            av Gudrun Lindvall (mp) EU:s trädesregler och Roundup
          </p>
          <p>
            EU:s jordbrukspolitik CAP innehåller både stort och smått. Det
            som kan regleras ska tydligen regleras. Det sorgliga är att en
            del regleringar går stick i stäv med miljöambitioner. Ett sådant
            exempel är trädesreglerna.
          </p>
          <p>
            Första datum
          </p>
          <p>
            För att förhindra fusk, det är skälet som anförs, får en bonde
            inte köra ut på trädan förrän den 1 juli. Man menar att det så
            sent är omöjligt att så och hinna få skörd och därmed lyfta trädesbidraget
            trots odling. Trädesbidraget är idag mellan ca 1300 och upp till
            ca 3000 kr per ha beroende på var i landet man bor.
          </p>
          <p>
            Rotogräsen väletablerade
          </p>
          <p>
            Många väljer att ha trädan naken. Under våren och försommaren
            gror ogräsfröer och speciellt rotogräsen blir så gott som omöjliga
            att bekämpa mekaniskt så sent som i juli inför höstsådden. Valet
            faller då på totalutrotningsmedel, oftast Roundup. Sedan EU-medlemskapet
            ökar användningen av dessa bekämpningsmedel år från år. Enligt
            uppgift har användningen av Roundup ökat med 40 96 mellan 1997
            och 1998.
          </p>
          <p>
            Ändra trädesreglerna!
          </p>
          <p>
            Det finns mycket speciella skäl till att ändra trädesreglerna
            i Sverige. De undersökningar som gjorts i Skåne visar att bekämpningsmedel
            återfinns i yt- och grundvatten. Medlen bryts inte ner som i varmare
            jordar, utan förorenar omgivningen. Just klimatet borde kunna
            användas som argument inför EU- kommissionen för att få ändra
            trädesreglerna och göra det möjligt att bekämpa ogräs mekaniskt
            under försommaren. Avsikten är naturligtvis att få användningen
            av bekämpningsmdedel som Roundup att minska, inte som idag öka.
            Någon ändring av första datum för ny sådd är inte avsikten. Regeringen
            bör alltså begära hos EU-kommissionen att Sverige undantas från
            trädesreglerna så att det blir möjligt att bekämpa ogräs mekaniskt
            under försommaren.
          </p>
          <pb facs="riksdagen-motions-pdf/data/199900/mot_199900_MJ_0204/mot_199900_MJ_0204-0002.pdf"/>
          <p>
            Hemställan Mot. 1999/2000
          </p>
          <p>
            MJ204 Med hänvisning till det anförda hemställs
          </p>
          <p>
            att riksdagen som sin mening ger regeringen till känna vad i
            motionen anförts om EU:s trädesregler.
          </p>
          <p>
            Stockholm den 23 september 1999
          </p>
          <p>
            Gudrun Lindvall (mp)
          </p>
        </div>
      </div>
    </body>
  </text>
</TEI>
