<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0913/mot_200001_MJ_0913-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            30
          </p>
          <p>
            2000/01 mnr: MJ913 pnr: m458
          </p>
          <p>
            Motion till riksdagen 2000/01:MJ913
          </p>
          <p>
            av Anders Sjölund och Ola Sundell (m)
          </p>
          <p>
            Lokal förvaltning av småviltsjakten
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av ett försök med lokal förvaltning
            av småviltsjakten. 2. Riksdagen tillkännager för regeringen som
            sin mening vad i motionen anförs om behovet av en samordnad starttid
            för småviltsjakten i de tre nordligaste länen.
          </p>
          <p>
            Motiv för våra förslag
          </p>
          <p>
            Sedan reglerna för småviltjakt ändrats, har jakten kommit att
            bli tillgänglig för det stora flertalet av våra aktiva jägare.
            Enkelheten kring jakträtten och det förhållandevis låga priset
            för jaktkorten har gjort att svenska jägare frekvent nyttjar våra
            fjäll och fjällnära marker i stor utsträckning. På samma sätt
            finner många utländska jägare de svenska markerna och reglerna
            attraktiva. Det som förenar alla jägare och lokalbefolkningen
            är vetskapen om betydelsen av att hålla vår faunas mångfald intakt,
            eller att den till och med utvecklas. En grundinställning är att
            ingen art skall brandskattas så att avskjutningen blir större
            än vad arten klarar av. Varje produktionsområde ste upprätthålla
            en balans mellan avskjutning och artens reproduktion. Förutom
            jägarnas och lokalbefolkningens värn om mångfald i faunan bör
            också nödvändig hänsyn tas till renägarnas produktionsmöjligheter.
            Renägarnas självklara rätt till bete kan ibland stå i kontrast
            till jägarnas intresse. Avlysning av stora markområden görs formellt
            av länsstyrelsen och upplevs inte sällan som omständligt och med
            för stor säkerhetsmarginal i tid och till yta. Önskemålet är naturligtvis
            att ett positivt samarbete och ömsesidig respekt kan finnas mellan
            de olika intressegruppernas specifika önskemål och behov.
          </p>
          <p>
            Do
          </p>
          <p>
            mi
          </p>
          <p>
            Småviltjakten har sedan nuvarande system infördes fått en explosionsartad
            utveckling. Bara i Västerbotten såldes 1999 14 000 jaktkort. Motsvarande
          </p>
          <pb facs="riksdagen-motions-pdf/data/200001/mot_200001_MJ_0913/mot_200001_MJ_0913-0002.pdf"/>
          <p>
            2000/01:MJ913
          </p>
          <p>
            31
          </p>
          <p>
            siffra för Jämtland och Härjedalen, var 13 300 jaktkort (ett
            jaktkort = en manjaktdag). Småviltjakten innebär ett icke oväsentligt
            tillskott till turistekonomin för länen. Försäljningen av jaktkort,
            resor, övernattningar, guidningar, matinköp, transporter m.m.
            innebär redan i dag miljontals kronor i intäkt för de aktuella
            byarna och regionerna. En snäv beräkning av vilken ekonomisk omsättning
            jakten medför enbart i de två länen under några korta jaktveckor,
            ger vid handen att summan 30 miljoner kronor inte är orealistisk.
            Summan är då beräknad lågt efter 1000 kronor per jaktdag. Sannolikt
            ligger dagsomsättningen per jägare betydligt över detta. Småviltjakten
            ovan odlingsgränsen, framför allt ripjakten, innehåller således
            en stark, utvecklingsbar ekonomisk potential som bör tillvaratas.
            Jakten innebär på några områden en ansträngning i relationerna
            mellan jägarna och renägarna. På några håll kan man också säga
            att trasslet mellan jägare och renägare påverkar både renskötseln
            och turistnäringen på ett negativt sätt. Sedan föregående år har
            starttiderna för jakten differentierats så att länen i norr inte
            håller samma starttid för premiärjakten för utländska jägare.
            Detta innebär en hårdare belastning på de län som har tidigare
            jaktstart än andra. Detta är olyckligt, varför en samtida jaktstart
            åter bör införas. I dag fastställs jaktkortens pris centralt och
            avgifterna fördelas enligt centrala direktiv. Länsstyrelsens roll
            som myndighet för avlysning av renbetesland och prissättare kan
            ifrågasättas ur rationalitetssynpunkt. Med utgångspunkt i en stor
            potential i småviltjakten bör ett system med lokal förvaltning
            kunna prövas. En grundförutsättning för ett lokalt försök är att
            det föreligger samförstånd mellan lokala turistföretagare och
            rennäringen. Härvidlag bör lokala prissättningar på jaktkort kunna
            iakttagas. Paketlösningar med boende och jakt med sikte på såväl
            den inhemska som den utländska marknaden kan skapas med prissättning
            som anpassas till tillgång och efterfrågan. Beslut om avlysning
            av renbetesområden, aktuella jaktområden och prissättning av jakten,
            läggs till den lokala nivån med lokala företrädare för turistföretagare
            och renägande företag i förening. Samråd mellan intressenter bör
            vara vägledande för försöket. Tidigare arbete med lokal förvaltning
            i Tosåsen i Jämtland kan här tjäna som förebild. Med föreslaget
            försök bör de motsättningar som finns mellan intressegrupperna
            kunna biläggas och jakten som turistföreteelse utvecklas positivt
            och till nytta för inlandet i stort. För jägaren, turisten, innebär
            förslaget att utbudet av jaktföretag med utvecklade, differentierade
            produkter till olika pris ökar, vilket är positivt. Länsstyrelsens
            roll reduceras i försöket till att vara den initierande och godkännande
            parten av försökets uppläggning.
          </p>
          <p>
            Stockholm den 30 september 2000 Anders Sjölund (m) Ola Sundell
            (m)
          </p>
        </div>
      </div>
    </body>
  </text>
</TEI>
