<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_487/mot_200506_MJ_487-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ487 pnr: m175 Motion till riksdagen 2005/06:MJ487
            av Catharina Elmsäter-Svärd m.fl. (m) . o Jakt- och viltfrågor
            1 Förslag till riksdagsbeslut 1. Riksdagen tillkännager för regeringen
            som sin mening vad i motionen anförs om att jakt och viltvård
            är det bästa sättet att hålla viltstammen livskraftig. 2. Riksdagen
            tillkännager för regeringen som sin mening vad i motionen anförs
            om att Sverige bör bli bättre på att driva svenska intressen i
            EU också vad gäller jaktfrågor. 3. Riksdagen tillkännager för
            regeringen som sin mening vad i motionen anförs om att jaktkortsavgift
            för ungdomar mellan 15 och 18 år inte bör tas ut. 4. Riksdagen
            tillkännager för regeringen som sin mening vad i motionen anförs
            om jaktmöjligheter för rörelsehindrade. 5. Riksdagen tillkännager
            för regeringen som sin mening vad i motionen anförs om att polisen
            bör ha samma prioritet för rapportering vid eftersök av trafikskadat
            vilt oavsett vilket djur som blivit skadat. 6. Riksdagen tillkännager
            för regeringen som sin mening vad i motionen anförs om rösträtt
            i viltvårdsområde. 7. Riksdagen tillkännager för regeringen som
            sin mening vad i motionen anförs om att utreda lokal förvaltning
            av vilt ovanför odlingsgränsen. 8. Riksdagen tillkännager för
            regeringen som sin mening vad i motionen anförs om att undanröja
            dubbelregistrering av älgjaktsområde. 9. Riksdagen tillkännager
            för regeringen som sin mening vad i motionen anförs om att snarast
            utvärdera den svenska vargstammen. 10. Riksdagen tillkännager
            för regeringen som sin mening vad i motionen anförs om beslut
            om skyddsjakt på lägre administrativ nivå. 11. Riksdagen tillkännager
            för regeringen som sin mening vad i motionen anförs om ändring
            av 28 $ jaktförordningen. 12. Riksdagen tillkännager för regeringen
            som sin mening vad i motionen anförs om licensjakt på varg. 13.
            Riksdagen tillkännager för regeringen som sin mening vad i motionen
          </p>
          <p>
            ani
          </p>
          <p>
            örs om att utreda ersättningssystem för rovdjursdödade tamdjur.
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0002.pdf"/>
          <p>
            2005/06:MJ487
          </p>
          <p>
            14. Riksdagen tillkännager för regeringen som sin mening vad
            i motionen anförs om att reglerna för skador av rovdjur måste
            vara desamma oavsett vilket rovdjur som orsakat skadan. 15. Riksdagen
            tillkännager för regeringen som sin mening vad i motionen anförs
            om ersättning för eftersöksjakt av trafikskadat vilt. 16. Riksdagen
            tillkännager för regeringen som sin mening vad i motionen anförs
            om att tillåta skyddsjakt på säl utmed hela svenska kusten. 17.
            Riksdagen tillkännager för regeringen som sin mening vad i motionen
            anförs om skyddsjakt på säl från båt. 18. Riksdagen tillkännager
            för regeringen som sin mening vad i motionen anförs om allmän
            jakt på skarv. 19. Riksdagen tillkännager för regeringen som sin
            mening vad i motionen anförs om jakt på morkulla. 20. Riksdagen
            tillkännager för regeringen som sin mening vad i motionen anförs
            om användning av blyad ammunition efter den 1 januari 2008.
          </p>
          <p>
            2 Jaktens och viltets värde
          </p>
          <p>
            Landets viltstammar utgör en nationell tillgång som är av omistligt
            värde och värd stor omsorg. Begreppen viltvård och jaktvård för
            tanken främst till olika former av stödutfodringar för klöv- och
            fältviltet, men hit hör också biotopvården, skyddsåtgärder i landskapet,
            predatorkontroll m.m. Erfarenheten visar att bevarandet och utvecklandet
            av biotoper är en av de viktigaste åtgärderna för att främja goda
            viltstammar. Jakten innebär ett nyttjande av en förnybar naturresurs
            och har som sådan stor ekonomisk betydelse. Den totala ekonomiska
            omsättningen för jakten kan knappast beräknas exakt. Om man räknar
            in kostnader för arrenden, resor och övernattningar, vapen, ammunition
            och annan utrustning som hör ihop med jakt och viltvård rör sig
            summan om några miljarder kronor per år. Det stora intresse som
            finns för jakt har också sin grund i att jakt är en engagerande
            och spännande fritidssysselsättning, som ger sina utövare avkoppling
            och rekreation. Jakten utgör således både ett ekonomiskt betydelsefullt
            tillvaratagande av viltproduktionens avkastning och en uppskattad
            och från flera synpunkter värdefull fritidsverksamhet. Av än större
            värde än köttfånget är den rekreation som jakten ger. Antalet
            jägare i landet uppgår till ca 300 000, och för flertalet av dem
            är jakten och viltvården ett centralt fritidsintresse. Tre av
            fyra har jakt som sitt främsta intresse. En aktivitets rekreationsvärde
            brukar anges i det antal dagar som alla dess utövare sammanlagt
            använder för just den aktiviteten under ett år. Enligt undersökningar
            kan det totala antalet jaktdagar i Sverige beräknas uppgå till
            6,4 miljoner per år. Till dessa skall läggas de 1,3 miljoner dagar
            som jägarkåren ägnar åt viltvård i olika former. Alla dessa rekreationsdagar
            kräver fysisk aktivitet i någon grad, och jakten har därför också
            ett friskvårdsvärde som inte är obetydligt. Jakten bidrar därmed
            också till en bättre fysisk och mental hälsa hos dess utövare.
            Jakten
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0003.pdf"/>
          <p>
            bedrivs oftast i jaktlag av varierande storlek. Den sociala samvaron
            i dessa jaktlag är av stor betydelse för dess medlemmar, inte
            minst vid kriser för den enskilde, t.ex. vid arbetslöshet. De
            som skall utöva jakt har att följa en mängd av samhället uppställda
            krav. Det fordras bl.a. jägarexamen, betalt jaktkort, vapenlicens
            och jakthund. Därutöver skall man ha tillgång till jaktmark, =
            eftersökshund, kommunikationsutrustning m.m. För att ägna sig
            åt jakt och viltvård måste man ha stor kunskap och omtanke om
            naturens samspel samt vara omdömesgill. En del kan man tillägna
            sig genom den s.k. jägarexamen, men den räcker inte fullt ut,
            utan skall ses som en examen för att få börja. Den djupare kunskapen
            och fostran sker genom tillämpning och genom kunskapsöverföring
            från mer erfarna till mindre erfarna. Denna fostran har funnits
            generationer tillbaka och ofta skett från föräldrar till barn.
            takt med samhällets urbanisering kommer alltfler jägare numer
            från tätorter. Detta gör att den naturliga kunskapen om naturens
            samspel, som uppväxt i ren landsbygd ger, inte lika naturligt
            infinner sig. Möjligheten att fortlöpande följa viltets utveckling
            försvåras av att man inte bor inom jaktområdet. Jakttillfällena
            och möjligheten att kunna beskatta svårjagade viltstammar som
            t.ex. vildsvin försvåras ju längre avstånd till jaktmarken man
          </p>
          <p>
            har. Vissa viltarter, främst bland klövviltet, förorsakar genom
            betning och på annat sätt skador på skog och växande gröda. I
            trafiken inträffar årligen ett stort antal viltolyckor med framför
            allt älg och rådjur inblandade. Omfattningen av skadorna i de
            areella näringarna och antalet viltolyckor på vägarna skulle bli
            helt oacceptabla om inte jägarna genom avskjutning skapade en
            balans mellan viltstammarnas storlek och de skador som de orsakar.
            Därför är rekryteringen av nya jägare väsentlig för framtiden.
            Det finns anledning att såväl samhället som jägarorganisationerna
            i allt högre grad behöver fokusera på framtidens jägare. Jägarens
            roll och betydelse i viltförvaltningen behöver såväl förtydligas
            som legitimeras i samhällets och allmänhetens ögon. Den växande
            opinionen mot jakt kan få förödande effekter i ett längre perspektiv.
            Vi anser att rätt utförd jakt och viltvård är det ojämförligt
            bästa sättet att kunna hålla den svenska viltstammen frisk och
            livskraftig.
          </p>
          <p>
            3 Allmänna jaktfrågor 3.1 Sverige och EU
          </p>
          <p>
            Sverige bör i EU hävda subsidiaritetsprincipen när det gäller
            jakt- och rovdjurspolitiken. Förhållandena inom olika EU-länder
            är alltför olika för att man skall kunna ha en gemensam rovdjurspolitik.
            Särskilt skiljer sig Finland och Sverige från de övriga EU-länderna.
            I artikel 2 i art- och habitatdirektivet
          </p>
          <p>
            2005/06:MJ487
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0004.pdf"/>
          <p>
            2005/06:MJ487
          </p>
          <p>
            (92/43/EEG) anges att hänsyn skall tas till regionala och lokala
            särdrag, och motsvarande anges i fågeldirektivet (79/49/EEG).
            Det finns därför utrymme att hävda nationella särdrag inom jaktens
            och rovdjurspolitikens område. Regeringen har inte lagt sig tillräckligt
            vinn om att driva svenska intressen. Sverige bör bli bättre på
            detta.
          </p>
          <p>
            3.2 Jaktkortsavgift för unga
          </p>
          <p>
            För att jaga i Sverige måste varje jägare, oavsett ålder, årligen
            betala en statlig avgift för ett s.k. jaktkort. Eftersom ungdomar
            mellan 15 och 18 år inte själva får bära vapen har de möjlighet
            att under direkt överinseende av annan jaktvapenägare kunna avlossa
            skott mot vilt. Det innebär att båda personerna utövar ”samma”
            jakt. Enligt vår mening innebär den statliga jaktkortsavgiften
            för ungdomar mellan 15 och 18 år som utövar denna s.k. uppsiktsjakt
            en ren dubbelbeskattning. Ett avskaffande av denna kostnad för
            ungdomarna skulle kunna vara en tydlig signal för att skapa ett
            bredare engagemang när det gäller jakten och underlätta nyrekrytering
            av jägare.
          </p>
          <p>
            3.3 - Jaktmöjligheter för rörelsehindrade
          </p>
          <p>
            Vi anser att det bör finnas möjlighet för människor som är rörelsehindrade
            att jaga från motordrivet fordon. Kravet på uppgift om vilket
            vilt som planeras jagas eller hur många djur som planeras fällas
            bör tas bort. Jaktförordningen (1987:905) bör därför ändras så
            att människor med permanenta rörelsehinder undantas från bestämmelsen.
          </p>
          <p>
            3.4 Rapporteringsskyldighet vid trafikolycka med vilt
          </p>
          <p>
            Det är viktigt att eftersök av vilt kan inledas snarast efter
            olycktillfället. I dag är det skillnad i polisens prioritering
            beroende på om viltet tillfaller staten eller inte. Detta tycker
            vi är felaktigt, inte minst utifrån jaktetiska principer. Vi anser
            därför att regeringen via Naturvårdsverket skall ge polisen samma
            uppdragsprioritet vid eftersök av anmälningspliktigt trafikskadat
            vilt, oberoende av om viltet tillfaller staten eller inte.
          </p>
          <p>
            3.5 Viltvårdsområde
          </p>
          <p>
            Vi anser att reglerna för bildande av viltvårdsområde bör ändras
            så att det fordras 100-procentig uppslutning från berörda markägares
            sida för att ett område skall få bildas. Vi anser också att det
            bör bli betydligt enklare än i dag att gå ur ett viltvårdsområde.
            Den eller de markägare som vill gå ur ett viltvårdsområde
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0005.pdf"/>
          <p>
            bör själva få bestämma om detta under förutsättning att den undantagna
            marken omfattar en sådan areal att den medger jakt. I dag har
            även arrendator rösträtt vid val av styrelse i viltvårdsområde,
            vilket kan innebära att markägare blir bortröstade av sina egna
            arrendatorer. Detta är inte tillfredsställande, och vi anser därför
            att endast de i viltvårdsområdet ingående markägarna eller, om
            så avtalats, dennes arrendator skall ha rösträtt.
          </p>
          <p>
            3.6 Jakt ovanför odlingsgränsen
          </p>
          <p>
            Småviltsjakten ovan odlingsgränsen har sedan nuvarande system
            infördes fått en explosionsartad utveckling, och jakten innebär
            därmed ett icke oväsentligt tillskott för turistnäringen. Denna
            småviltsjakt, framför allt ripjakten, innehåller en stor utvecklingsbar
            ekonomisk potential som kan utnyttjas ytterligare. Mot bakgrund
            av den stora potential småviltsjakten har anser vi att regeringen
            bör utreda ett system med lokal förvaltning, i samförstånd mellan
            lokala turistföretagare och rennäringen. I en eventuell utredning
            bör dessutom lokalt beslutande (lokala företrädare för turistföretagare
            och renägande företag i förening) om avlysning av renbetesområden,
            storlek på området och tidpunkter, aktuella jaktområden och prissättning
            av jakten prövas.
          </p>
          <p>
            3.7 . Dubbelregistrering av älgjaktsområden
          </p>
          <p>
            Samebyarna äger rätt att inom ramen för renskötselrätten jaga
            och fiska. Detta gäller också licensjakt på älg, både på statens
            mark och på privat mark. Denna s.k. dubbelregistrering är i lagens
            mening i sin ordning, även om tolkningen inte accepteras av alla.
            Dubbelregistreringen innebär en källa till konflikter mellan ortsbojaktlag
            och samebyns jägare. Den dubbla jakträtten utgör farliga inslag
            i jakten och reser frågan om sedvanerätten och markägares rätt
            till egen mark. Det finns goda skäl att undanröja denna källa
            till konflikt. Staten har att ta ansvaret i denna fråga och undanröja
            möjligheten till dubbelregistrering. I de fall där anspråk på
            kompensation framförs har staten att i görligaste mån finna lösningar
            för detta.
          </p>
          <p>
            4 Rovdjur 4.1 Utvärdera den svenska vargstammen
          </p>
          <p>
            Enligt vår mening tillhör vargen den svenska faunan och skall
            därför ha möjlighet att finnas där. Vi motsatte oss däremot att
            ett mål för ett visst antal individer skulle sättas upp. När riksdagen
            beslutade om att återinföra en svensk vargstam sattes ett första
            etappmål upp om 200 vargar eller 20 föryngringar. Vi förutsåg
            att
          </p>
          <p>
            2005/06:MJ487
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0006.pdf"/>
          <p>
            2005/06:MJ487
          </p>
          <p>
            tillämpningen skulle vålla bekymmer. Klagomålen från dem som
            bor och verkar i vargtäta områden visar att våra farhågor var
            befogade. Sedan beslutet om rovdjurspolitiken togs i riksdagen
            har mycket hänt, inte minst när det gäller antalet tamdjur som
            skadats eller dödats av varg. Rovdjursforskare menar att dessa
            problem kommer att öka i områden med en tät vargstam. Detta gäller
            i synnerhet Värmland vars vildmark i dag troligtvis hyser de flesta
            vargarna i landet. Med den utveckling av vargens förökning vi
            har i dag, enligt vissa forskare 20-30 procent, kan vi komma att
            få en ohållbar situation. För att få ett underlag för vidare agerande
            vad gäller vargen bör en inventering och utvärdering av vargen
            med utgångspunkt i dagens situation ske. Utvärderingen bör inte
            enbart omfatta en räkning av antalet vargar utan också omfatta
            rovdjurstrycket och förutsättningarna för dem som bor i vargrika
            områden. Utvärderingen skall påbörjas snarast och ligga till grund
            för den framtida politiken.
          </p>
          <p>
            4.2 Skyddsjakt bör beslutas på lägre nivå
          </p>
          <p>
            Lokalt kan det förekomma att tamdjur blir rivna i stor omfattning
            på grund av antingen stor lokal förekomst av någon rovdjursart
            eller att något enstaka rovdjur fått smak på tamdjurskött. Att
            beslut om skyddsjakt på enskilda individer av rovdjur som vållat
            mycket stor skada skall ligga på central nivå hos Naturvårdsverket
            är felaktigt från såväl djurskyddssynpunkt för tamdjuren som ur
            ett äganderättsperspektiv för den enskilde djurägaren. En decentralisering
            till läns- eller regionnivå av besluten om skyddsjakt på enskilda
            rovdjur skulle med stor sannolikhet innebära kortare beslutsvägar
            och snabbare beslut. Enligt vår mening bör länsstyrelserna också
            ges rätt att besluta om jakt på lodjur i län där arten är rikligt
            förekommande. En mer öppen attityd mellan myndigheter och jägare
            torde innebära att man gemensamt kan lösa de problem som en överrepresenterad
            art skapar. Läns- och regionmyndigheter bör därför få fatta beslut
            om skyddsjakt eller andra åtgärder när lokala problem uppstår.
          </p>
          <p>
            4.3 Skyddsjakt utan myndighetsbeslut (28 8 jaktförordningen)
          </p>
          <p>
            Till följd av ett snävt och komplicerat formulerat lagrum är
            möjligheterna till skyddsjakt för den enskilde, utan föregående
            myndighetsbeslut, i praktiken oerhört små. En förutsättning för
            att rovdjurspolitiken skall accepteras av fler är att det finns
            en möjlighet för den enskilde djurägaren att skydda sina djur
            mot rovdjursangrepp. Rätten bör utsträckas till att också gälla
            pågående angrepp på djur utanför hägn. Som det nu är känner människor
            som bor i de delar av landet där rovdjur frekvent förekommer vanmakt
            inför sin situation. De är utlämnade till som
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0007.pdf"/>
          <p>
            det upplevs myndigheters och politikers godtycke. Vanmakten i
            sig skärper motsättningen i sakståndpunkt, vilket också blir till
            men för rovdjuren. Den av regeringen föreslagna ändringen av $
            28 med innebörd att tamdjur i hägn skall kunna skyddas från angrepp
            är inte tillräcklig. Skyddsmöjligheten måste gälla samtliga tamdjur.
          </p>
          <p>
            4.4 Licensjakt på varg
          </p>
          <p>
            Vi anser att det bör göras möjligt att bedriva skyddsjakt, reglerad
            licensjakt eller avlysningsjakt på varg. Naturvårdsverket bör
            kunna ge större möjlighet till skyddsjakt — en skyddsjakt av avlysningskaraktär
            — enligt 27 8 jaktförordningen (1987:905). Jaktvårdskretsarna
            i varje kommun bör vara de som samordnar jakten över större områden.
            En sådan begränsad licensjakt bör tillåtas i områden med stark
            koncentration av varg. Av den anledningen är det rimligt att ett
            visst antal djur får skjutas i dessa områden. Detta skulle bidra
            till att minska känslan av vanmakt hos de människor som känner
            sig drabbade.
          </p>
          <p>
            4.5 Ersättning vid skada
          </p>
          <p>
            Om rovdjurspolitiken skall få acceptans är det viktigt att de
            människor som drabbas av att deras djur dödas av rovdjur inte
            lider någon ekonomisk skada till följd av rovdjursangrepp. I dag
            kan den enskilde djurägaren teckna försäkringar för att skydda
            sig mot skador av rovdjur. Försäkringen är inte alltid möjlig
            att teckna på tillräckligt stort belopp för att ersätta skadan.
            Skador på tamdjur som orsakas av rovdjur bör ersättas, även de
            som drabbar jakthundar och hästar. Ekonomisk ersättning för rovdjursangrepp
            bör gälla både för djur som ingår i näringsverksamhet och för
            djur som hålls som husdjur. Under vilka omständigheter skadorna
            skall ersättas från det allmänna eller av försäkringar är inte
            solklart. Likaså finns det inte heller någon självklar gräns för
            var och när skada på en jakthund skall ersättas. Att klargöra
            detta bör bli föremål för en utredning som skall ligga till grund
            för framtida ersättningssystem. Som ansvarig för rovdjurspolitiken
            måste det också åligga regeringen att ta ansvar för effekterna
            av ökad vargförekomst. Ersättningsreglerna för skador av övriga
            rovdjur måste också tillämpas vad gäller skador av varg.
          </p>
          <p>
            4.6 Ersättning vid eftersöksjakt av trafikskadat vilt
          </p>
          <p>
            I dag förutsätts att jakträttsinnehavaren utan ersättning eller
            för endast en symbolisk summa skall fullgöra ett eftersök efter
            en trafikolycka med vilt. Förutom att arbetsinsatsen i stort sett
            är ideell utförs den när en trafikolycka inträffat — dygnet runt,
            under alla årets dagar. Ersättningen bör därför ökas så att den
            blir skälig vid eftersök.
          </p>
          <p>
            2005/06:MJ487
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0008.pdf"/>
          <p>
            2005/06:MJ487
          </p>
          <p>
            En möjlig finansiering kan vara att bilförsäkringen som täcker
            all annan skada som fordonet orsakar även täcker eftersökskostnad
            som beordrats av polismyndighet.
          </p>
          <p>
            4.7 Säl
          </p>
          <p>
            En fråga av stor vikt för främst den bofasta och yrkesverksamma
            skärgårdsbefolkningen är en begränsning av sälstammens ökning.
            Enligt vår mening måste sälbestånden hållas på en rimlig nivå
            och regleras genom traditionell förvaltning utifrån jaktetiska
            principer och med tydliga bestämmelser i form av jakttider och
            andra villkor för jakten. Sälstammarna längs Sveriges kuster har
            ökat mycket kraftigt de senaste åren, och som en direkt följd
            härav har fiskenäringen drabbats av allt större skador orsakade
            av säl. Särskilt hårt drabbat är det kustnära fisket utefter norra
            Östersjökusten, men en tydlig tendens till skadeökning föreligger
            även i andra kustområden. Skyddsjakt på säl bör därför bli tillåten
            utmed alla Sveriges kuster. Enligt vår mening behöver metoderna
            för säljakten utvecklas. De jaktplatser där säl inte får jagas
            bör bli föremål för översyn, och länsstyrelsen bör åläggas att
            tillhandahålla användarvänligt kartmaterial över var jakten kan
            bedrivas. Vidare bör yrkesfiskare med tillstånd att jaga få möjlighet
            att jaga från båt direkt i anslutning till fiskeredskapen.
          </p>
          <p>
            5 Fåglar 5.1 Skarv
          </p>
          <p>
            Fram till år 1968 var det tillåtet att jaga skarv under hela
            året. Med tanke på att antalet skarvar ökar bör allmän jakt införas.
            Fågeln har aldrig varit så talrik som nu och den sprider sig för
            närvarande snabbt i Stockholms skärgård och upp över den norrländska
            kusten. Inom stora delar av den svenska skärgården är skarven
            numera en av de vanligast förekommande fågelarterna. Regeringen
            bör föreslå Europeiska kommissionen att skarven tas upp på listan
            för jaktbart vilt inom unionen. Populationen av skarv är nu så
            stor att detta är nödvändigt såväl i Sverige som inom EU. Allmän
            jakttid bör därför kunna medges. Beträffande skarven och dess
            utbredning har riksdagen vid fler tillfällen uppmanat regeringen
            att verka för att allmän jakt blir tillåten på denna art. Det
            stora skarvbeståndet orsakar också omfattande skador för yrkesfiskarna.
            Skarvbeståndet bör regleras genom traditionell viltförvaltning
            utifrån jaktetiska principer och med tydliga regler i form av
            tider och andra villkor.
          </p>
          <pb facs="riksdagen-motions-pdf/data/200506/mot_200506_MJ_487/mot_200506_MJ_487-0009.pdf"/>
          <p>
            5.2 Morkulla
          </p>
          <p>
            Regeringen har med hänvisning till EU förbjudit den svenska jakten
            på morkulla. Vi menar att den svenska morkullejakten med gamla
            anor visst kan bedrivas med beaktande av gemenskapsbestämmelserna
            inom EU. Vi anser därför att regeringen skall återinföra möjligheten
            att bedriva jakten på morkulla på tider då den traditionellt jagats
            i Sverige.
          </p>
          <p>
            6 Bly i ammunition
          </p>
          <p>
            Regeringen och riksdagen har inom ramen för miljökvalitetsmålet
            ”Giftfri miljö” beslutat att användningen av bly i stort sett
            skall ha upphört till 2010. När det gäller bly i ammunition skall
            enligt regeringen den användningen upphöra senast den 1 januari
            2008. Kravet på en konsekvensbeskrivning av utfasningen av ammunitionsbly
            gjordes inte före beslutet. Däremot har regeringen efter starka
            påtryckningar nu utlovat en sådan, och den skall presenteras senast
            2007. Redan har användningen av blyad ammunition upphört att användas
            vid våtmarksjakt och vid lerduvskytte. Det ammunitionsbly som
            det i dag inte finns någon fullgod ersättning för är den ammunition
            som används vid fastmarksjakt med både kula och hagel. Den mängd
            bly per år som då kommer att användas är utslaget på landets yta
            ca 0,5—1,0 gram/ha. Intressant att notera är att det i marken
            naturligt ned till en meter finns ca 20 000- 2000 000 gram/ha.
            Bly är ett grundämne som förekommer fritt i naturen. Bly i metallisk
            form anses i motsats till andra massanvända, lättrörliga och direkt
            miljöfarliga metaller, som en mycket stabil och beständig metall.
            Funna blykulor vid Fredriksstens fästning visar att de kulor som
            användes 1718 när Karl XII försökte inta fästningen endast har
            oxiderat någon millimeter från kulan. Kan inte ett fullgott alternativ
            till rimligt pris som har samma jaktetiska effekt presenteras
            anser vi att blyad ammunition (kula och hagel) skall få användas
            även efter den 1 januari 2008.
          </p>
          <p>
            Stockholm den 5 oktober 2005
          </p>
          <p>
            Catharina Elmsäter-Svärd (m)
          </p>
          <p>
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p>
            Jeppe Johnsson (m)
          </p>
          <p>
            2005/06:MJ487
          </p>
        </div>
      </div>
    </body>
  </text>
</TEI>
