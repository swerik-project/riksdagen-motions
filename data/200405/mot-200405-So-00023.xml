<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_23/mot_200405_So_23-0001.pdf"/>
      <div type="motHeader" xml:id="i-XPUTCcBFSEJ3K2z8X18pn9">
        <div type="motTitle" xml:id="i-3fHu7bDejz8GcAxJXo5vXc"/>
        <div type="motSubmissionInfo" xml:id="i-CcjTeAWPc15hBic9BkXUPq"/>
      </div>
      <div type="motBody" xml:id="i-DbYausatjNk83LVE7rC2LR">
        <div xml:id="i-2yyWj5YzDPivHir8APFC4C">
          <p xml:id="i-VHD1QV9jaTTGGXwgvrigqd">
            2004/05 mnr: S023 pnr: fp1185
          </p>
          <p xml:id="i-9PZVeaVurQjenKR5m38EQe">
            Motion till riksdagen 2004/05:S023
          </p>
          <p xml:id="i-TKzs1oojRj4YFM5VRKC7eQ">
            av Kerstin Heinemann m.fl. (fp) med anledning av framst. 2004/05:RRS19
          </p>
          <p xml:id="i-R4iKVCuaPmpMhqzR2bMR51">
            Riksrevisionens styrelses framställning angående arbetet med
            att förverkliga FN:s barnkonvention i Sverige
          </p>
          <p xml:id="i-Ucr2jtSyFhGnJuvVWjit5c">
            Förslag till riksdagsbeslut
          </p>
          <p xml:id="i-XqeG7d4wQZzUKu1pqHUMK9">
            1. Riksdagen tillkännager för regeringen som sin mening vad i
            motionen anförs om kommunala barnombudsmän. 2. Riksdagen tillkännager
            för regeringen som sin mening vad i motionen anförs om att pröva
            behovet av en barnbalk.
          </p>
          <p xml:id="i-ScZGggpLDHeQTeHc1JrRRS">
            Motivering
          </p>
          <p xml:id="i-Gf5PJKoWG1Jx6w8VDXQvbj">
            Riksrevisionens styrelse pekar på att det finns mycket kvar att
            göra för att förverkliga FN:s barnkonvention i Sverige. Vi vill
            särskilt lyfta fram några grupper för vilka det finns stora brister
            i samhällets skyddsnät. Cirka 150 000 ekonomiskt utsatta barn
            riskerar att växa upp under ekonomiskt mycket knappa resurser.
            De är ofta barn till ensamstående mödrar och bam till utrikesfödda
            föräldrar. Forskning visar att barn som växer upp med ekonomiska
            problem under tidiga barnaår har tendenser att utveckla svårigheter
            på flera områden, som hälsa och kognitiv utveckling. Problemet
            handlar inte framför allt om pengar. Det handlar om värdighet
            och makt. Vi måste se till att alla föräldrar som kan också får
            ett arbete. Den socialdemokratiska politiken har lett till att
            andelen i arbetsför ålder som försörjer sig på bidrag har fördubblats
            på 30 år. 1000 barnfamiljer vräktes under 2001 från sina bostäder,
            vilket innebär cirka 1500-2 000 vräkta barn. Respekten för den
            vuxnes integritet och självbestämmande får inte ha företräde framför
            hänsynen till barns bästa. Cirka 200 000 barn och ungdomar i Sverige
            — enligt nya beräkningar kanske 300 000 — växer upp i familjer
            med missbruk. Missbruket tenderar att öka. 80 000-100 000 barn
            har en förälder med psykisk sjukdom. Barn till
          </p>
          <pb facs="riksdagen-motions-pdf/data/200405/mot_200405_So_23/mot_200405_So_23-0002.pdf"/>
          <p xml:id="i-BcYJW5vWQi8S3uWj8xYgz3">
            2004/05:S023
          </p>
          <p xml:id="i-6h33DjtvAw9NgMdbovzKMN">
            missbrukare och psykiskt sjuka blir ofta föräldrar till sina
            egna föräldrar. Många tvingas bli vuxna i förtid och ta ett stort
            ansvar och undertrycka egna behov och önskemål för att ta hänsyn
            till den alkoholiserade eller sjuka föräldern. Ofta bär de med
            sig känslor av skam och skuld. Det är bara 79 kommuner som driver
            projekt för dessa barn. Ibland finns också stöd från ideella organisationer,
            men långt ifrån alla får hjälp. 100-200 barn föds varje år med
            alkoholrelaterade fosterskador, eftersom mamman missbrukat alkohol
            under graviditeten. Om mödravården får kunskap och tillräckliga
            resurser kan dessa skador på barnen undvikas till stor del. Cirka
            8 000 barn i Sverige har minst en förälder som är frihetsberövad.
            Vad finns de konkreta åtgärderna för dessa barn? Slutligen finns
            det cirka 150 apatiska barn som lever under utvisningshot. Dessa
            barn, som med hela sin kropp visar att de behöver stöd och hjälp
            och som utsatts för maximal stress och hot om avvisning under
            lång tid, skulle behöva få ett permanent uppehållstillstånd för
            att kunna börja en psykisk bearbetning av sina traumatiska upplevelser.
            I stället tycks regeringen tro att om dessa barn beviljas uppehållstillstånd
            skulle detta kunna leda till att fler barn skulle kunna drabbas
            av denna apati. Dessa barn har utöver flera traumatiska upplevelser
            också under lång tid levt under rädsla, oro och hot om att sändas
            tillbaka till sitt hemland, från vilket de flytt. De känner förstås
            också föräldrarnas oro för att behöva sändas tillbaka till ovisshet.
            Deras psykiska störningar som lett till livshotande funktionsbortfall
            är en följd av svåra psykiska trauman i kombination med en hotfull
            livssituation under kortare eller längre tid och är inte avsiktliga.
            Folkpartiet har uppmärksammat dessa grupper och föreslagit åtgärder
            i en rad motioner, bland annat 2004/05:S0398 Utsatta barns situation
            och 2003/04:S0504 Barnet i fokus. Här vill vi komplettera med
            två nya förslag speciellt inriktade på att förverkliga FN:s barnkonvention.
          </p>
          <p xml:id="i-DPDXP4QaCHGgEmiAYWjLpw">
            Inför kommunala barnombudsmän
          </p>
          <p xml:id="i-Hg7LVS82w81SeZXs8Fu4MM">
            Folkpartiet arbetar för att varje kommun ska ha en barnombudsman
            som företräder alla barn, ungdomar och föräldrar. Det ska vara
            en barnombudsman som är tillgänglig och inte har en utredande
            eller myndighetsutövande funktion, en barnombudsman som har god
            kännedom om gällande lagstiftning som rör barn, fungerar som nätverksbyggare
            mellan verksamheter och väcker frågor som rör barn. Att inrätta
            en tjänst som barnombudsman är en samhällsekonomisk investering
            — en investering för framtiden. Vår tanke är inte att alla kommuner
            ska göra på samma sätt efter några direktiv från riksdagen. Barnombudsmannen
            kan ha olika funktioner beroende på kommunernas olika behov. Mindre
            kommuner kan samverka med varandra för att finansiera en barnombudsman.
            I barnombudsmannens uppdrag kan ingå att
          </p>
          <pb facs="riksdagen-motions-pdf/data/200405/mot_200405_So_23/mot_200405_So_23-0003.pdf"/>
          <p xml:id="i-7KY85Mza2aPN1BgmGFrvPC">
            « företräda barn och ungdomar e hålla sig ajour och vara pådrivande
            i frågor som rör barn e verka för att föräldrar får tidigt stöd
            i föräldraskapet
          </p>
          <p xml:id="i-Nia7w14HZEkxjxZBrHRtSc">
            « väcka diskussion i frågor som rör barn och lyfta fram barn-
            och ungdomsperspektivet i debatten
          </p>
          <p xml:id="i-JaaDZVyQN7JQc2qDXxu32x">
            e verka för att samarbetet mellan olika verksamheter som arbetar
            med barn fördjupas
          </p>
          <p xml:id="i-UXn8u6bXpPzQX1afgZmuoC">
            Barnombudsmannen bör lägga fram en årlig rapport som beskriver
            barns och ungdomars situation ur olika aspekter, lyfter fram goda
            exempel och föreslår åtgärder för att förbättra barns och föräldrars
            situation i kommunerna. Barnombudsmannen ska bevaka att alla kommunens
            beslut som på något sätt rör barn fattas med hänsyn till FN:s
            barnkonvention. Regeringen bör inför nästa budgetproposition överväga
            att införa ett stimulansbidrag för att få kommuner att inrätta
            tjänster som kommunal barnombudsman.
          </p>
          <p xml:id="i-GZNjymnrSH9M9yrA6LTm98">
            Barnbalk i stället för föräldrabalk
          </p>
          <p xml:id="i-N6i1bBEbiZKE4hsrFrhKuM">
            Trots allt tal om barnkonventionen, barns bästa och barnperspektiv
            saknas alltjämt en lagstiftning där barnets rätt står i fokus.
            Regeringen bör därför pröva behovet av en särskild barnbalk. Barnbalken
            skulle göra det tydligare att lagstiftningen måste utgå från barnkonventionen
            och dess fyra huvudprinciper: Alla barn har samma rättigheter
            och lika värde. Barnets bästa ska komma i främsta rummet vid alla
            åtgärder som rör barnet. Varje barn har rätt att överleva, leva
            och utvecklas. Barnet har rätt att uttrycka sina åsikter och få
            dem beaktade i alla frågor som berör honom eller henne. Balken
            skulle kunna innehålla delar av föräldrabalken, brottsbalken,
            socialtjänstlagen och LVU (lagen med särskilda bestämmelser om
            vård av unga). Det är hög tid att vi både i lagstiftning och i
            tillämpning visar att vi menar allvar med begreppet barns bästa.
          </p>
          <p xml:id="i-E1pbUH3Nu4PWd6ZwiaeAJ3" type="date">
            Stockholm den 21 mars 2005
          </p>
          <p xml:id="i-KVb8dxawcjh1eRCKpFyM8J">
            Kerstin Heinemann (fp)
          </p>
          <p xml:id="i-8Z9RCjyS39nLc4dgupax2H">
            Harald Nordlund (fp) Marita Aronson (fp) Mia Franzén (fp) Gabriel
            Romanus (fp) Linnéa Darell (fp) Solveig Hellquist (fp)
          </p>
          <p xml:id="i-BEQosw8pnssXioAZuEczP2">
            2004/05:S023
          </p>
        </div>
      </div>
    </body>
  </text>
</TEI>
