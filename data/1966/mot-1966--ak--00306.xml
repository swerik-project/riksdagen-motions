<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00306">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__306/mot_1966__ak__306-001.pdf"/>
      <fw xml:id="i-Ck54RCc3s9UQWcFThdmHbV">
        Motioner i Andra kammaren, nr 306 år 1966 d
      </fw>
      <div xml:id="i-EXZXwu1yqHYVmvBfZnGKob" type="motHeader">
        <div xml:id="i-2i8rSgvMwkYtiyKcwftmMp" type="motTitle"/>
        <div xml:id="i-HdvnnuAC3CRNjHphHwwyt" type="motSubmissionInfo"/>
      </div>
      <div xml:id="i-RCo2WrUksXWn1ps6sRJXg5" type="motBody">
        <div xml:id="i-LQgUxar4MAPKjijmFsnZx4">
          <p xml:id="i-Bf2JeojjAzi5ccZcLd6jYF">
            Nr 306
          </p>
          <p xml:id="i-CLx6N4DTHWvPPZphLwigXL" type="titleString">
            Av fru Sjövall m. fl., om skydd får flyttfåglar. (Lika lydande
            med motion nr 233 i Första kammaren)
          </p>
          <p xml:id="i-GaAhbkGK6WKdMk6nMnZfC">
            I årets statsverksproposition framlägger jordbruksministern förslag
            om fördubblade anslag till biocidforskningen. Man har anledning
            att med stor tillfredsställelse hälsa detta förslag, då man härigenom
            torde kunna få en säker grund för åtgärder med syfte att inom
            ett väsentligt område minska industrialiserings- och exploateringsprocessernas
            skadeverkningar. I sina ekologiska konsekvenser äro dessa emellertid
            synnerligen mångskiftande, och motåtgärderna kräva därför en integrerad
            planering, där även andra faktorer än biociderna måste beaktas,
            bl. a. vissa internationella aspekter som jordbruksministern helt
            förbigått i statsverkspropositionens avsnitt rö- rande naturvårdsverksamhet.
            I det berörda sammanhanget föreligger ett starkt behov av intensifierad
            biologisk forskning, ett förhållande som flera gånger understrukits
            i forsk- ningsberedningen. Denna framlade sålunda redan 1964 en
            promemoria (nr 9), som ur olika aspekter belyser de praktiska
            tillämpningarna av den bio- logiska forskningen inom bl. a. jordbrukets,
            medicinens och teknikens om- råden. Mot bakgrund av den skarpa
            konkurrensen mellan olika fält har emellertid ökningen i forskningsrådens
            medelstilldelning blott medgett en obetydlig utvidgning av verksamheten
            inom den biologiska sektorn. Detta är särskilt påfallande om man
            jämför dess internationella aktiviteter med motsvarande insatser
            på fysikens och rymdforskningens områden. Sålunda har den mest
            världsomspännande biologiska verksamheten, det Internatio- nella
            biologiska programmet (IBP), hittills erhållit blott ca 50 000
            kronor per år från de statliga forskningsråden, och landets centrala
            vetenskapliga instans för hithörande frågor, nationalkommittén
            för biologi, saknar alla ekonomiska resurser att underhålla sina
            internationella kontakter då an- slag blott kunnat ges till medlemsavgifterna
            i de internationella unionerna. Diskrepansen mellan satsningen
            på samarbete inom rymdforskningen å ena sidan och biologien å
            den andra är ett internationellt fenomen som för- anlett många
            kommentarer liknande dem som nyligen gjordes i Bombay av presidenten
            i det Internationella biologiska programmet: &gt;»I en tidsålder
            då det förefaller möjligt att placera en människa på månen, att
            avslöja tu- mörsjukdomarnas orsak, att lösa den genetiska kodens
            mysterium och till och med att överföra lärdomar med en injektionsspruta,
            så förefaller det otänkbart att ett internationellt biologiskt
            program inte skulle kunna ge-
          </p>
          <pb facs="riksdagen-motions-pdf/data/1966/mot_1966__ak__306/mot_1966__ak__306-002.pdf"/>
          <fw xml:id="i-Vx2P8e3mDHZo2Xhr3gTEYd">
            6 Motioner i Andra kammaren, nr 306 år 1966
          </fw>
          <p xml:id="i-BvoFaWY7w2XtMDRUF9ww1M">
            nomföras på grund av medelsbrist. I denna värld är människans
            välstånd baserat på den av politiska gränslinjer oberoende biologiska
            produktiviteten, den enda grundval på vilken mänsklighetens framtid
            kan byggas, eftersom inga av dessa problem kommer att lösas i
            den yttre rymden.» Det Internationella biologiska programmet är
            just inriktat på studiet av de biologiska grundvalarna för produktiviteten
            och för människans hälsa och välstånd, och en speciell sektion
            är inriktad på bevarandet av terrestra växt- och djursamhällen,
            en verksamhet som drives i intim samverkan med The World Wildlife
            Fund (WWF). Denna bildades år 1961 som en skattefri stiftelse
            i Schweiz. Dess uppgift är att insamla medel för skydd av sällsynta
            djur och växter. Arbetet baseras på vetenskapliga undersök- ningar
            över arternas förekomst, och det syftar framför allt till att
            skydda områden från exploatering i fall där deras bevarande i
            orört skick är en förutsättning för att vissa växter och djur
            skola kunna kvarleva. En annan viktig sida av verksamheten är
            att söka väcka skolungdomens intresse för naturvård och allmänhetens
            förståelse för naturen och dess värden. Sammanfattningsvis kan
            stiftelsen sägas sträva efter att till kommande generationer lämna
            i arv så mycket som möjligt av den orörda natur, som ännu kan
            räddas. WWF har en internationell styrelse med prins Bernhard
            av Nederlän- derna som president. Insamlandet av penningmedel
            sker genom nationella vädjanden som förmedlas av sammanslutningar
            som under åren 1961—1964 bildades i England, Förenta staterna,
            Schweiz, Holland, Västtyskland och Österrike (s. k. National Appeals).
            Tyvärr har någon liknande sammanslutning inte kunnat bildas i
            Sverige, då det varit svårt att finna någon, som kunnat offra
            all den tid och energi som fordras för att skapa och driva en
            effektiv insamlingsorganisation. Av insamlade medel beräknas en
            tredjedel ställas till ursprungslandets förfogande medan de övriga
            skola disponeras av styrelsen. WWF är sta- tionerad i Morges i
            Schweiz tillsammans med The International Union for Conservation
            of Nature and Natural Resources (IUCN). Där drives också ett dokumentationscentrum,
            som för bägge organisationernas räkning utarbetar rapporter rörande
            hotade naturvärden och om möjligheterna att genom- föra räddningsaktioner.
            Hittills ha omkring två miljoner dollar förbrukats på en rad omsorgs-
            fullt prövade objekt, där särskilt det i sydvästra Spanien har
            stor betydelse för svenska naturvårdsintressen. De utbredda träskmarkerna
            i Guadalqui- virs delta utgör nämligen den mest betydande övervintringsplatsen
            i Euro- pa för simfåglar och vadare från de norra och västra delarna
            av kontinen- ten, alltså även från vårt land. Stora delar ha redan
            dränerats eller stå in- för torrläggning enligt planer som uppgjorts
            inom det spanska jordbruks- ministeriet. På initiativ av WWF har
            emellertid spanska staten räddat 57 kvadratkilometer från torrläggning
            (Las Nuevas), och WWF har själv
          </p>
          <pb facs="riksdagen-motions-pdf/data/1966/mot_1966__ak__306/mot_1966__ak__306-003.pdf"/>
          <fw xml:id="i-BoLjBvaApyf881nxv7FkNk">
            Motioner i Andra kammaren, nr 306 år 1966 7
          </fw>
          <p xml:id="i-2SQTr8oLzvTwpHW2ub4tJZ">
            lyckats förvärva ett annat område av träskmarkerna (Coto Dofiana).
            Det senare har betecknats som det ur faunasynpunkt märkligaste
            och värde- fullaste i västra Europa. Det ligger nära kusten som
            här får en speciell prägel av Europas näst högsta dyner. Dess
            unika värde bottnar i omkring 400 års ostörd utveckling och kan
            anges i tre funktioner, nämligen som övervintringsplats för fåglar
            från norr, som säker tillflyktsort för några av Europas sällsyntaste
            däggdjur och fåglar och slutligen som en länk mel- lan europeisk
            och afrikansk flora och fauna. Då WWF började förhandla om inköp
            av Coto Dofiana saknade man me- del för ändamålet, men det var
            fara i dröjsmål och 67 kvadratkilometer köp- tes för 574 610 dollar.
            Detta kunde ske tack vare bidrag från spanska sta- ten, vissa
            donationer samt ett banklån på nära trehundratusen dollar. Detta
            utgör en så besvärande belastning för WWF att ytterligare insatser
            näppe- ligen kunna göras för närvarande. Ca 59 kvadratkilometer
            träskmark mellan Las Nuevas och Coto Dofana äro emellertid nu
            i farozonen. Ägaren till detta område, som kallas Las Marisma
            de Hinojos, planerar nämligen dränering och odling, vilket vore
            kritiskt ur två synpunkter. Dels förloras ett övervintringsområde
            av sam- ma karaktär och omfång som Las Nuevas, och dels kommer
            Coto Dofiana att förlora mycket av sitt värde, då de angränsande
            sumpmarkerna erbjuda en viktig näringskälla för många av de inom
            Coto Dofiana levande arterna. Det är därför ytterst angeläget
            att området kan skyddas så att ett enda stort sammanhängande reservat
            kan etableras, vilket beräknats komma att kosta drygt 1 miljon
            kronor. Ett så stort ingrepp i våra flyttfåglars övervint- ringsmöjligheter
            som annars förestår kan ej undgå att sätta tydliga spår i Nordens
            fauna, som alltså riskerar att utsättas för påfrestningar även
            från andra håll än från användningen av biocider. Med hänsyn till
            erforderliga förhandlingar och vetenskapliga avvägnings- önskemål
            böra medel för internationella skyddsåtgärder av här berörd typ
            disponeras i samråd med den svenska kommittén för det Internationella
            biologiska programmet och med Vetenskapsakademiens naturskyddskom-
            mitté. Med tanke på det nu närmast aktuella beloppets storlek
            och frågans art böra emellertid möjligheterna till en gemensam
            nordisk insats först prövas. Under åberopande av det anförda få
            vi hemställa, att riksdagen måtte i skrivelse till Kungl. Maj:t
            anhålla att regeringen snarast inhämtar Nordiska rådets yttrande
            rörande gemensamma internationella insatser i syfte att skydda
            Skandinaviens flyttfåglar.
          </p>
          <p xml:id="i-GgrAqzbekZaz9us6LD2bJy" type="date">
            Stockholm den 25 januari 1966
          </p>
          <div xml:id="i-84xcZcQ45wRhpVN2jYChAw" type="signatureBlock">
            <list xml:id="i-KeweVTXy79Hm2wQVdsK5Tk">
              <item xml:id="i-WT8BnZiJK2WVZVYTbxHqEZ" who="i-L3iNw59nj9Chdc5fzyeevY" type="signature">
                Elisabet Sjövall
              </item>
            </list>
          </div>
          <p xml:id="i-JLRyf7sTH6TtNFCipzVgt6">
            C. G. Regnéll Erik Grebäck C.-G. Enskog
          </p>
        </div>
      </div>
    </body>
  </text>
</TEI>
