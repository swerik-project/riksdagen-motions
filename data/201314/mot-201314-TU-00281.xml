<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00281">
  <teiHeader>
    <fileDesc>
      <titleStmt>
        <title>Raoul Wallenberg Airport</title>
        <author corresp="i-TECanR77Prb79DHwPvLitN i-Ybw8JnrmHGCsqpipBke8a7">av Annelie Enochson och Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Raoul Wallenberg Airport</title>
          <idno type="rdwebb">H102T281</idno>
          <rs type="number">T281</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T281/text</ref>
          <ref type="dokument_url_html">http://data.riksdagen.se/dokument/H102T281</ref>
          <ref type="dokumentstatus_url_xml">http://data.riksdagen.se/dokumentstatus/H102T281</ref>
          <ref type="doc">http://data.riksdagen.se/fil/2FFE5FDF-1205-4203-9270-586DD53F3BEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7qNTrRBvZ28DVn3WPquQwA" type="signed"/>
        <correspContext corresp="i-7qNTrRBvZ28DVn3WPquQwA">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-Gqe928HAZXZPwsp2vARHMW" type="numbering">
          <date when="2013-10-03"/>
        </correspAction>
        <correspAction xml:id="i-Cg1jj9SU6YfjZmxCSJ3XsZ" type="submission">
          <date when="2013-10-02"/>
        </correspAction>
        <correspAction xml:id="i-Sioep3MdJ7f4qCLLkeo6xU" type="transfer">
          <date when="2013-10-02"/>
        </correspAction>
        <correspAction xml:id="i-LaJ3jydMaXdPTd3pmW1KTn" type="assigned"/>
        <correspContext corresp="i-LaJ3jydMaXdPTd3pmW1KTn">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BSQ3oDWNoij2724VYJRdC7" type="motHeader"/>
      <div xml:id="i-X3KFD2QpKDmCfRV9yvFoQa" type="motBody">
        <div xml:id="i-TnukfXgRHB71Ht2Y6rD8F" type="motProposal" subtype="förslag">
          <head xml:id="i-Cy8CqLYrSpFUL5M52gPDLW">
            Förslag till riksdagsbeslut
          </head>
          <p xml:id="i-Nv2sZTfgG4VpanF9GChv4f">
            Riksdagen tillkännager för regeringen som sin mening vad som
            anförs i motionen om att ändra namnet på Arlanda Airport till
            Raoul Wallenberg Airport.
          </p>
        </div>
        <div xml:id="i-DVQrfKqUECFpxuZeQVwVdq" type="motContent">
          <head xml:id="i-XuBHrUhFAQpeMxKitLQavi" type="h1">
            Motivering
          </head>
          <p xml:id="i-EWk9KNL9CjjQbGRF2GP9nt">
            I samband med att en amerikansk president för första gången besökte
            Sverige i år prioriterade Barack Obama att besöka synagogan i
            Stockholm för att hedra minnet av Raoul Wallenberg. Denne enastående
            svensk räddade livet på tiotusentals judar i Budapest under andra
            världskrigets slutskede och kallas idag hjälte av människor över
            hela världen. Förra året (2012) skulle Raoul Wallenberg ha fyllt
            100 år. Jubileet uppmärksammades stort på flera platser i världen.
          </p>
          <p xml:id="i-KpjVp5z8484HMA5fhLaEAX">
            Wallenbergs unika humanitära insatser under andra världskriget
            fick genom presidentbesöket och minnesåret 2012 uppmärksamhet
            världen över. Sannolikt är han en av de svenskar vars insats har
            varit viktigast för mänskligheten under 1900-talet, under en tid
            då alltför få ville eller vågade kämpa mot nazisterna eller rädda
            judar undan Förintelsen. Därför är det utmärkt att Raoul Wallenberg-dagen
            den 27 augusti har instiftats på nationell nivå.
          </p>
          <p xml:id="i-WGzakGuaivf23haf5n25cW">
            Raoul Wallenberg är en av Sveriges mest kända svenskar i utlandet,
            hedersmedborgare i fem länder (USA, Kanada, Australien, Ungern
            och Israel) och med ett flertal monument utomlands.
          </p>
          <p xml:id="i-NixePvtomjrQtm87uq8azr">
            Mer behöver dock göras i Sverige för att minna om det inspirerande
            mod och stordåd som Raoul Wallenberg genomförde. Vi föreslår därför
            att Arlanda Airport byter namn till Raoul Wallenberg Airport.
            Raoul Wallenbergs namn förtjänar att flyga världen kring som en
            påminnelse om vad den enskilde medborgaren kan göra om mod och
            medmänsklighet finns.
          </p>
          <p xml:id="i-VJDuzv2hMasxkYZLDXdi6e">
            Många länder har hedrat sina mest förtjänstfulla medborgare genom
            att namnge viktiga flygplatser efter dem: John F Kennedy (bl.a.
            New York City, USA) och Ronald Reagan (Washington DC, USA), Lech
            Walesa (Gdansk, Polen) och Konrad Adenauer (Köln/Bonn, Tyskland),
            Václav Havel (Prag, Tjeckien) och Mother Teresa (Tirana, Albanien).
          </p>
          <p xml:id="i-UWn9ZoCtA13obLGKoQUgUA">
            Ett namn på en flygplats blir allmänt använt. Människor minns
            och påminns om vad upphovsmannen eller kvinnan har gjort. Vad
            vore då mer naturligt än att skänka den största, internationella
            flygplatsen i Raoul Wallenbergs hemstad Stockholm hans namn?
          </p>
          <p xml:id="i-gUMPvaR7WWVDN9YuNRtu8">
            Raoul Wallenbergs flygplats skulle bli en tydlig internationell
            symbol för den störste humanitära hjälten i svensk historia. Raoul
            Wallenbergs namn är även förknippat med de skyddspass han utfärdade,
            vilket ger en djup symbolik i kopplingen till en flygplats och
            flygresenärernas pass. Det vore också en manifestation till stöd
            för en svensk vars öde alltför länge möttes med passivitet och
            undfallenhet.
          </p>
          <p xml:id="i-XbAqWcyU2pjWhpCH3RqXtq">
            Att uppkalla Sveriges största flygplats efter Raoul Wallenberg
            skulle också bli en viktig signal i en tid då främlingsfientligheten
            åter vinner terräng. Det blir en signal till antisemiter och andra
            främlingsfientliga, i såväl Sverige som utomlands. Det är rätt,
            riktigt och helt i tiden att göra detta nu, innan de sista överlevarna
            dör och Raoul Wallenberg riskerar att falla mer i glömska.
          </p>
          <p xml:id="i-LKyRCaHJK7UoxuRyepVDXV">
            Som statligt bolag är Swedavia AB, med drift av flygplatser i
            Sverige som huvudverksamhet, underställt riksdagen. Vår uppmaning
            med denna motion är att be riksdagen besluta om namnändring av
            nuvarande Arlanda Airport till Raoul Wallenberg Airport.
          </p>
          <p xml:id="i-UvVd56At8scTE9PVttiXH6">
            Namnbytet är en tydlig gest för att hedra den svensk som i modern
            tid är mest värd att hedras. Samtidigt som vi slår ett slag för
            landet Sverige som fostrade fram en av andra världskrigets hjältar.
          </p>
        </div>
        <div xml:id="i-5MmUeL2VuCUCRPURtd1iJ8" type="motSignatures">
          <list xml:id="i-EznReLXkYK5fS1rqGzRG62">
            <item xml:id="i-UzUAMZoKqWBoX5vBwkJzjo">
              Annelie Enochson (KD)
            </item>
            <item xml:id="i-SUaFgdUTTPpqJqhugejL3Q">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
