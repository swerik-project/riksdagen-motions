<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02558">
  <teiHeader>
    <fileDesc>
      <titleStmt>
        <title>Ansvarsfull hyres- och bostadsrätt</title>
        <author corresp="i-4up3MKHRwxhpoLfZgub9Fu">av Roger Hedlund m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2558 av Roger Hedlund m.fl. (SD)</title>
          <idno type="rdwebb">H9022558</idno>
          <rs type="number">2558</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022558/text</ref>
          <ref type="dokument_url_html">http://data.riksdagen.se/dokument/H9022558</ref>
          <ref type="dokumentstatus_url_xml">http://data.riksdagen.se/dokumentstatus/H9022558</ref>
          <ref type="docx">http://data.riksdagen.se/fil/2B7CE894-76CD-4A60-9671-25026BBFE199</ref>
          <ref type="pdf">http://data.riksdagen.se/fil/D63B9E5D-12B8-4E13-A78A-A1CEFDBA2F0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J1QVCiRJRcsyLCNbg2HPyL" type="signed"/>
        <correspContext corresp="i-J1QVCiRJRcsyLCNbg2HPyL">
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-8fLDFKe7DukdiZtVTQStKM"/>
        </correspContext>
        <correspAction type="submitted" xml:id="i-5EQ22ED2n2mZo7NChiRN21">
          <date when="2021-10-01"/>
          <time when="18:53:51"/>
        </correspAction>
        <correspAction type="reviewed" xml:id="i-JGLRWrknFaHV84BTzwHqbK">
          <date when="2021-10-04"/>
          <time when="17:52:37"/>
        </correspAction>
        <correspAction type="referred" xml:id="i-3JzyCUPpzfLh1uDmoJTdG2">
          <date when="2021-10-14"/>
        </correspAction>
        <correspAction type="assigned" xml:id="i-NsnEYKfoZZPuQDL1wsjEUX">
          <date when="2022-10-05"/>
          <time when="11:47:18"/>
        </correspAction>
        <correspContext corresp="i-NsnEYKfoZZPuQDL1wsjEUX">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-83GkziXxTvv3469VqVCXay"/>
        <correspContext corresp="i-83GkziXxTvv3469VqVCXay">
          <ref type="uppgift">2021/22:CU5</ref>
          <ref type="ref_dok_id">H901CU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU5</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2558 av Roger Hedlund m.fl. (SD) Ansvarsfull hyres- och bostadsrätt</div>
      </div>
      <div type="motBody">
        <div type="TOC" xml:id="i-NYo89ycPECCyqia7dpdyoB">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 1">
              Stärk bostadsrättsföreningarna vid kommunala bostadsköp
            </item>
            <item style="indent-level: 1">
              Motverka trångboddhet
            </item>
            <item style="indent-level: 1">
              Hyrköpsbostäder
            </item>
            <item style="indent-level: 1">
              Möjliggör fler ägarlägenheter
            </item>
            <item style="indent-level: 1">
              Se över flera boendemöjligheter för unga och personer som är
              65 plus
            </item>
            <item style="indent-level: 1">
              Offentliga slutpriser på bostadsrätter
            </item>
            <item style="indent-level: 1">
              Tydliggör möjligheterna till privat bostadsuthyrning
            </item>
            <item style="indent-level: 1">
              Åtgärder mot svart uthyrning av lägenheter
            </item>
            <item style="indent-level: 1">
              Förverkande av hyreskontrakt vid kriminell verksamhet
            </item>
            <item style="indent-level: 1">
              Motverka misskötsel i hyres- och bostadsrättsfastigheter
            </item>
          </list>
        </div>
        <div type="motProposal" subtype="förslag">
          <head xml:id="i-PVNyfLB7AmwrBSq6NXUiKJ">
            Förslag till riksdagsbeslut
          </head>
          <list style="ol">
            <item xml:id="i-27bbEqiywx8HRroq4yUZj3">
              Riksdagen ställer sig bakom det som anförs i motionen om att
              verka för att stärka bostadsrättsföreningarna genom att de ges
              rätten att neka kommuner och landsting köp av bostadsrätter i
              föreningen, och detta tillkännager riksdagen för regeringen.
            </item>
            <item xml:id="i-KoaMTxYhKw1vndFi45n7HM">
              Riksdagen ställer sig bakom det som anförs i motionen om att
              utreda förutsättningar för att bostadsrättsföreningar ska kunna
              ta ut en högre hyra av kommunal- och landstingsägda bostadsrätter
              och tillkännager detta för regeringen.
            </item>
            <item xml:id="i-4xgFDyE3r5LhADau9GFArU">
              Riksdagen ställer sig bakom det som anförs i motionen om att
              utreda möjligheten för fastighetsägare att motverka trångboddhet
              genom kontraktskrivet maxantal boende i lägenheten och att det
              på ett tydligt sätt regleras i lag och tillkännager detta för
              regeringen.
            </item>
            <item xml:id="i-62oQZbTsfDVWLQuoACkDUL">
              Riksdagen ställer sig bakom det som anförs i motionen om att
              utreda enhetliga regler och finansieringsmodell för hyrköp av
              bostäder och tillkännager detta för regeringen.
            </item>
            <item xml:id="i-LwnVXUFEzsvR5Z8xsqGByD">
              Riksdagen ställer sig bakom det som anförs i motionen om att
              se över möjligheterna till fler ägarlägenheter samt ombildning
              av hyresrätter och bostadsrätter till ägarlägenheter och tillkännager
              detta för regeringen.
            </item>
            <item xml:id="i-2WXNVZyiP7EDrxErvKT83X">
              Riksdagen ställer sig bakom det som anförs i motionen om att
              utreda fler möjligheter till boende för unga och personer över
              65 års ålder och tillkännager detta för regeringen.
            </item>
            <item xml:id="i-5QeMpu1Y7sUL4gjAKL4DST">
              Riksdagen ställer sig bakom det som anförs i motionen om att
              se över möjligheten till ett offentliggörande av slutpriser på
              bostadsrätter genom ett nationellt register och tillkännager detta
              för regeringen.
            </item>
            <item xml:id="i-MkD9yUmAVJ3YRj9DcvF5XK">
              Riksdagen ställer sig bakom det som anförs i motionen om att
              lämplig myndighet uppdras att tydliggöra och informera om möjligheterna
              och reglerna för privat bostadsuthyrning och tillkännager detta
              för regeringen.
            </item>
            <item xml:id="i-VxV5v9ie4Zbd4rgadftXMt">
              Riksdagen ställer sig bakom det som anförs i motionen om att
              lämplig myndighet uppdras tillhandahålla statistik om privatuthyrningsmarknaden,
              och detta tillkännager riksdagen för regeringen.
            </item>
            <item xml:id="i-Fih8C2xkEfFVKzsxgYG6Uz">
              Riksdagen ställer sig bakom det som anförs i motionen om att
              kontrollen ska ökas och fler möjligheter ges till hyresvärdar
              och berörda myndigheter för att motverka svart uthyrning av lägenheter
              och tillkännager detta för regeringen.
            </item>
            <item xml:id="i-GPMusrhEPVaCWHB58YcDcr">
              Riksdagen ställer sig bakom det som anförs i motionen om att
              förslag bör tas fram för reglering av förverkande av hyreskontrakt
              vid kriminell verksamhet och tillkännager detta för regeringen.
            </item>
            <item xml:id="i-KaaXqFYF2cTuVtDcsu747E">
              Riksdagen ställer sig bakom det som anförs i motionen om att
              utreda möjlig förstärkt lagreglering gällande krav och förbättrad
              kontroll över skötsel och förvaltning av hyres- och bostadsrättsfastigheter
              och tillkännager detta för regeringen.
            </item>
            <item xml:id="i-Fm5MY5zpzaEDzrha64pjZL">
              Riksdagen ställer sig bakom det som anförs i motionen om att
              undersöka om fastighetsägare behöver ges tydligare mandat till
              åtgärder mot hyresgäster och boende som missköter sig i fastigheten,
              och detta tillkännager riksdagen för regeringen.
            </item>
            <item xml:id="i-QjXvCfZM2cPDYGFTMYAU6D">
              Riksdagen ställer sig bakom det som anförs i motionen om att
              regeringen bör lägga fram förslag till ett förbättrat system för
              kontroller och kriterier för en lägsta gräns för fastighetsförvaltning
              och skötsel och tillkännager detta för regeringen.
            </item>
            <item xml:id="i-DMTDJBHA4eyffxnXpk2kZM">
              Riksdagen ställer sig bakom det som anförs i motionen om att
              det bör utredas hur tvångsförvaltning kan sättas in i ett tidigare
              skede där misskötseln gått långt och förbättringar inte skett
              trots påtryckningar och tillkännager detta för regeringen.
            </item>
            <item xml:id="i-AQ81rekGGh4dKFjck1HTzx">
              Riksdagen ställer sig bakom det som anförs i motionen om att
              det bör utredas hur hyresvärdar som misskött fastigheter grovt
              kan förhindras att förvärva fastigheter, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-Es4Hje3Q3SJbg3Gsap8BVG">
            Motivering
          </head>
          <p xml:id="i-M7ii6dhGqkwTntH1GuTX2e">
            Förhållanden kring boende och hyra av lägenheter ska vara fullgoda
            för båda parter. Former för boende bör utvecklas så att flera
            alternativ byggs ut och missförhållanden motverkas.
          </p>
          <p xml:id="i-TToM3d5ERkZwiFnD1zv8v4">
            Bostadsrättsföreningars rätt att neka kommuner och landsting
            köp av bostadsrätter bör stärkas. Fastighetsägare bör ges möjlighet
            att motverka trångboddhet genom kontraktskrivet maxantal personer
            i en lägenhet. Vidare så bör enhetliga regler och en finansieringsmodell
            för hyrköp av bostäder utredas och fler ägarlägenheter möjliggöras.
            Med tanke på de stora behoven så bör en översyn göras av flera
            former för att förenkla och möjliggöra boende för unga personer
            samt för personer som är 65 plus. För ökad transparens och tillgänglighet
            bör möjligheten till offentliggörande av slutpriser på bostadsrätter
            undersökas. Även information om privatuthyrningsmarknaden och
            om möjligheterna till privatuthyrning bör förbättras och förtydligas.
          </p>
          <p xml:id="i-RvVpM82FNrsCAtJXfHFyvD">
            För att åtgärda negativa omständigheter ska undersökas hur det
            kan regleras att hyreskontrakt förverkas vid kriminell verksamhet.
            Vidare ska misskötsel av hyres- och bostadsrättsfastigheter motverkas.
          </p>
          <head type="h1" xml:id="i-VfBUDri6nDadLXXY5X6vvq">
            Stärk bostadsrättsföreningarna vid kommunala bostadsköp
          </head>
          <p xml:id="i-PRRJaCvLDXhzVe2y4yNPny">
            Det förekommer att kommuner köper bostadsrätter för att ordna
            boende till nyanlända. Detta för att klara av bostadsansvaret
            som medföljer kvoten nyanlända, vilket regering­en tvingar på
            kommunerna enligt anvisningslagen. Detta innebär att kommunerna
            utgör en marknadspåverkan på bostadspriserna och bidrar till att
            dessa pressas upp. Samtidigt får bostadsrättsföreningar kommunala
            andelsägare som saknar möjlighet att vara en aktiv del i förvaltningen
            av fastigheten, med det ansvar som anvisningen innebär i form
            av underhåll och ansvar.
          </p>
          <p xml:id="i-G5ZtmXX3i8xpGjBCyy4g6Z">
            Det finns många negativa effekter genom kommunernas uppköp av
            bostadsrätter. Även om problemen varit som störst i samband med
            senare års stora migrationsvåg och asylmottagandet så kvarstår
            problem, och eventuella framtida problem av det här slaget måste
            undvikas. Bostadsrättsföreningarna ska ges rätten att neka kommuner
            och lands­ting att köpa en bostadsrätt i föreningen. Vidare ska
            en högre hyra kunna tas ut av föreningen för att täcka förvaltningskostnader,
            om föreningen godkänner köp.
          </p>
          <p xml:id="i-65RnTndKkFVc5Y4R6UkRCa">
            Regeringen föreslås återkomma till riksdagen med förslag till
            åtgärder för att stärka bostadsrättsföreningarnas ställning när
            kommuner vill köpa bostadsrätter.
          </p>
          <head type="h1" xml:id="i-SseRWwrSLscwdRUN8jyxaB">
            Motverka trångboddhet
          </head>
          <p xml:id="i-Gs5UCjGwaTZUhY6RhMWUoy">
            Många fastighetsägare har stora problem med trångboddhet där
            lägenheterna bebos av fler personer än vad de är anpassade för.
            Detta föranleder stora problem. Ett av dessa är trygghetsaspekten,
            då grannar många gånger saknar vetskap om vilka personer som bor
            i en lägenhet. Slitaget blir större på lägenheten, vilket ökar
            kostnaderna för fastighets­ägaren. Även driftskostnaden blir högre
            i form av bland annat en högre vattenförbruk­ning. Vattenskador
            och mögel är vanligt förekommande problem, då duschen inte är
            anpassad för så många användare. Om antalet boende barn och äldre
            personer inte motsvarar de samhällstjänster som området är anpassat
            efter, skapar det även andra mer strukturella problem för kommunernas
            samhällsplanering. Trångboddhet innebär samtidigt att möjligheten
            att finna en rofylld plats för exempelvis studier i hemmet försämras
            avsevärt.
          </p>
          <p xml:id="i-3gbsbGP7QNQMsmogugD622">
            Det finns inga regler om hur många personer som maximalt får
            bo i en lägenhet i 12 kap. jordabalken (1970:994), den så kallade
            hyreslagen, men det finns bestämmelser om hyresgästens skyldighet
            att vårda lägenheten och att tillse att användandet av lägenheten
            inte stör boende i omgivningen. Det framgår även att hyresgästen
            inte får ha personer boende i lägenheten om det kan medföra men
            för hyresvärden. En hyresvärds bestämmelse om hur många som får
            bo i en lägenhet är inte juridiskt bindande.
          </p>
          <p xml:id="i-6DjqUZwYtzoqq93mRtRZuh">
            Förslaget är att fastighetsägarna ges möjlighet att motverka
            trångboddhet genom ett kontraktskrivet maxantal för lägenheten
            och att det på ett tydligt sätt skyddas i lag.
          </p>
          <head type="h1" xml:id="i-D3GMaAghHgqtBkjYXACYww">
            Hyrköpsbostäder
          </head>
          <p xml:id="i-3xrfMBsNp2UYX8QkHGEh3v">
            På flera orter är bostadsbristen stor och det kan vara svårt
            för många, särskilt unga personer, att få eller ha råd med en
            egen bostad. Flera olika alternativ och åtgärder behövs för att
            lösa bostadsbristen och erbjuda en variation med olika alternativa
            lösningar till boendeformer. Hyrköp är en modell som oftast innebär
            att bostaden köps till ett förbestämt pris långt senare. En annan
            modell kan vara att delar av hyran går till ett framtida köp av
            bostaden.
          </p>
          <p xml:id="i-PdUPUNYeC9PQso9wCKrMVx">
            Fördelen är att det varken behövs startkapital eller lånelöften
            från banken. Privata aktörer efterfrågar ett mer utrett regelförfarande
            för hyrköp samtidigt som en avbetal­ningsmodell behöver ses över.
            En utredning behövs för att möjliggöra och standardisera modeller
            för hyrköp av bostäder.
          </p>
          <p xml:id="i-TBqidFdPQCRFC9Zyb3GZEC">
            I ett tillkännagivande 2021 uppmanas regeringen att utreda ett
            hyrköpssystem. Det återstår att se när regeringen tillsätter utredningen.
          </p>
          <head type="h1" xml:id="i-S4r7TJSq2Fu1w9KS4T3JQ4">
            Möjliggör fler ägarlägenheter
          </head>
          <p xml:id="i-CtPdrrmLxQsCBW86K5EPXp">
            En blandning av upplåtelseformer för boende behövs. Av olika
            skäl, i olika tider i livet och för olika personer varierar behoven.
            Det kan finnas fördelar även ur ett samhälleligt perspektiv, att
            det finns större möjligheter att omvandla hyresrätter till ägarlägenheter.
            Då fler hushåll baseras på ägda lägenheter bidrar det till att
            fler personer månar om sitt boende och med större säkerhet stannar
            kvar i området.
          </p>
          <p xml:id="i-Uo6pG7PwxPf2zZ8nMrivuD">
            Hyresgäster kan i många fall lägga stor vikt vid sitt boende,
            men det är fastighets­ägarens ansvar i stor utsträckning att åtgärda
            fel och brister och utföra skötsel i fastigheter med hyresrätter.
            Då hyresgäster själva ansvarar för sitt boende inverkar det också
            på boendet i stort, då det finns en tendens att även måna om miljön
            kring sitt boende.
          </p>
          <p xml:id="i-M9DMwj3mQ7DqCB13n8u5Ub">
            Reglerna kring när bildning av ägarlägenheter får ske bör ses
            över, eftersom ombild­ning idag endast får ske i samband med nyproduktion.
            Ombildning bör kunna få ske även i äldre fastigheter. Två tillkännagivanden
            riktades till regeringen vid behandlingen av civilutskottets betänkande
            2020/21:CU7 om att regeringen bör återkomma med förslag som möjliggör
            omvandling av befintliga bostäder till ägarlägenheter och att
            utreda ett hyrköpssystem för bostäder. Det återstår att se när
            förslag läggs fram.
          </p>
          <head type="h1" xml:id="i-7vBsCjXerhMwa4eREAMdkr">
            Se över flera boendemöjligheter för unga och personer som är
            65 plus
          </head>
          <p xml:id="i-MiYcNCU1BiBuwzCAzB69qs">
            Unga personer har i många fall svårt att hitta eller ha råd med
            en bostad. Alternativa möjligheter till bostadsform kan behövas.
            Bostadsbehovet för gruppen bostadsbehövande personer i åldern
            65 plus behöver också mötas på ett bättre sätt.
          </p>
          <p xml:id="i-XAt8Sq9kEENkYaLuUHaeNt">
            Vissa bostadsföretag tillämpar en kontraktstyp för hyresrätter
            som är en särskild typ av kontrakt på viss tid för ungdomar och
            ger möjlighet att dela lägenhet och kontrakt med en kompis. Krav
            brukar vara att hyresgästen ska ha en viss ålder, att båda hyres­gästerna
            noteras på kontraktet och har samma villkor samt att man behåller
            sin kötid om man tackar ja till ett kompiskontrakt. Kompiskontrakt
            kan vara positiva, innebära att fler unga får ett boende och bidra
            till att lösa delar av bostadsbristen om regler, avtal och själva
            boendena är rimliga och innebär goda möjligheter. Det förekommer
            i vissa kommuner hos allmännyttiga bostadsbolag ungdomssatsningar
            som vänder sig till unga personer i en viss ålder där alla lediga
            små enrumslägenheter upp till en viss storlek samt lägenheter
            med korttidskontrakt förmedlas i första hand till dessa ungdomar.
            Det finns också stora och särskilda behov av boendeformer för
            personer i åldern 65 plus. Behoven och möjliga boendeformer behöver
            undersökas vidare.
          </p>
          <p xml:id="i-WSkszKz963tVdfJeH2p74G">
            En översyn önskas av flera former för att förenkla och möjliggöra
            boende för unga personer samt för personer som är 65 plus.
          </p>
          <head type="h1" xml:id="i-Bkbm6ESjf8pZWHotCNLUuA">
            Offentliga slutpriser på bostadsrätter
          </head>
          <p xml:id="i-PEx7o7CF1WiJzLF4NvxSet">
            Det kan idag vara svårt att värdera bostadsrätter eftersom slutpriserna,
            till skillnad från uppgifter om egnahem, saknas i offentliga register.
            Detta kan utgöra ett problem för både köpare, säljare och de som
            värderar fastigheter. Det finns till följd av detta flera aktörer
            som försöker hålla sig underrättade om läget på bostadsrättsmarknaden.
            Oftast sker detta genom sammanställningar kring prisutvecklingen
            och bedömning av huruvida priserna är stillastående, på väg upp
            eller på väg ner.
          </p>
          <p xml:id="i-BtCMMW5ZGEpBXCrNqRvUj4">
            Statistiken för slutpriser för bostadsrätter bygger i dessa fall
            på antingen inrappor­terade slutpriser, en strukturerad automatisk
            insamling av slutpriser eller de sista buden från öppna budgivningar
            som presenterats på mäklarens hemsidor. Det betyder att det saknas
            statistik för att göra prisbilden komplett, trots att många slutpriser
            finns till­gängliga. Alla mäklarbyråer presenterar inte sina slutpriser
            öppet, och även om en byrå ofta gör det så kan säljaren alltid
            välja att inte visa budgivningen. Dessutom är det teoretiskt möjligt
            att felaktiga slutpriser statistikförs, exempelvis genom sent
            avhoppade budgivare som inte uppdaterats på mäklarens sidor.
          </p>
          <p xml:id="i-VgJT79qDXaWLzss9NB8K8x">
            Öppna data kring slutpriser för bostadsrätter är nödvändiga för
            motverkande av så kallade lockpriser. Prisbilden för ett område
            och därmed även den enskilda lägenhetens värde blir genom sådan
            information enklare för en köpare att kontrollera. Detta i sin
            tur förenklar möjligheten, för både säljare och köpare, att få
            en tydligare bild av prisutveck­lingen. Det gör att marknaden
            totalt sett blir mer transparent. Regeringen bör därför se över
            möjligheten till ett offentliggörande av slutpriser på bostadsrätter
            genom ett natio­nellt register.
          </p>
          <head type="h1" xml:id="i-83pf1sDr82kQrEyM4BYw5j">
            Tydliggör möjligheterna till privat bostadsuthyrning
          </head>
          <p xml:id="i-4EP14Q8knjRCM5VJu1hiin">
            Det förekommer bostadsunderskott på flera håll i Sverige, inte
            minst på de större orterna. Flera åtgärder behövs för att alla
            ska ha tillgång till en bostad. En bidragande lösning kan vara
            att tydliggöra möjligheterna till uthyrning av privatbostäder.
            Det kan bidra till lättnader på bostadsmarknaden och medverka
            till att minska bostadsbristen.
          </p>
          <p xml:id="i-MK4zRGEMg77oobeDga8PDX">
            Statskontoret har tidigare givits i uppdrag att utreda möjligheterna
            att öka uthyr­ningen av privatbostäder. Förbättringar på området
            har skett. Fortfarande saknas samlad information och positiva
            signaler om möjligheterna. Det finns en osäkerhet kring uthyrning
            av privatbostäder. Till stor del kan det härledas till att det
            inte ges tillräcklig och lättillgänglig information om möjligheten
            och vad som gäller. Jordabalken (1970:994, den så kallade hyreslagen)
            och privatuthyrningslagen (2012:978) reglerar detta område. Skatteverket
            beskriver reglerna med tyngdvikt vid skatteperspektivet. Instanser
            som Sveriges domstolar, Statskontoret och Villaägarna har viss
            information, alla ur respektive uppdragsområde eller intressefält.
          </p>
          <p xml:id="i-UNAYyDUhvv6dEtocwEHJBA">
            Det vore användbart för verksamma på det bostadspolitiska området
            att få statistik för den privata bostadsuthyrningen. Det skulle
            bidra till underlag för bedömningar, för att se hur omfattande
            uthyrningen är, hur den förändras över tid och hur privatuthyrningen
            bidrar till att eventuellt lösa vissa bostadsbristproblem.
          </p>
          <p xml:id="i-7o8mEQUPfHM25RbwvMV2Vt">
            Lämplig myndighet bör ges i uppdrag att samla in och på ett lättillgängligt
            sätt sam­ordna och visa information, signalera möjligheterna med
            privatuthyrning på ett positivt sätt samt även tillhandahålla
            statistik om privatuthyrningsmarknaden.
          </p>
          <head type="h1" xml:id="i-Q6Y12Tz6Ae8H6bbuwocXE8">
            Åtgärder mot svart uthyrning av lägenheter
          </head>
          <p xml:id="i-4m4zuqFfqgtDrBdrcphzxU">
            Problemen med kriminalitet på bostadsmarknaden med svart uthyrning
            är stora. Detta trots att det finns förbud mot felaktig folkbokföring,
            mot ansökan av bidrag baserat på falska uppgifter, mot uthyrning
            av en bostadslägenhet i andra hand till oskälig hyra utan tillstånd
            samt mot att sälja eller köpa bostadshyreskontrakt.
          </p>
          <p xml:id="i-7N2vapHEcSELRNY3Evnmnp">
            Återkommande rapportering har visat att hyresbostäder används
            som olaglig intäkts­källa där kontraktsinnehavare folkbokför sig
            på den aktuella adressen men bor på en annan plats och hyr ut
            lägenheten svart. Detta snedvrider bostadsmarknaden, försätter
            individer i oskäliga lägen med osäkerhet på bostadsmarknaden och
            medför ohälsosamt boende där i många fall flera personer bor tillsammans
            på en liten yta.
          </p>
          <p xml:id="i-X3AFSiRHVxLeAdWLLvgZZR">
            Åtgärder för bättre kontroll på bostadsmarknaden behövs. Myndigheterna
            behöver skärpa tillsynen, och information behöver kunna delas
            och register samköras. Dessutom behövs en ökad samverkan mellan
            myndigheter och hyresvärdar. Det bör även finnas möjlighet för
            hyresvärdar att kontrollera eventuella oegentligheter i folkbokföringen
            och svartuthyrning där det samtidigt ska vara obligatoriskt för
            hyresgästen att anmäla inne­boende till hyresvärden.
          </p>
          <head type="h1" xml:id="i-9fJkH3uZEkivsBEuVRPVhS">
            Förverkande av hyreskontrakt vid kriminell verksamhet
          </head>
          <p xml:id="i-A8og5MVtUnNKkivgtK1HN">
            För att ändra den negativa trenden som går mot allt mer och fler
            otrygga platser, bostads­områden och stadsdelar behövs flera åtgärder.
            Brottsligheten ska motverkas och instrumenten mot att brottslighet
            och otrygga strukturer fortgår, förbättras. De utsatta områdena
            enligt polisens kartläggning är särskilt belastade. Boende för
            alla, på vilka platser det än gäller, ska innebära trygghet och
            frihet från rädsla.
          </p>
          <p xml:id="i-LhcpLTczqGE39ZvDBayrDQ">
            Av den anledningen bör det undersökas hur det kan regleras att
            hyreskontrakt förverkas vid kriminell verksamhet. De som bedriver
            sådan verksamheten sprider ofta oro omkring sig i ett bostadsområde,
            inte minst eftersom sådan verksamhet ofta baseras på gängkriminalitet,
            vilket skapar otrygghet i områden där kriminella gäng befinner
            sig.
          </p>
          <head type="h1" xml:id="i-BViAEmGV3FwLG8owGViG2U">
            Motverka misskötsel i hyres- och bostadsrättsfastigheter
          </head>
          <p xml:id="i-22bHPidpGcBbm26ctXJEoZ">
            Det är inte alltför sällan som vanvårdade fastigheter och boendes
            eller grannars frustration debatteras medialt. I flera fall rapporteras
            förekomst av kyla, mörker, mögel, sönderslagna fönsterrutor, trasigt
            byggnadsmaterial, vandaliserade delar, att det är skräpigt och
            att hissar är ur funktion. Detta gäller i många fall i så kallade
            utsatta områden men även på fler platser. Det tycks i många fall
            vara svårt att få till stånd förbättringar. I vissa fall medger
            inte reglerna kravställning som medverkar till förändringar.
          </p>
          <p xml:id="i-8g15UCSvPVwjCVK1meLt2C">
            Fastighetsägare har ansvar för att känna till lagstiftningen
            i miljöbalken (1998:808) och andra lagar, exempelvis Boverkets
            byggregler. Enligt miljöbalken ska fastighets­ägare ha egenkontroll
            med rutiner för att identifiera, upptäcka, förebygga och åtgärda
            brister i verksamheten. Vidare ska fastighetsägare på ett systematiskt
            sätt planera och kontrollera verksamheten för att undvika hälsoproblem
            för de boende och skador på miljön.
          </p>
          <p xml:id="i-FVQY6okb89UbxkyRG4uymy">
            Det är inte rimligt att en fastighet står misskött över tid och
            att boende drabbas av detta utan att åtgärder sätts in. År 2010
            avskaffades förvärvslagen. Den möjliggjorde bland annat förhandsprövning
            av nya fastighetsägare med syftet att förhindra att fastigheter
            togs över av olämpliga hyresvärdar, som visat sig inte förvalta
            fastigheter väl.
          </p>
          <p xml:id="i-RQ19yaaYivbPsgzfevkHRQ">
            Fastighetsägare behöver ha tydliga möjligheter att ställa krav
            på hyresgäster och boende samt möjligheter till åtgärder om dessa
            inte bidrar till den ordning och skötsel som åligger dem.
          </p>
          <p xml:id="i-NRYQWtydMKeeLRmZVuoZSX">
            Skötsel, ansvar och regelverk behöver stärkas. Detta för ökat
            välmående, hälsa och trivsel för boende och de som vistas i fastigheterna,
            även för gott omhändertagande av fastighetsbeståndet och för en
            god miljö. I regeringens förslag Stärkt skydd för hyres­gäster
            (prop. 2020/21:201) som behandlas i riksdagen hösten 2021 ingår
            att det införs en möjlighet i bostadsförvaltningslagen för hyresnämnden
            att förelägga fastighetsägaren att åtgärda brister i förvaltningen.
            Ett sådant föreläggande ska kunna förenas med vite. Det återstår
            att se hur detta utfaller. Ytterligare åtgärder behövs för att
            främja god förvaltning.
          </p>
        </div>
        <div type="motSignatures">
          <list>
            <item xml:id="i-3uRydBDRP7JHx1DK7WPFWZ">
              Roger Hedlund (SD)
            </item>
            <item xml:id="i-8YA13AzAMj4aZwnt2Jr355">
              Mikael Eskilandersson (SD)
            </item>
            <item xml:id="i-SuseUvpGtWRXZVoxvdhDLs">
              Angelica Lundberg (SD)
            </item>
          </list>
        </div>
      </div>
    </body>
  </text>
</TEI>
