<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00010">
  <teiHeader>
    <fileDesc>
      <titleStmt>
        <title>med anledning av prop. 2008/09:74 Vårdval i primärvården</title>
        <author corresp="i-SZKUTdtCrCo58yNCQsH76">av Ylva Johansson m.fl. (s, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:74 Vårdval i primärvården</title>
          <idno type="rdwebb">GW02So10</idno>
          <rs type="number">So10</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So10/text</ref>
          <ref type="dokument_url_html">http://data.riksdagen.se/dokument/GW02So10</ref>
          <ref type="dokumentstatus_url_xml">http://data.riksdagen.se/dokumentstatus/GW02So10</ref>
          <ref type="doc">http://data.riksdagen.se/fil/933F4C38-DBFA-4B8C-94F7-57C07632C078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2oWHjmJRxGHTVjXzhGQPpW" type="basedOn"/>
        <correspContext corresp="i-2oWHjmJRxGHTVjXzhGQPpW">
          <ref>Proposition 2008/09:74</ref>
        </correspContext>
        <correspAction xml:id="i-Wsv2J1vTiajm9oZjWG43Hq" type="signed"/>
        <correspContext corresp="i-Wsv2J1vTiajm9oZjWG43Hq">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction xml:id="i-HR6JuNf87Y9S7S2sV8GVTA" type="referral">
          <date when="2009-01-21"/>
        </correspAction>
        <correspAction xml:id="i-UARSbxPQmzEAvSd5YeGMQt" type="dismissal">
          <date when="2009-01-20"/>
        </correspAction>
        <correspAction xml:id="i-2qB7BtnLge4ZQR5w3ELfsh" type="dismissal">
          <date when="2009-01-20"/>
        </correspAction>
        <correspAction xml:id="i-9he2QjLkuw6JdoU2fRxK3B" type="transfer">
          <date when="2009-01-16"/>
        </correspAction>
        <correspAction xml:id="i-R5PuDs8uo3tVy8X3n4zo3" type="submission">
          <date when="2009-01-16"/>
        </correspAction>
        <correspAction xml:id="i-3YMZRRsSCTLj3q2rWyWazs" type="assigned"/>
        <correspContext corresp="i-3YMZRRsSCTLj3q2rWyWazs">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MucG1eFncoRc5cvrnqw3pH" type="motBody">
        <div xml:id="i-6sjKTaF7DV9oN15LYemLCA" type="motProposal" subtype="förslag">
          <head xml:id="i-HuSQxWmgfcSbTTVfL7hxqr">
            Förslag till riksdagsbeslut
          </head>
          <p xml:id="i-8EU1erHPL84fu6yk521991">
            Riksdagen beslutar att avslå proposition 2008/09:74 Vårdval i
            primärvården.
          </p>
        </div>
        <div xml:id="i-LjKM3HiDqCptejiFLfE8Vu" type="motContent">
          <head xml:id="i-DxQtVohHvGRT91444jM7LT" type="h1">
            Motivering
          </head>
          <p xml:id="i-CsJLKCzahaQB6Nub9CL41u">
            En väl fungerande primärvård är en grundläggande hörnsten i ett
            framgångsrikt sjukvårdssystem. Patienternas krav på tillgänglighet,
            rimliga väntetider, flexibilitet och kvalitet måste vara utgångspunkten
            för utvecklingen av primärvården. Primärvården ska vara den nära
            vården, vara lätt att komma i kontakt med och kunna klara alla
            vanliga och grundläggande behov av sjukvård. För många människor
            är det viktigt att ha en fast och långsiktig kontakt med sin vårdcentral.
            Hälso- och sjukvårdslagen ger alla rätt att få tillgång till och
            välja en fast läkarkontakt i primärvården. Det landsting eller
            den region som man tillhör ska organisera primärvården så att
            detta blir möjligt.
          </p>
          <p xml:id="i-PCBEzwQBRp1BMQvXkXCBJe">
            Människors valmöjlighet är en viktig rättighet i en demokrati.
            Möjligheten att välja vårdinsatser regleras i bl.a. hälso- och
            sjukvårdslagen där man skriver att vården ska bygga på respekt
            för patientens självbestämmande och integritet. För att möjliggöra
            denna valmöjlighet behövs en mångfald som motsvarar människors
            behov samtidigt som utbuden ska vara förenliga med såväl vetenskap
            och beprövad erfarenhet som rationell användning av skattebetalarnas
            pengar. Mångfald kan alltså inte vara begränsad till i vilken
            form vården bedrivs (offentligt, non-profit eller kommersiellt)
            utan behöver även syfta på innehållet.
          </p>
          <p xml:id="i-TNQznRoMMoxvfodX9QcqqA">
            Det är helt avgörande att man blir bemött på ett bra sätt och
            får en god och säker vård. Men även möjligheten att välja vilken
            vårdcentral man vill tillhöra eller vilken läkare man vill träffa
            är av stort värde och ska vara en rättighet för medborgarna. Oavsett
            hur landstingen och regionerna väljer att organisera sin primärvård
            och oavsett om landstingen och regionerna anlitar privata eller
            ideella utförare har dock landstingen och regionerna kvar det
            fulla ansvaret för kvaliteten och tillgängligheten i den hälso-
            och sjukvård som erbjuds medborgarna.
          </p>
          <p xml:id="i-88AJSR94C6iTtmGnzP7Pq2">
            I många landsting och regioner växer det nu fram olika vårdvalssystem
            för primärvården. I Stockholms läns landsting har den borgerliga
            majoriteten valt en konfrontationslinje och infört fri etablering
            i primärvården för företag kombinerad med en djupt orättvis ersättningsmodell
            som gör att resurserna för primärvården i ekonomiskt utsatta områden
            har försämrats samtidigt som vården kan utökas i resursstarka
            områden. I många andra landsting eftersträvas dock bredare överenskommelser
            om regler och ersättningsmodeller för primärvårdssystem med vårdval
            eller hälsoval. Arbetet har på de flesta ställen genomförts i
            samverkan och över blockgränserna, och de vårdvalssystem som tas
            fram skiljer sig väsentligt från Stockholms när det gäller ersättningsmodellen
            och reglerna för etablering.
          </p>
          <p xml:id="i-9PZkvfGrRKxH3k5LdkaG3s">
            Vi avvisar regeringens proposition som innebär att alla landsting
            och regioner senast 2010 ska ha infört vårdvalssystem för primärvården
            med fri etablering. Förslaget hindrar landstingen och regionerna
            från att utforma och utveckla modeller för en god primärvård som
            sätter medborgarnas behov och rätt till en god vård i centrum.
            Flera redan existerande eller planerade vårdvalssystem som tagits
            fram i olika delar av landet måste rivas upp och göras om i grunden
            om regeringens förslag genomförs. Det gäller t.ex. Hälsovalsmodellen
            i Kalmar län, Vårdval Halland, Hälsoval Skåne och de planerade
            vårdvalssystemen i Västra Götalandsregionen, Östergötland och
            Sörmland. Fri etablering för företagen finns inte i något av dessa
            vårdvalssystem. Regeringen brister i respekt för det kommunala
            självstyret och försvårar utvecklingen av primärvården genom att
            tvinga alla landsting och regioner att välja Stockholms modell
            med fri etablering.
          </p>
          <p xml:id="i-62HpwFCUrHNwuT6iuMp6Zx">
            Primärvården är en mycket viktig och känslig del av hälso- och
            sjukvårdssystemet och behöver långsiktigt hållbara spelregler
            för att kunna utvecklas. Hälso- och sjukvården har inte råd med
            ständiga omorganisationer. Därför är det mycket olyckligt att
            det stora arbete som genomförts med att hitta blocköverskridande
            lösningar ute i landstingen och regionerna nu bryts upp av regeringen.
          </p>
          <p xml:id="i-VbQFSbAsC5zd89KbK2vCzy">
            När resurserna är begränsade, vilket de alltid är, måste landstinget
            eller regionen kunna se till att resurserna fördelas utifrån kriterier
            som kvalitet, behov, nytta, tillgänglighet och effektivitet.
          </p>
          <p xml:id="i-9WSENbBLEh9hXgnjt9T6Y6">
            Regeringens förslag om obligatorisk etableringsfrihet i primärvården
            innebär dock att landstingen och regionerna blir tvungna att tillåta
            vårdföretag att etablera sig där de finner det mest lönsamt. Med
            fri etablering finns en risk att utbudet av primärvårdsenheter
            beror på hur kostnadskrävande eller lönsamt det är att bedriva
            verksamheten i olika områden och för olika grupper. I mer kostnadskrävande
            områden eller på landsbygden blir utbudet mer begränsat eller
            av lägre kvalitet. Det är oacceptabelt i offentligt finansierad
            verksamhet att fördelningen av de gemensamma resurserna bestäms
            av marknaden på det sättet. Stora grupper i utsatta bostadsområden
            och på landsbygden underkonsumerar vård redan i dag. Landstingen
            och regionerna måste därför i en situation där de totala personella
            och ekonomiska resurserna är begränsade ha möjligheten att kunna
            styra resurser och etableringar dit behoven är som störst.
          </p>
          <p xml:id="i-D1JHQmc6nmSNasWw7zoS4J">
            En demokratiskt styrd och solidariskt finansierad vård som ges
            efter behov är en grundläggande del av den svenska välfärdsmodellen.
            Fri dragningsrätt på vårdens resurser (skattemedel) leder till
            att en stor del av inflytandet över vården överlämnas till privata
            vårdbolag. Det blir en frihet för vårdföretagen att välja patienter
            i stället för tvärtom. Den demokratiska styrningen är en förutsättning
            för att kunna fördela vårdens resurser efter behov, och därför
            kan konsekvenserna bli stora på både kort som lång sikt.
          </p>
          <p xml:id="i-Lbb2STXjWA2dwVBRSnFPhA">
            Det är politikens uppgift att se till att medborgarna inte bara
            har lika tillgång till vård utifrån sina behov utan även att denna
            vård överallt håller god kvalitet och att tillgängliga resurser
            används på bästa sätt. På central nivå är nationell kvalitetssäkring
            av alla vårdgivare och fler och bättre nationella riktlinjer två
            angelägna åtgärder för att stödja och utveckla kvaliteten i svensk
            sjukvård. Regeringen lägger dock inte fram några propositioner
            på dessa eller andra angelägna områden som fokuserar på kvaliteten
            och innehållet i vården utan väljer att lagstifta kring organisationen
            ute i landstingen och regionerna. Regeringens förslag är av mycket
            omfattande karaktär. Det handlar om att tvinga alla landsting
            och regioner att införa ett centralt definierat vårdvalssystem.
            Modellen har inte varit föremål för någon omfattande utvärdering,
            den har inte ställts mot primärvårdens framtida utmaningar eller
            jämförts med andra modeller eller system. Intentionen sägs vara
            att öka patientens rätt, men med den föreslagna utformningen blir
            i stället det övergripande syftet att öka andelen privata vårdgivare
            genom att fri etablering blir obligatorisk. Förslaget fokuserar
            på andelen privata vårdgivare i stället för verklig mångfald i
            vårdinnehåll och möjlighet för patienter att välja vård.
          </p>
          <p xml:id="i-2rJzC2hy6t8KtZhg4iMxzr">
            Regeringen har valt att bortse från de allvarliga invändningar
            som Lagrådet framfört. Det gäller bl.a. det faktum att regeringen
            i förslaget om tvingande vårdvalssystem använder lagen om valfrihetssystem
            (LOV). LOV är ett alternativ till lagen om offentlig upphandling
            (LOU) som kommuner och landsting frivilligt kan välja att använda
            sig av när man anlitar andra utförare. Lagrådet anför att förslaget
            tyder på att LOV inte ska tillämpas efter det att ett vårdvalssystem
            inrättats samt att LOV inte heller torde vara direkt tillämplig
            för alla landsting eftersom den endast gäller när en upphandlande
            myndighet beslutat att tillämpa ett valfrihetssystem (1 kap. 1
            § LOV).
          </p>
          <p xml:id="i-BNs2etgfhr6Mb6HrnHbcGa">
            Vi har i samband med att frågan om LOV behandlades i riksdagen
            framfört att vi på viktiga punkter avvisar den nya lagstiftningen.
            Det gäller bl.a. frågan om fri etablering och den möjlighet att
            införa tilläggstjänster som privata utförare får möjlighet till
            om LOV används. Vi tycker inte att frågorna om LOV:s konsekvenser
            för hälso- och sjukvårdssystemet är tillräckligt utredda. Innebär
            LOV att privat betalda tilläggstjänster blir möjliga i hälso-
            och sjukvården? Vi avvisar bestämt en utveckling där den som har
            råd tillåts köpa sig förtur eller extratjänster inom den offentligt
            finansierade hälso- och sjukvården.
          </p>
          <p xml:id="i-MzLZZQNay7uVJM6aHd6HWg">
            Regeringen har också valt att nonchalera den kritik som remissinstanserna
            framfört mot förslaget om fri etablering. De flesta landsting
            är liksom handikappförbunden, Saco, TCO, Vårdförbundet, PRO, RSMH,
            Reumatikerförbundet, Svensk sjuksköterskeförening, Svenska Barnmorskeförbundet
            och Famna kritiska antingen till fri etablering eller till att
            konsekvenserna av fri etablering är otillräckligt analyserade
            i utredningen. I detta läge hade det varit positivt och viktigt
            att kunna pröva olika modeller.
          </p>
          <p xml:id="i-VsnJxw2fykQ6CaQNzV8WN5">
            Om syftet är att utveckla primärvården med bättre service och
            tillgänglighet är det bättre om varje landsting får utforma sina
            egna modeller utifrån de egna behoven och förutsättningarna än
            att alla tvingas införa ett system som ändå inte löser problemen
            lokalt. Landstingen bör själva få bestämma hur de organiserar
            primärvården.
          </p>
        </div>
        <div xml:id="i-RHCUcGLhYjHdFxUNDYbkjs" type="signatureBlock">
          <list xml:id="i-Tna9Q4Fz525uQGGNRNp6Gq">
            <item xml:id="i-NW2hY4DEwCVzgv74BEZwGP" who="i-SZKUTdtCrCo58yNCQsH76" type="signature">
              Ylva Johansson (s)
            </item>
            <item xml:id="i-WMyED6wMJ9CCPpwWJpnjjW" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-3sUxgZG4Y3ip3iRrt8NsMF" who="i-MMa2PA7yJ45qkfsEkcFqYb" type="signature">
              Christer Engelhardt (s)
            </item>
            <item xml:id="i-EiiPR82suRtupX4jSf9da" who="i-TZHBPDEfPriGgMd5y7LfJG" type="signature">
              Lars U Granberg (s)
            </item>
            <item xml:id="i-2EwzkWJEsTwDMGkVBEj88j" who="i-6Tm6CkqvW55XWkdqUgBH82" type="signature">
              Marina Pettersson (s)
            </item>
            <item xml:id="i-GCGo3K4CY1uG1DFG43HDYa" who="i-2Bind9dyirGQ1UMwS9XjsT" type="signature">
              Lennart Axelsson (s)
            </item>
            <item xml:id="i-GPQ6YShP4Ws7s51GACUvdj" who="i-H4Edsjz4cmdv9sJHCLVnfS" type="signature">
              Catharina Bråkenhielm (s)
            </item>
            <item xml:id="i-RT74WTLkCJs88F9t9uMEPD" who="i-LzTEdVdf1xwBggoSshMrHP" type="signature">
              Per Svedberg (s)
            </item>
            <item xml:id="i-WLLFD9FnWDiH2B4WYn4Pmh" who="i-YHze8naQ3VfThjRidPfYK7" type="signature">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
