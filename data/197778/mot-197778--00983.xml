<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00983">
  <teiHeader>
    <fileDesc>
      <titleStmt>
        <title>om översyn av reglerna om advokatverksamhet</title>
        <author>av Curt Boström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av reglerna om advokatverksamhet</title>
          <idno type="rdwebb">G102983</idno>
          <rs type="number">983</rs>
          <ref type="dokument_url_text">http://data.riksdagen.se/dokument/G102983/text</ref>
          <ref type="dokument_url_html">http://data.riksdagen.se/dokument/G102983</ref>
          <ref type="dokumentstatus_url_xml">http://data.riksdagen.se/dokumentstatus/G102983</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HGfALYBg5SLYb8z1er3XK1</idno>
            <name>CURT BOSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JUG89d8e1RQgfQUbBrt5iU" type="signed"/>
        <correspContext corresp="i-JUG89d8e1RQgfQUbBrt5iU">
          <note type="signatory" corresp="i-HGfALYBg5SLYb8z1er3XK1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__983/mot_197778__983-001.pdf"/>
      <div type="motHeader" xml:id="i-X7mfscJ957vzZhejo1HP7v">
        <div type="motTitle" xml:id="i-QAMRuDYQkMzrJAiX6RrYq9"/>
        <div type="motSubmissionInfo" xml:id="i-Us4YL4bzCfXf1ccdTUjKU2"/>
      </div>
      <div type="motBody" xml:id="i-99f477bR332DdcmJhz3Y5S">
        <div xml:id="i-WpzkF7bcqQmkEmQRgEcG9T">
          <p xml:id="i-PtruE6VD1FziJxjUprsJ3J">
            Motion 1977/78:983
          </p>
          <p xml:id="i-GqT8LEsQB85xneQBa76fAP">
            av Curt Boström om översyn av reglerna om advokatverksamhet
          </p>
          <p xml:id="i-KpVyravSJZJEzdw3XHwSBf">
            Det är sedan gammalt en omstridd fråga hur ett lands advokatväsen
            skall vara organiserat. I en lärobok framhåller juristprofessorn
            Per Olof Ekelöf bl. a. att advokatyrket visat sig utöva dragningskraft
            på ganska tvivelaktiga element samt att redan detta förhållande
            nödvändiggjort en viss reglering och kontroll av advokatväsendet.
            Ekelöf påpekar att det ibland varit på modet att ge advokaterna
            ställning av ett slags statliga tjänstemän men att de åtminstone
            nu för tiden som regel är fria yrkesutövare. I vårt land fick
            advokatväsendet först relativt sent en fastare organisation. I
            samband med rättegångsbalken, som utfärdades 1942 och trädde i
            kraft 1948, fick advokaterna en närmast halvofficiell ställning.
            Den nuvarande ordningen innebär i korthet följande. Advokat är
            endast den som är medlem av Sveriges advokatsamfund, men det finns
            inget advokatmonopol. Advokatverksamhet kan sålunda i och för
            sig utövas av vem som helst. Advokatsamfundets stadgar fastställs
            av rege- ringen. Inträde i samfundet beviljas av dess styrelse.
            För att bli medlem måste en sökande bl. a. vara juris kandidat
            och under viss tid ha utövat praktisk advokatverksamhet. Sökanden
            skall även bedömas vara lämplig att utöva advokatverksamhet. Medlemmarna
            i Advokatsamfundet är privilegierade i vissa hänseenden. Sålunda
            kan t.ex. till offentlig försvarare i princip förordnas endast
            advokat. Å andra sidan krävs det av en medlem att han skall ”i
            allt iaktta god advokatsed”. Vad detta innebär framgår bäst genom
            samfundets disciplinära förfaranden mot sina medlemmar. Samfundet
            har en disciplinnämnd, som prövar om medlem visat försummelse
            och därigenom brustit i god advokatsed. Tre sanktioner kan tillgripas
            mot felande advokat: uteslutning ur samfundet, varning och erinran.
            Justitiekanslern, som har viss tillsyn över advokatväsendet, kan
            överklaga disciplinnämndens beslut till högsta domstolen. Den
            som vägrats inträde i eller den som uteslutits ur samfundet har
            vidare rätt att besvära sig hos högsta domstolen. Advokatkåren
            har under senare år ägnats åtskillig uppmärksamhet i den offentliga
            debatten. Många mot advokaterna kritiska röster har höjts. Som
            exempel på detta kan nämnas en tidningsdebatt i anslutnin till
            en inom rikspolisstyrelsen verkställd utredning om ekonomisk brottslighet.
            Enligt utredninen skulle ett dussintal advokater kontinuerligt
            ägna sig åt rådgiv- ningsverksamhet inom det organiserade/ekonomiska
            brottsområdet. En av de åsyftade advokaterna har i samband härmed
            förklarat att det inte tillkommer advokater att moralisera utan
            enbart att efter bästa förmåga utföra lämnade uppdrag i enlighet
            med klientens önskemål. Denna uppfattning kan
          </p>
          <pb facs="riksdagen-motions-pdf/data/197778/mot_197778__983/mot_197778__983-002.pdf"/>
          <p xml:id="i-QbXBZ23ci8dbPCC9DzVrjr">
            Mot. 1977/78:983 11
          </p>
          <p xml:id="i-WWPeysPF5eenXktScR4wPQ">
            i princip försvaras när det gäller advokatens roll som försvarare
            i brottmål men torde tidigare knappast ha hävdats i andra sammanhang.
            Att uppfatt- ningen inte kan vara förenlig med god advokatsed
            är uppenbart. I själva verket är meningarna inom advokatkåren
            också klart delade om vad som kan krävas av en advokat i dagens
            samhälle. Det framgår bl. a. av ett meningsutbyte om huruvida
            advokaten har ett socialt ansvar som förra året ägt rum i samfundets
            tidskrift. Samfundets styrelse har under sådana förhållanden svårt
            att driva en enhetlig linje. Till detta kommer att styrelsens
            beslut att vägra någon inträde i eller utesluta någon från samfundet
            ofta torde efter besvär undanröjas av högsta domstolen. Vid domstolsprövning
            finns av naturliga skäl endast begränsade möjligheter att iaktta
            annat än formella och klart dokumenterbara synpunkter. Gällande
            regler om god advokatsed m. m. har tillkommit i en tid med ett
            helt annat och fast värdesystem än dagens. Det finns enligt min
            mening all anledning att se över dessa regler. Översynen bör utgå
            från att advokaterna skall kunna agera självständigt och kraftfullt
            men inte förutsätta att de därför absolut måste vara fria yrkesutövare.
            Det kan vara lämpligt att skilja mellan olika slags advokatverksamhet
            och ställa olika krav alltefter om vederbö- rande ägnar sig åt
            familjerätt, förmögenhetsrätt, skatterätt, straffrätt etc. I sammanhanget
            bör beaktas att myndigheter och organisationer numera i rätt stor
            utsträckning har egna jurister anställda och att advokaternas
            kundkrets därigenom delvis kan vara en annan än tidigare. Vidare
            bör beaktas de problem som föranleds av att personer utanför Advokatsamfundet
            bedriver advokatverksamhet. Det är ett gammalt påstående att man
            i alla fall har någon kontroll över tvivelaktiga element om de
            är inom i stället för utom samfundet. Vid översynen torde förhållandena
            utomlands böra studeras. Utvecklingen i Sverige torde sålunda
            ha sina motsvarigheter i andra länder, t.ex. Danmark. En fråga
            som särskilt bör övervägas är om det är lämpligt med företrädare
            för det allmänna i Advokatsamfundets disciplinnämnd och i andra
            samfundsorgan. Med hänvisning till det anförda hemställs att riksdagen
            hos regeringen begär en översyn av reglerna om advokatverksamhet
            i enlighet med vad som anförts i motio- nen.
          </p>
          <p xml:id="i-AgdS9wAjYrxc92bhDpivZx">
            Stockholm den 25 januari 1978 CURT BOSTRÖM (s)
          </p>
        </div>
      </div>
    </body>
  </text>
</TEI>
