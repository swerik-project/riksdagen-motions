<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00018">
  <teiHeader>
    <fileDesc>
      <titleStmt>
        <title>med anledning av skr. 2012/13:131 Riksrevisionens rapport om statens satsningar på transportinfrastruktur</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:131 Riksrevisionens rapport om statens satsningar på transportinfrastruktur</title>
          <idno type="rdwebb">H002T18</idno>
          <rs type="number">T18</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T18/text</ref>
          <ref type="dokument_url_html">http://data.riksdagen.se/dokument/H002T18</ref>
          <ref type="dokumentstatus_url_xml">http://data.riksdagen.se/dokumentstatus/H002T18</ref>
          <ref type="doc">http://data.riksdagen.se/fil/265F3A04-46EC-4BF7-A31E-88524E33BF6E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AbzhbtDmCP158csAChiru7" type="basedOn"/>
        <correspContext corresp="i-AbzhbtDmCP158csAChiru7">
          <ref>Regeringsskrivelse 2012/13:131</ref>
        </correspContext>
        <correspAction xml:id="i-6YqVeSibtYZKTTJn81i6P1" type="signed"/>
        <correspContext corresp="i-6YqVeSibtYZKTTJn81i6P1">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-9eWgETopzEhnQcwXhWFQqW" type="referral">
          <date when="2013-05-23"/>
        </correspAction>
        <correspAction xml:id="i-3hJbCYXGVGj27iX1Nq3g1z" type="referral">
          <date when="2013-05-23"/>
        </correspAction>
        <correspAction xml:id="i-JA45VrPwJgXZDXuUZ443wP" type="dismissal">
          <date when="2013-05-22"/>
        </correspAction>
        <correspAction xml:id="i-HDgAujTqDTuJF6XMgHZunr" type="dismissal">
          <date when="2013-05-22"/>
        </correspAction>
        <correspAction xml:id="i-JRcid8r5pVwiREN6yymrSL" type="submission">
          <date when="2013-04-23"/>
        </correspAction>
        <correspAction xml:id="i-MBb55YSW2sQJuyy2x8wdJh" type="transfer">
          <date when="2013-04-23"/>
        </correspAction>
        <correspAction xml:id="i-FKFhBpaH6FmikNrTqB5zbc" type="assigned"/>
        <correspContext corresp="i-FKFhBpaH6FmikNrTqB5zbc">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BPZJupmHqPC22UiCsY5RT2" type="motHeader"/>
      <div xml:id="i-3L9AkPGSFgJhHh8xLEbZ9w" type="motBody">
        <div xml:id="i-Q8RGVYetVtDotisUgMWYgM" type="motProposal" subtype="förslag">
          <head xml:id="i-3YAUUtUX73Zn99tKHK7b5A">
            Förslag till riksdagsbeslut
          </head>
          <list xml:id="i-TW6FBFXiUGpq1y3Nn4xz3U" style="ol">
            <item xml:id="i-D9yrzzZ3bxaGdnnyX37Mg7">
              Riksdagen tillkännager för regeringen som sin mening vad som
              anförs i motionen om att upphöja fyrstegsprincipen till lag.
            </item>
            <item xml:id="i-GM6RVBYqCwbNWEyZfU89mN">
              Riksdagen tillkännager för regeringen som sin mening vad som
              anförs i motionen om tydligare riktlinjer för fyrstegsanalyser
              och extern kvalitetssäkring av stora infrastruktursatsningar.
            </item>
            <item xml:id="i-DUXdLtLLE64s63HRBzapx5">
              Riksdagen tillkännager för regeringen som sin mening vad som
              anförs i motionen om större resurser i den nationella infrastrukturplanen
              för steg 1- och steg 2-åtgärder, i enlighet med fyrstegsprincipen.
            </item>
            <item xml:id="i-TAX55FCL3R85BU8KsBo4Hi">
              Riksdagen tillkännager för regeringen som sin mening vad som
              anförs i motionen om att styrmedelsanalyser bör ligga till grund
              för planeringen.
            </item>
            <item xml:id="i-4a51pEwzggURuA4XdKnVsy">
              Riksdagen tillkännager för regeringen som sin mening vad som
              anförs i motionen om att motiv och ändamål med infrastruktursatsningar
              bör redovisas mer transparent.
            </item>
          </list>
        </div>
        <div xml:id="i-S7SjnFP4guBfmurLTQobXC" type="motContent">
          <head xml:id="i-JBC6pHVpPSPi7u7p9p2pSG" type="h1">
            Motivering
          </head>
          <p xml:id="i-7kiRjnA3JFZ6xZZFMgNqnf">
            Vi instämmer i Riksrevisionens övergripande kritik mot statens
            satsningar på transportinfrastruktur. Riksrevisionens huvudsakliga
            slutsats är att regeringen inte använder statens resurser på ett
            effektivt sätt, bl.a. på grund av brister i planeringen, att transporterna
            är underprissatta och att infrastrukturobjektens nyttor ofta överskattas
            medan kostnaderna underskattas. Dessutom saknas systematisk uppföljning.
            Riksrevisionens analys visar att de risker som detta innebär är
            mycket allvarliga. En sådan överhängande risk är att det inte
            är de mest effektiva åtgärderna som väljs ut och genomförs. Eftersom
            det många gånger handlar om miljardinvesteringar i infrastruktur
            som kommer att påverka samhällets utveckling och struktur i decennier,
            ja till och med hundratals år framöver, är det särskilt allvarligt.
            En annan konsekvens av detta blir att andra mer effektiva, men
            politiskt obekväma, åtgärder skjuts på framtiden. Det är inte
            en ansvarfull politik vare sig för dagens eller för framtidens
            medborgare.
          </p>
          <p xml:id="i-UoNo2rxADrae9BfZ9NUpS2">
            Vi är inte minst kritiska till de brister som Riksrevisionen
            belyser i fråga om tillämpning av fyrstegsprincipen, som är avgörande
            för att få till stånd både ett ekonomiskt och ett miljömässigt
            hållbart transportsystem. Fyrstegsprincipen innebär att man vid
            infrastrukturplanering i första hand ska pröva åtgärder som minskar
            transportbehoven eller transportsätten. I andra hand ska man pröva
            hur det befintliga transportsystemet kan utnyttjas effektivare.
            Först därefter ska åtgärder i form av om- och tillbyggnad övervägas
            och inte förrän i sista hand ska nybyggnad av infrastruktur prövas.
          </p>
          <p xml:id="i-2NgRmm37cpc1u93iFPuyHH">
            Regeringen slirar i sin argumentation kring fyrstegsprincipen
            när den t.ex. hänvisar till att Stockholmsöverenskommelsen innehåller
            styrmedel, och att det i sig skulle vara ett bevis på att fyrstegsprincipen
            tillämpas. Att alla fyra steg genomförs parallellt är förstås
            en nödvändighet om man ser det ur ett nationellt makroperspektiv.
            Men att motivera stora motorvägssatsningar med att vi samtidigt
            inför trängselskatter är helt fel väg att gå. Då får vi två åtgärder
            som styr mot varandra i stället för att vara ömsesidigt stödjande.
          </p>
          <p xml:id="i-VrS7gi34Xee1gGjEZfpnv1">
            Poängen med fyrstegsprincipen är just att den ska komma in i
            den initiala fasen av ett projekt, och faktiskt ställa frågan
            om investeringar är nödvändiga över huvud taget. Trängselskatter
            kan göra att stora väginvesteringar blir helt onödiga. I Trafikverkets
            underlag kring Förbifart Stockholm saknas t.ex. analyser för hur
            trafikutvecklingen skulle bli med trängselskatt på Essingeleden,
            men utan byggnation av Förbifart Stockholm. Detta är ett väldigt
            konkret exempel på hur fyrstegsprincipen rundas i praktiken.
          </p>
          <head xml:id="i-WTPEcvG111gCE5F3R9CFE3" type="h2">
            Gör fyrstegsprincipen till lag
          </head>
          <p xml:id="i-CCBwozvLB1rxttVFjDKJkC">
            Vi anser att fyrstegsprincipens roll och status behöver tydliggöras
            i planeringen. Detta skulle snabba på processen, spara resurser
            och samtidigt öka miljöskyddet.
          </p>
          <p xml:id="i-7VnWUFaPZVLLSFgYtyB9kQ">
            Principen nämns ofta men alltför lite tid och kraft läggs på
            steg 1- och 2-åtgärder, dvs. att kolla alternativen ordentlig
            innan man börjar bygga. Politiker och andra har ofta redan i förväg
            ställt in sig på att bygga en ny väg eller järnväg och fyrstegsprincipen
            tas inte på allvar i planeringen.
          </p>
          <p xml:id="i-9BTcyU52mkKt3bKUc1wWTm">
            Miljöpartiet anser därför att fyrstegsprincipen bör upphöjas
            till lag. Vi föreslår att riksdagen uppdrar åt regeringen att
            utreda och föreslå en sådan lagändring. Detta bör riksdagen ge
            regeringen till känna som sin mening.
          </p>
          <p xml:id="i-68knUF5sZN1PL5tFNA2Pne">
            Vi anser även att Riksrevisionens förslag om att skapa tydligare
            riktlinjer för fyrstegsanalyser är oerhört viktigt och bör genomföras.
            Förslaget innebär mer reglerade fyrstegsanalyser, där redovisning
            av hur alternativa lösningar utretts är tvingande, samt extern
            kvalitetssäkring av dessa analyser. I dagsläget är tillämpningen
            av fyrstegsprincipen oftare en pappersprodukt är ett reellt verktyg
            för förändring. Därför kräver denna typ tydligare riktlinjer för
            tillämpning. Detta bör riksdagen ge regeringen till känna som
            sin mening.
          </p>
          <p xml:id="i-79MxGecGaHJyGonbNoPGia">
            Vi ser också en stor brist i att det saknas finansiering till
            steg 1- och steg 2-åtgärder i den nationella planen. På så sätt
            blir planen självuppfyllande; i och med att det främst finns pengar
            för ombyggnader och investeringar (steg 3- och steg 4-åtgärder)
            så är det också denna typ av åtgärder som kommuner och regioner
            fokuserar på. Riksrevisionen pekar också på att det finns en konflikt
            i att regeringen å ena sidan ökar andelen medfinansiering och
            å andra sidan har skrivningar om att fyrstegsprincipen ska följas.
            Medfinansieringen leder till att framför allt nyinvesteringar
            gynnas, i motsats till fyrstegsprincipen där denna typ av åtgärder
            ska övervägas i sista hand.
          </p>
          <p xml:id="i-YNNSUYhEUedGWWHcfAUdns">
            För att få igång ett mer strategiskt och omfattande arbete kring
            styrmedel, mobility management och andra typer av steg 1- och
            steg 2-åtgärder krävs att staten också bidrar till finansieringen
            i större utsträckning än i dag. Vi anser därför att regeringen
            bör ge Trafikverket i uppdrag att se över möjligheten att omfördela
            medel inom den nationella infrastrukturplanen till förmån för
            steg 1- och steg 2-åtgäder, som en del av åtgärdsplaneringen.
            Detta bör riksdagen ge regeringen till känna som sin mening.
          </p>
          <head xml:id="i-656YTjMwrMgXu9U6v1wcEL" type="h2">
            Styrmedelsanalyser i åtgärdsplanering
          </head>
          <p xml:id="i-NRFMSo6M2Tqxfn6uqBP1XF">
            Riksrevisionen pekar på att samtliga trafikslag bör bära sina
            marginalkostnader, t.ex. för slitage och miljöpåverkan. Vi delar
            denna bedömning, och anser också att prissättningen likväl som
            investeringarna behöver leda till att vi når klimatmålen och andra
            miljömål.
          </p>
          <p xml:id="i-L5C9WRpphtFjXRhaRB5dXK">
            Riksrevisionen pekar på att regeringen inte har efterfrågat underlag
            från Trafikverket som visar hur olika trafikproblem skulle kunna
            lösas med prissättning eller andra styrmedel. Detta innebär att
            många möjliga och effektivare lösningar inte ens kommer upp på
            bordet. Vi anser att förslaget om att låta styrmedelsanalyser
            finnas med som underlag för åtgärdsplaneringen är utmärkt och
            bör genomföras. Analyserna bör ligga till grund för åtgärder inom
            fyrstegsprincipens första steg och ligga till grund för efterföljande
            åtgärdsplanering. Detta bör riksdagen ge regeringen till känna
            som sin mening.
          </p>
          <p xml:id="i-BJS7mApL2HqGurF34oz8q">
            Regeringen menar att en rättvis och effektiv prissättning av
            transporter är viktig och kräver fortsatt arbete. Samtidigt finns
            flertalet underlag från Trafikverket som pekar på behov av att
            införa olika styrmedel höjning av koldioxidskatt, införande av
            km-skatt för tunga lastbilar m.m. där regeringen är passiv. Exempelvis
            Trafikverket har på ett föredömligt sätt redogjort för vilka beslut
            och åtgärder som krävs för att minska transporternas utsläpp med
            80 procent till 2030. En stor del av arbetet är alltså redan gjort,
            vad som främst saknas är politisk handlingskraft och vilja.
          </p>
          <head xml:id="i-EadXPFNd47irnZuAk8jMvJ" type="h2">
            Större transparens i beslut om infrastruktur
          </head>
          <p xml:id="i-A2N2YMRGDJf7DJtjRj2LFf">
            Vi håller med regeringen om att man inte kan se ensidigt på samhällsekonomiska
            kalkyler för att göra prioriteringar av åtgärder. Samtidigt kan
            man konstatera att det finns objekt i den befintliga planen där
            både den samhällsekonomiska kostnaden beräknas vara negativ och
            miljöpåverkan är stor. Det blir då svårt att förstå vad som då
            ligger till grund för bedömningen att projektet ändå bör genomföras.
          </p>
          <p xml:id="i-7QVzRkbMAhgr4uKxFFffGw">
            Riksrevisionen pekar på just brister i fråga om transparens och
            tydlighet. Detta leder till allvarliga konsekvenser; allmänheten
            och riksdagen får inte rättvisande information eftersom det är
            ett stort glapp mellan fastlagda principer och den praktiska tillämpningen.
            Riksrevisionens förslag om att redovisa motiv och ändamål med
            infrastruktursatsningar mer transparent är därför ett viktigt
            steg. Vi anser därför att regeringen bör initiera ett sådant arbete.
            Detta bör riksdagen ge regeringen till känna som sin mening.
          </p>
        </div>
        <div xml:id="i-PrYs5tKdrqNKMcRyx18tZM" type="signatureBlock">
          <list xml:id="i-4aEqQWvkxsiMtup4avCsyW">
            <item xml:id="i-RYZ6briZWC9GHHesXVF1R5" type="signature">
              Stina Bergström (MP)
            </item>
            <item xml:id="i-5YTuADyi1UwNmYaGnNKL5j" type="signature">
              Annika Lillemets (MP)
            </item>
            <item xml:id="i-Pmhv3yycackLT5xzLfJmuA" type="signature">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
