<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__51/mot_1942__ak__51-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 351. 9
          </p>
          <p>
            Nr 51.
          </p>
          <p>
            Av herr förste vice talmannen Magnusson m. fl., om inrättande
            för Seth Lundell av en personlig assistentbefattning i
          </p>
          <p>
            mykologi vid Uppsala universitets botaniska museum.
          </p>
          <p>
            Som den moderna mykologiens grundläggare, särskilt på hattsvamparnas
            område, räknas Elias Fries, vilken 1834—1863 var professor vid
            Uppsala universitet. Genom honom kom Sverige att intaga en centralställning
            på detta forskningsområde, och genom hans son O. Rob. Fries (död
            1906), Hampus v. Post (död 1911), Lars Romell (död 1927) m. fl.
            har vårt land kunnat hävda sin position. Inom ingen del av botaniken
            har traditionen spelat en så stor roll som inom hattsvampssystematiken
            och detta på den grund, att man förr icke kunde konservera dylika
            svampar så, att deras karaktärer blevo bevarade. Vårt land äger
            i herr Seth Lundell, Uppsala, en av världens främste hattsvampskännare.
            Sedan mer än 25 år har han ägnat sig åt hattsvamparnas studium
            och hade redan i början av sin mykologiska bana den ovärderliga
            förmånen att komma i livlig kontakt med Lars Romell. Då Lundell
            genom honom blivit bärare av den Fries'ska traditionen och då
            han dessutom äger en enastående skarp blick för svamparnas karaktärer
            och levnadsbetingelser, förvärvade han på relativt kort tid en
            sällsport ingående kännedom om vårt lands hattsvampsflora. Genom
            fortsatta naturstudier, in- tensivt mikroskoperingsarbete samt
            genom en omfattande korrespondens med utlandets ledande mykologer
            har han ytterligare vidgat sina kunskaper och sin erfarenhet och
            erkännes i närvarande stund som internationell auk- toritet på
            de svampgrupper, han ägnat sin uppmärksamhet. Lundell har aldrig
            varit fast knuten till någon vetenskaplig institution, men hans
            kunskaper ha dock kunnat tagas i anspråk av den svenska veten-
            skapen. Sålunda har han i över 5 år anlitats av riksmuseums botaniska
            av- delning för ordnande av Romells efterlämnade stora svampsamlingar.
            — Genom att frikostigt ställa material och erfarenheter till mykologiska
            kolle- gors förfogande har han också i hög grad främjat forskningen,
            varom tal- rika publikationer av in- och utländska mykologer bära
            vältaligt vittnesbörd. — Även genom utgivna skrifter har Lundell
            dokumenterat sina vetenskapliga kvalifikationer. Hans produktion
            är kvantitativt relativt obetydlig, men dess kvalitet är desto
            högre och har av utländska auktoriteter erhållit de amp- laste
            lovord. Sin tyngst vägande insats har Lundell gjort som huvudutgivare
            av ett exsickatverk, d. v. s. en samling konserverade svampar,
            »Fungi exsiccati suecici, praecertim upsalienses, mandatu Collegii
            ex Elia Fries nominati, edendos curaverunt Seth Lundell et J.
            A. Nannfeldt». Initiativet kommer
          </p>
          <pb facs="riksdagen-motions-pdf/data/1942/mot_1942__ak__51/mot_1942__ak__51-002.pdf"/>
          <p>
            10 Motioner i Andra kammaren, Nr 51.
          </p>
          <p>
            från honom, och för att stödja hans plan konstituerades i december
            1933 en »Elias Fries-kommitté&gt; under ordförandeskap av prof. Rob.
            E. Fries, Stockholm. Till en början kunde kostnaderna för exsickatet
            bestridas med anslag från Längmanska kulturfonden och stiftelsen
            Lars Hiertas Minne, och år 1937 erhöll kommittén 25 000 kronor
            i lotterimedel. Exsickatet, vari hittills 1100 nummer utdelats,
            distribueras till Uppsala botaniska museum, riksmuseums botaniska
            avdelning samt åtta ledande utländska museer. Mottagarna ha alla
            betygat, att dess kvalitet är osedvanligt hög. Det över- träffar
            alla liknande samlingar icke blott genom exemplarens riklighet
            utan ock genom preparationens mönstergillhet, utförd som den är
            med en av Lundell själv utexperimenterad metod, som ger vida bättre
            resultat än något tidigare förfaringssätt. Etiketterna, vilka
            även publicerats i bokform, flöda ock av kritiska anmärkningar
            över sällsynta eller missförstådda former, och i dessa anmärkningar
            manifesterar sig hans eminenta skarpsynthet än mer. Kommittén
            har kunnat lämna Lundell ett arvode på 3 000 kronor per år, så
            länge lotterimedlen räcka (eller till den 1 juli innevarande år).
            Redan i och för sig är en sådan ersättning alltför ringa för en
            person av hans kvali- fikationer och ålder, men sedan dessa medel
            förbrukats, kunna inga som helst inkomster garanteras honom. Lundell,
            som i snart 10 år ägnat hela sin arbetskraft åt mykologien, har
            för sitt livsuppehälle varit hänvisad till nämnda arvode samt
            till de obetydliga ersättningar, varmed de botaniska institutionerna
            kunnat honorera hans arbete i deras tjänst. För att tillvarataga
            Lundells kapacitet har därför en så extraordinär åt- gärd som
            inrättandet av en personlig befattning som assistent vid Uppsala
            botaniska museum synts vederbörande universitetsmyndigheter väl
            motive- rad. På initiativ av ämnesrepresentanterna framförde kanslern
            för rikets universitet förslag om inrättande av en sådan befattning
            bland sina petita till 1938 och 1939 års riksdagar utan att detta
            dock föranledde framställning från Kungl. Maj:t (jämför Kungl.
            Maj:ts prop. n. 218/1938 och 1: VIII/1939). Trots det skärpta
            tidsläget har framställningen årligen upprepats av ämnes- representanterna,
            professorerna Melin och Nannfeldt. Deras senaste skrivelse i ärendet
            samt utlåtanden om Lundell från in- och utländska sakkunniga,
            varav ytterligare upplysningar kunna inhämtas, överlämnas direkt
            till veder- börande utskott. Med hänsyn till att lotterimedlen
            komma att vara förbrukade innevarande år, kan ett lösande av frågan
            om beredande av fastare anställning åt Lundell icke längre uppskjutas,
            om han överhuvud skall kunna bevaras åt den myko- logiska forskningen.
            Under nuvarande tidsförhållanden, då det är av större vikt än
            någonsin, att landets alla resurser tillvaratagas, synes det särskilt
            betydelsefullt, att Lundells kapacitet blir räddad åt landet och
            forskningen, icke minst på grund av den praktiskt-ekonomiska betydelsen
            av hans kun- skaper och forskningar. Hattsvamparna ha på senare
            år ur olika synpunkter tilldragit sig ökad
          </p>
          <pb facs="riksdagen-motions-pdf/data/1942/mot_1942__ak__51/mot_1942__ak__51-003.pdf"/>
          <p>
            Motioner i Andra kammaren, Nr 51. 11
          </p>
          <p>
            uppmärksamhet från såväl vetenskapens som det praktiska livets
            män. Re- dan före den nuvarande krisens inträde ha undersökningar
            över deras roll som mykorrhiza-bildare hos högre växter och som
            skadegörare å växande skog samt å timmer och virke bedrivits med
            ökad intensitet såväl hos oss som i utlandet. Den nationella betydelsen
            av dylika undersökningar i nuva- rande tidsläge ligger i öppen
            dag. På intet av dessa områden kunna resultat av bestående värde
            nås utan en säker bestämning av de ifrågakommande arterna. Här
            må ock erinras om artkunskapens ökade betydelse genom det alltmera
            tilltagande bruket av hattsvampar som födoämne, vilket också gör
            tillgången på en statligt anställd hattsvampsexpert högst nödvändig.
            I sam- band härmed må ock erinras om att vissa svenska städer,
            i likhet med vad som sedan länge förekommer i utlandet, infört
            kontroll av torgförd svamp. Andra komma säkerligen att följa exemplet;
            och den tid torde ej vara fjär- ran, då en dylik kontroll blir
            obligatorisk. För närvarande finnas ej några enhetliga grunder
            för bedömande av kontrollanternas kompetens, ej heller några utbildningskurser
            för dylika. Om Lundell erhölle föreslagen tjänst, kunde det åläggas
            honom att giva kurser för blivande svampkontrollanter. Härför
            besitter han värdefulla personliga erfarenheter, då han organiserat
            svampkontrollen i Uppsala och under de första åren (1933—1936)
            lett den- samma till såväl köpares som säljares fulla belåtenhet.
            För botaniska museet skulle Lundells knytande till detsamma vara
            av allra största värde. De botaniska ämnesrepresentanterna ha
            betygat, att han genom sin samvetsgrannhet och stora arbetsförmåga
            äger en museimans främsta egenskaper och att hans talang som samlare
            och preparatör är oöverträffad. En person med Lundells kapacitet
            som kännare av hattsvamparnas stora och betydelsefulla, men ännu
            i mångt och mycket outforskade grupp upp- träder icke i varje
            generation. Då han är en helt självlärd man i avsaknad av examensmeriter,
            stå inga vanliga befordringsvägar öppna för honom till tjänster,
            där hans sakkunskap kunde komma landet och vetenskapen till godo.
            Endast genom sitt brinnande vetenskapliga intresse har han kunnat
            nöja sig med de obetydliga och osäkra inkomster, som kunnat beredas
            honom genom tillfälliga anslag från institutioner och fonder.
            Men i nuvarande kris- läge ha möjligheterna till dylika anslag
            blivit till ytterlighet kringskurna. Genom beviljande av lotterimedel
            ha statsmakterna visat sin uppskattning av hans arbete, men hans
            betydelsefulla verksamhet kan givetvis icke i längden baseras
            på den osäkra förhoppningen om alltjämt fortsatta sådana anslag.
            Det arvode, som tidigare begärts och tillstyrkts för Lundell,
            är 5 500 kro- nor per år, vilket med hänsyn till den av förra
            årets riksdag beslutade upp- räkningen av arvoden för heltidstjänster
            med cirka 25 procent och den i år föreslagna uppräkningen med
            ytterligare 5 procent motsvarar cirka 7 200
          </p>
          <pb facs="riksdagen-motions-pdf/data/1942/mot_1942__ak__51/mot_1942__ak__51-004.pdf"/>
          <p>
            12 Motioner i Andra kammaren, Nr 51.
          </p>
          <p>
            kronor. I betraktande av det labila penningvärdet synes det emellertid
            rik- tigare inordna tjänsten i det ordinarie avlöningssystemet,
            där det föreslagna arvodet närmast motsvaras av lönegrad A 17.
            Museiassistenterna vid natur- historiska riksmuseum och konservatorerna
            vid universitetsmuseerna äro placerade i lönegrad A 21. Beträffande
            Lundells levnadsomständigheter må anföras, att han är född i Uppsala
            den 18 april 1892 och avlade realskolexamen vid karolinska läro-
            verket i Örebro år 1908. Under åren 1910—1913 var han förordnad
            som tjänsteman vid postverket, där fast anställning omöjliggjordes
            på grund av lungsjukdom. Under konvalescenttiden väcktes hans
            mykologiska intresse. På grund av vad ovan anförts föreslå vi
            sålunda,
          </p>
          <p>
            att riksdagen beslutar inrättandet för herr Seth Lundell av en
            personlig assistentbefattning i mykologi vid Uppsala universitets
            botaniska museum i lönegrad A 17.
          </p>
          <p>
            Stockholm den 21 jan. 1942.
          </p>
          <p>
            Karl Magnusson. John Lundberg. Einar Jonsson.
          </p>
          <p>
            Bj. Holmgren. Herbert Lundh. K. E. Hansson.
          </p>
        </div>
      </div>
    </body>
  </text>
</TEI>
