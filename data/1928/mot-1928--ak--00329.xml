<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00329">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__329/mot_1928__ak__329-001.pdf"/>
      <fw xml:id="i-UKp8LUgXzyhZJwPQ38S5nh">
        Motioner + Andra kammaren, Nr 329. 1
      </fw>
      <div xml:id="i-23k7SMVh3LZzsQFTLGdXP8" type="motHeader">
        <div xml:id="i-UtUpC4D1v77vcNXfAKbgNK" type="motTitle"/>
        <div xml:id="i-VRTrn1SxX9qbUQRdbixkHk" type="motSubmissionInfo"/>
      </div>
      <div xml:id="i-W74FU86NBiqQYq4KMQV2U1" type="motBody">
        <div xml:id="i-L7z3Xt9Rocos49ugsrNEcS">
          <p xml:id="i-XsJYVHqArto3spiAq1KXMS">
            Nr 329.
          </p>
          <p xml:id="i-GG1xqDfSo98qUqaKtUeka1">
            Av herr Forssell, med vissa förslag angående statens understöd
            till kommunala anstalter för yrkesundervisning.
          </p>
          <p xml:id="i-6WosG5r2i2VpoVcEdDW3Ph">
            I åttonde huvudtiteln av årets statsverksproposition föreslår
            Kungl. Maj:t under punkt 217 riksdagen att dels uppföra det ordinarie
            förslagsanslaget till understöd åt kommunala anstalter för yrkesundervisning
            med oförändrat be- lopp av kronor 925,000, dels medgiva sådant
            tillägg till gällande grunder för statsbidrags utgående från ifrågavarande
            anslag .... att statsbidrag må utgå till ersättning åt föreläsare
            vid fristående föreläsningar eller serier av dylika vid yrkesskola
            med vissa bestämda maximibelopp. Anslaget till de särskilda kommunala
            anstalterna utgår för två ändamål, dels som statsbidrag till undervisningens
            upprätthållande och dels som stats- bidrag till anskaffning av
            undervisningsmateriel. För det sist nämnda ända- målet bidrager
            staten med hälften till högst ”/; av den verkliga kostnaden. Redan
            vid en flyktig granskning av uppgifterna om utbetalade statsbidrag
            till undervisningsmateriel frapperas man av de stora summor, som,
            trots dessa skolors relativt föga omfattande verksamhet, utgå
            för sådant ändamål. Till Västerås” stads anstalter för yrkesundervisning
            har t. ex. under tiden ”/, 1921 —"?/, 1927 av statsmedel utbetalats
            ej mindre än minst 40,665 kronor enbart för undervisningsmateriel,
            till Borås för samma tid 12,000 kronor och till Eskilstuna under
            tiden "/; 1923—""/; 1927 omkring 11,200 kronor för sådant ändamål,
            vilket för Västerås utgör omkring 6,250 kronor, Borås omkring
            1,850 kronor och för Eskilstuna omkring 2,800 kronor pr år. Under
            förut- sättning att vederbörande kommuner utbetalt hälften av
            kostnaden, skulle så- ledes Västerås kommunala anstalter för yrkesundervisning
            på 6'/; år inköpt undervisningsmateriel för en summa av 81,330
            kronor och Borås för 24,000 kronor eller resp. c:a 13,500 och
            3,700 kronor i genomsnitt årligen samt Eskilstuna på 4 år för
            22,500 kronor eller c:a 5,600 kronor årligen. I samt- liga dessa
            städer finnas tekniska läroverk, och såväl i Västerås som i Eskils-
            tuna äro de kommunala anstalterna för yrkesundervisning förlagda
            till resp. fackskolors byggnader, varjämte fackskolornas lärare
            samtidigt i viss utsträck- ning. undervisa i de kommunala anstalterna
            för yrkesundervisning, vilka ut- göra en ombildning av tidigare
            existerande lägre tekniska läroanstalter.
          </p>
          <p xml:id="i-M8qEEbwQbLqFBpYxqLzynm">
            Bihang till riksdagens protokoll 1928. 1 saml. 69 häft. (Nr 329—332.)
            1
          </p>
          <pb facs="riksdagen-motions-pdf/data/1928/mot_1928__ak__329/mot_1928__ak__329-002.pdf"/>
          <fw xml:id="i-FKMEbyS7yxxZwNcZeteUnG">
            2 Motioner i Andra kammaren, Nr 329.
          </fw>
          <p xml:id="i-FrY427wMNzJviuJyCitN5k">
            Då dessa städers fackskolor tack vare frikostiga anslag förfoga
            över en synnerligen omfattande och förstklassig utrustning av
            undervisningsmate- riel, är det för en lekman fullständigt ofattbart,
            att det överhuvud exi- sterar så mycken för lärlingsskolan användbar
            undervisningsmateriel, att en summa av 80,000 kronor kunnat i
            Västerås förbrukas på 6!/, år för sådant ändamål. Enligt senaste
            för mig tillgängliga uppgifter (tidskrift för prak- tiska ungdomsskolor
            år 1926, häft. 3, sid. 96) omfattade Västerås” stads an- stalter
            för yrkesundervisning läsåret 1923—24: 2 skolavdelningar av lärlings-
            skolans yrkesavdelning med ett genomsnittligt elevantal av 36
            pr avdelning samt en verkstadsskola för snickare med 14—17 elever,
            vartill kommo 3 »kur- ser för äldre arbetare» med i genomsnitt
            31 deltagare, 2 »yrkeskurser» med i genomsnitt 20 deltagare och
            en »ämneskurs» med i genomsnitt 10 deltagare. Att Eskilstuna stads
            anstalter för yrkesundervisning utöver fackskolans ny- inköp skola
            årligen kunna förbruka 5,600 kronor till nyinköp av undervis-
            ningsmateriel för 1 avdelning med i genomsnitt 7 elever jämte
            2 s. k. »kurser för äldre arbetare» med i genomsnitt 38 deltagare
            pr kurs, förefaller också mycket anmärkningsvärt (uppgifterna
            om lärjungeantal och skolavdelningar avse tiden 1 januari 1923—30
            juni 1924 och äro hämtade ur tidskrift för praktiska ungdomsskolor
            år 1925, häft. 9, sid. 285). Vilka läroverk, univer- sitet eller
            högskolor äro i stånd att för motsvarande ändamål årligen använda
            liknande summor? De nyss anförda exemplen gälla orter, där de
            kommunala anstalterna för yrkesundervisning hava gemensamma lokaler
            med statliga, högre undervis- ningsanstalter av liknande slag,
            lydande under skolöverstyrelsens yrkesskol- avdelning. Särskilt
            på mindre orter torde yrkesundervisningen i allmänhet vara förlagd
            till de skolbyggnader, som resp. kommuner uppfört åt folkskolor,
            mellanskolor eller realskolor, och i viss utsträckning bestridas
            av lärare vid nämnda skolor. Jag kan ej finna det förenligt med
            en sund hushållning med offentliga medel, att t. ex. samma karta
            och samma dyrbara kemiska eller fysikaliska apparat i ett litet
            samhälle skall finnas i 3 exemplar, ett för folk- skolan, ett
            för real- eller mellanskolan och ett för några timmars kvällsunder-
            visning 1 lärlingsskolan, särskilt om lärlingsskolans lärare samtidigt
            under- visar i samma ämne i någon av de båda andra skolformerna.
            Lärlingsskolan bör under sådana omständigheter väl kunna reda
            sig med en mindre komplet- tering av dessa skolors undervisningsmateriel
            med sådana artiklar, som äro för yrkesundervisningen nödvändiga
            eller önskvärda. Då Jag i samtidigt av- lämnad motion rörande
            indragning av yrkespedagogiska centralanstalten har påvisat, att
            det numera år efter år i stort sett är samma kommuner, som upprätthålla
            anstalter för yrkesundervisning, torde, tack vare de rikliga stats-
            bidragen för inköp av undervisningsmateriel, dessa anstalters
            behov av mera speciell sådan numera i stort sett få anses väl
            tillgodosett. Enligt en av mig verkställd överslagsberäkning med
            ledning av uppgifter i häft. 9, årgång 1926 av tidskrift för praktiska
            ungdomsskolor har för budgetåret 1926—27 till 56 kommuner utanordnats
            sammanlagt nära 95,000 kronor för inköp av sådan materiel. Det
            riktiga synes mig vara, att medel för detta ändamål upp-
          </p>
          <pb facs="riksdagen-motions-pdf/data/1928/mot_1928__ak__329/mot_1928__ak__329-003.pdf"/>
          <fw xml:id="i-WfsegcK2vGb47VCguDf4pN">
            Motioner i Andra kammaren, Nr 329. 3
          </fw>
          <p xml:id="i-35UWhAUzkaJutcoFSgGZ13">
            tagas 1 riksstaten under formen av ett extra reservationsanslag
            med åläg- gande för den anslagsbegärande myndigheten att sedermera
            årligen klart mo- tivera behovet av ytterligare medel för ändamålet.
            Med stöd av vad jag tidi- gare anfört, anser jag ett extra reservationsanslag
            av 75,000 kronor till stats- bidrag åt kommunala anstalter för
            yrkesundervisning till inköp av undervis- ningsmateriel vara fullt
            tillräckligt för kommande budgetår, och att i sam- band därmed
            det ordinarie förslagsanslaget till understöd åt kommunala an-
            stalter för yrkesundervisning bör minskas med 95,000 kronor. Den
            återstående delen av sistnämnda ordinarie förslagsanslag fördelas
            på följande skolformer som statsbidrag till undervisningens upprätthållande:
            1) egentliga lärlingsskolor för hantverk, industri, handel och
            husligt arbete, 2) lärlingsskolans särskilda kurser för äldre
            arbetare, däri inbegripet preparand- kurser för inträdessökande
            i tekniska fackskolor, 3) yrkesskolornas ämnes- och yrkeskurser
            samt 4) verkstadsskolor. Enligt referatet i statsverkspropo- sitionen
            (sid. 566 av 8:e huvudtiteln) motiverar skolöverstyrelsen sin
            begäran om anslagets höjande från 925,000 till 950,000 kronor
            bland annat med ett be- hov att ytterligare utvidga lärlingsskolans
            s. k. särskilda kurser för äldre arbetare samt med »den allt oftare
            tillämpade uppdelningen av lärlingsskolor- nas lärjungar i smärre
            grupper inom alla de läroämnen, där en strängt fack- lig undervisning
            icke låter sig ordna vid gemensam undervisning för lärjungar inom
            olika yrken». Påståendet om ett behov att utvidga lärlingsskolans
            »särskilda kurser för äldre arbetare» är överraskande. Jag har
            haft den uppfattningen, att dessa kurser mera varit avsedda som
            en övergångsform, vilken så småningom skulle försvinna, i den
            mån allt flera årgångar av vår ungdom fått tillfälle att åt- njuta
            förmånen av de nya lärlingsskolornas undervisning. Denna åsikt
            be- styrkes ytterligare av de kategoriska uttalanden, som en av
            yrkesskolavdelnin- gens ledamöter, undervisningsrådet Dr Vilh.
            Berglund, gjort i en klart utre- dande uppsats år 1922 i tidskrift
            för praktiska ungdomsskolor (häft. 8, sid. 249). Under rubriken
            »Lärlingsskolans särskilda kurser för äldre arbetare» skriver
            han där bland annat följande: »I yrkesskolstadgan $ 2 mom. 2 fin-
            nes intagen en bestämmelse av följande lydelse: ”För att bereda
            äldre arbetare, vilka icke genomgått lärlingsskola, tillfälle
            att vinna nödig förberedelse för inträde i yrkesskola eller i
            allmänhet att för- värva för vederbörande yrke grundläggande teoretiska
            kunskaper i ett eller flera av de läroämnen, som ingå i lärlingsskolans
            undervisning, böra vid lär- lingsskola, där så befinnes lämpligt,
            särskilda för detta ändamål avsedda kur- ser anordnas.” Angående
            inträde i dylik kurs sägs i yrkesskolstadgan $ 16 mom. 4, att
            skolans reglemente därom skall innehålla bestämmelser. Några andra
            bestämmelser angående detta slag av kurser finnas icke i yrkesskolstadgan.
            Och detta är helt naturligt, då de givna bestämmelserna äro fullt
            tillräckliga för att angiva kursernas ställning i förhållande
            till lär- lingsskolans yrkesavdelningar.» Efter en analys av innebörden
            i yrkesskol- stadgans begrepp »äldre arbetare», utmynnande i att
            därmed avses den, som
          </p>
          <pb facs="riksdagen-motions-pdf/data/1928/mot_1928__ak__329/mot_1928__ak__329-004.pdf"/>
          <fw xml:id="i-C2S99Z9yj1BboJNXjs1Ysz">
            4 Motioner i Andra kammaren, Nr 329.
          </fw>
          <p xml:id="i-5nGCD27UeA2w65pop4kuEQ">
            fyllt 18 år, kommer förf. in på frågan om arten av den undervisning,
            som kan ifrågakomma inom dessa »kurser för äldre arbetare», varvid
            det heter: »I fortsättningen av yrkesskolstadgans $ 2 moment 2
            sägs tydligt ifrån, att un- dervisningen i de särskilda kurserna
            för äldre arbetare skall vara av i hu- vudsak samma art som i
            lärlingsskolan i övrigt. Undervisningen skall avse bl. a. att
            förbereda till inträde i yrkesskola; då yrkesskola skall bygga
            på lär- lingsskolans kunskapsmått, måste alltså här ifrågavarande
            kurser meddela detta kunskapsmått i det eller de läroämnen, som
            de omfatta. Eller ock skola kurserna bereda arbetarna tillfälle
            att förvärva för vederbörande yrke erfor- derliga tekniska kunskaper
            i ett eller flera av de läroämnen, som ingå i lär- lingsskolans
            undervisning. Av detta syfte med kurserna blir följden densam-
            ma som av det nyss angivna syftet: de särskilda kurserna för äldre
            arbetare skola meddela lärlingsskolundervisning, men begränsa
            denna till det eller de läroämnen som behovet kräver. Helt naturligt
            måste dessutom hithörande un- dervisning till sin form anpassas
            efter det högre åldersstadium, på vilket lär- jungarna befinna
            sig. Av det redan sagda framgår med all önskvärd tydlighet både
            för vilka de särskilda kurserna för äldre äro avsedda, för vilket
            ändamål de äro inrättade och vad de skola innehålla.&gt; Längre
            fram heter det: »Vi komma nu till frå- gan, om de särskilda kurserna
            för äldre skola fortgå i de lägre tekniska yrkes- skolornas fotspår
            även så tillvida, att de upptaga läroämnen, som icke avse yrkesundervisning.
            Det har redan visats, att gällande yrkesskolstadga här giver rent
            besked. Lärlingsskolan och dess särskilda kurser för äldre ha
            icke till ändamål att giva läroverks- eller flickskoleundervisning
            åt personer, som av en eller annan anledning icke ha tillfälle
            att besöka de anstalter, där detta slag av undervisning hör hemma.
            Ej heller ha de till ändamål att giva någon kvasiyrkesutbildning
            åt personer, som på yrkeslivets område vilja bedriva amatörskap
            1 något fack, som ligger utanför deras egentliga arbetsområde.
            För den, som allvarligt vill lära ett yrke, stå skolorna helt
            öppna — i fråga om den praktiska yrkesfärdigheten i form av verkstadsstudier
            — men för amatören får här gälla samma regel som för den, som
            vill för sitt nöjes skull lära sig t. ex. spela, sjunga, fotografera
            eller dansa; han får själv bekosta sin amatörutbildning. Av de
            medel, som riksdagen anvisat för yrkesundervisnin- gen, kan därtill
            icke något anslås.&gt; Undervisningsrådet Berglunds uttalande
            slutar på följande sätt: »Lärlingsskolorna få ej bli en tummelplats
            för lär- Jungarnas s. k. önskemål, ej heller en avstjälpningsplats
            för alla möjliga s. k. bildningsbehov, som ej kunna tillgodoses
            genom andra skolor men som icke ha med en rationell yrkesutbildning
            att göra.» Efter ett så tydligt uttalande av en ledamot av skolöverstyrelsens
            yrkesskol- avdelning, borde man anse som en omöjlighet, att efter
            år 1922 skulle kunna anordnas en »lärlingsskolans särskilda kurs
            för äldre arbetare» t. ex. i — franska, och att däri få deltaga
            folkskollärarinnor med och utan studentexa- men, högre tulltjänstemän,
            banktjänstemän med fullständig flickskoleunder- byggnad o. s.
            v. Ehuru jag på grund av svårigheten att erhålla fullständiga
            uppgifter om lärlingsskolorna — en fråga, till vilken jag senare
            återkommer
          </p>
          <pb facs="riksdagen-motions-pdf/data/1928/mot_1928__ak__329/mot_1928__ak__329-005.pdf"/>
          <fw xml:id="i-8UCtSe1kSUY1W7wC6noAEq">
            Motioner + Andra kammaren, Nr 329. 5
          </fw>
          <p xml:id="i-P5ugTCJhWSAuY8codbsobB">
            — ej kunnat i detalj kontrollera detta och andra meddelanden,
            som lämnats mig i anledning av min motion nr 406 till föregående
            års riksdag, vari begär- des en »undersökning av rådande förhållanden
            inom det år 1918 uppbyggda systemet av praktiska ungdomsskolor»,
            anser jag mig dock böra fästa riksda- gens uppmärksamhet därpå,
            att det icke torde vara något tvivel underkastat, det statsbidrag
            i ej alldeles obetydlig omfattning utgår till kurser inom lär-
            lings- och yrkesskolornas ram, vilka intet hava med en rationell
            yrkesutbild- ning att skaffa. Ej minst torde detta vara fallet
            på området »husligt arbete», där »särskilda kurser» eller »ämneskurser»
            t. ex. i tillagning av finare lunch- rätter, eller av »små- och
            efterrätter» m. m. samt demonstrationer besökas av personer, om
            vilka begreppet »äldre arbetare» är lika litet på sin plats som
            i nyss anförda exempel, varigenom också statistiken över yrkesundervisnings-
            anstalternas »lärjungeantal» blir fullkomligt missvisande. Jag
            anser visser- ligen flertalet av dessa kurser väl motiverade och
            nyttiga i och för sig och an- ser ej heller statsunderstöd helt
            obefogat, men riksdagen bör sättas i tillfälle att pröva den frågan
            1 sitt rätta sammanhang, och jag vill därför till fullo in- stämma
            i undervisningsrådet Berglunds nyss citerade uttalande, att »av
            de medel, som riksdagen anvisat för yrkesundervisningen, kan därtill
            icke något anslås». Frågan om statsbidrag torde för flertalet
            särskilda kurser inom det husliga arbetets område icke höra hemma
            under åttonde huvudtiteln. Då jag på grund av omöjligheten för
            en enskild att ur de ofullständiga statistiska uppgifterna få
            exakt begrepp om dylika yrkesundervisningen ovidkommande kursers
            omfattning, får jag inskränka mig till ett yrkande, att riksdagen
            be- slutar sådana bestämmelser för statsbidrags utgående, att
            de med meningen i yrkesskolstadgans bestämmelser oförenliga »särskilda
            kurserna» ej vidare kunna upprättas, varigenom det ordinarie anslaget
            till understöd åt kommu- nala anstalter för yrkesundervisning
            för budgetåret 1928—1929 torde kunna minskas med ytterligare 15,000
            kronor. Lika litet som verkligt behov föreligger att utvidga lärlingsskolans
            s. k. »kurser för äldre arbetare», lika litet kunna sakskäl åberopas
            för skolöversty- relsens i statsverkspropositionen omtalade åtgärd
            »med den allt oftare till- lämpade uppdelningen av lärlingsskolans
            lärjungar 1 smärre grupper inom alla de läroämnen, där en strängt
            facklig undervisning icke låter sig ordna vid gemensam undervisning
            för lärjungar inom olika yrken», i varje fall icke så länge lärjungar
            årligen intagas och nya skolavdelningar få upprättas även av svagt
            besökta lärlingsskolor. Då jag på grund av ett anförande i riksda-
            gen vid behandlingen av åttonde huvudtiteln föregående år i pressen
            beskyll- des för att i detsamma hava lämnat oriktiga uppgifter,
            tvingades jag att med hjälp av ett mödosamt ur olika yrkesundervisningsanstalters
            ej tryckta års- redogörelser hopsamlat material styrka riktigheten
            av de uppgifter, vilka jag i mitt anförande åberopade. Vad som
            under dessa efterforskningar mest till- drog sig min uppmärksamhet
            var den ofta återkommande uppgiften om skol- avdelningar med långt
            under 10 elever, samt att antalet manliga elever i rena lärlingsskolor
            för hantverk och industri sammanlagt för hela landet ej ens vid
            början av läsåret 1924—1925 syntes hava uppgått till mer än knappast
            950,
          </p>
          <pb facs="riksdagen-motions-pdf/data/1928/mot_1928__ak__329/mot_1928__ak__329-006.pdf"/>
          <fw xml:id="i-H7WJWma6ZB2E6QNn9YyQMC">
            6 Motioner i Andra kammaren, Nr 329.
          </fw>
          <p xml:id="i-EbyvThfmjKW2hMnBvH5SNj">
            under det departementalsakkunnige i sitt den 3 oktober 1917 avlämnade
            be- tänkande beräknat omkring 15,000 fördelade på 754 skolavdelningar
            med 20 elever i varje. I samtidigt avlämnad motion om indragning
            av yrkespedago- giska centralanstalten har jag påvisat, att medeltalet
            elever pr skolavdelning inom lärlingsskolor för hantverk och industri
            näppeligen överstiger 10 å 11, vil- ket innebär ett stort antal
            avdelningar med mindre än 10 elever. Då betänkandet angav sammanlagda
            antalet manliga arbetare under 18 år av ifrågavarande slag, som
            ansågos behöva utbildning i lärlingsskola, till nå- got över 30,000,
            framgår med all tydlighet, att sakkunniga tänkt sig möjlig- heten
            för dessa unga att under två av fyra möjliga år begagna lärlingsskolans
            undervisning. Härav följer också, att man genom att i svagare
            besökta lär- lingsskolor för blandade yrken eller i svagare besökta
            yrkesavdelningar av lär- lingsskolor upprätta nybörjaravdelningar
            endast vartannat år skulle utan men för yrkesundervisningen kunna
            både väsentligt inskränka det allmännas ut- gifter för densamma
            och ernå möjlighet att utan ökade kostnader å vissa orter kunna
            utbyta lärlingsskolor för blandade yrken mot mera specialiserade
            så- dana. Därvid skulle man även inom ramen av minskade kostnader
            kunna vinna möjlighet till den önskade »strängt fackliga undervisningen»
            i de åsyf- tade läroämnena. Den extra föredraganden på skolöverstyrelsens
            yrkesskolavdelning, fröken Ingeborg Valin, upplyste enligt tidskrift
            för praktiska ungdomsskolor (häft. 7, årg. 1927, sid. 219) vid
            svenska yrkesskolföreningens allmänna möte somma- ren 1927, att
            av lärjungarna i första klassen av landets lärlingsskolor för
            hus- ligt arbete ej mindre än hälften redan efter första årets
            slut lämnat skolorna. Denna uppgift är så mycket märkligare, som
            man kunnat förmoda, att just flickor i åldern 15—17 år, vilka
            i eget eller andras hem äro sysselsatta med husligt arbete, skulle
            i särskilt hög grad kunna intresseras för lärlingssko- lans undervisning.
            Det torde därför av anförda orsaker vara lämpligt, att riks- dagen
            sätter som villkor för utanordnande av statsbidrag till 2-årig
            lärlings- skola, att sådant icke får utgå till avdelning av första
            klassen, såvida icke an- talet nyanmälda är så stort, att elevantalet
            i klass 2 följande läsår med led- ning av statistik från närmast
            föregående tre läsår kan beräknas uppgå till minst 10, dock att
            statsbidrag efter Kungl. Maj:ts beprövande må kunna utgå, ifall
            under föregående läsår sådant icke utgått till dylik klassavdelning.
            Ge- nom införande av en sådan bestämmelse blir det enligt min
            mening möjligt att budgetåret 1928—1929 minska det till understöd
            åt kommunala anstalter för yrkesundervisning utgående ordinarie
            förslagsanslaget med ytterligare minst 3,000 kronor, utan att
            yrkesundervisningen i riket därigenom lider något men. I detta
            sammanhang vill jag framhålla nödvändigheten av att de statisti-
            ska uppgifter, som de olika skolorna avlämna, uppställas på sådant
            sätt, att därur år för år framgår lärjungarnas fördelning på lärlingsskolans
            två klas- ser, samt huruvida inskriven lärjunge lämnat skolan
            före höstterminens mitt, vid höstterminens slut, före vårterminens
            mitt eller vid vårterminens slut lik- som också uppgift om antalet
            frånvarotimmar pr klass och termin. Trots att dessa uppgifter
            måste vara oundgängliga för en central, övervakande myndig-
          </p>
          <pb facs="riksdagen-motions-pdf/data/1928/mot_1928__ak__329/mot_1928__ak__329-007.pdf"/>
          <fw xml:id="i-EYAHY3yvdK9uMwPXVtyTs9">
            Motioner i Andra kammaren, Nr 329. 7 het, som dessutom har att
            pröva ansökningar om statsbidrag, uttalar chefen för skolöverstyrelsens
            yrkesskolavdelning offentligt (Sv. Dagbladet den 8 april 1927)
            att bland annat uppgifter saknas om fördelningen i klasser. Där-
            emot torde de nuvarande uppgifterna om antalet s. k. elevtimmar
            utan saknad kunna undvaras. I anledning av Kungl. Maj:ts förslag
            om tillägg till gällande grunder för statsbidragets utgående,
            i avsikt att möjliggöra ersättning enligt vissa, i stats- verkspropositionen
            närmare angivna grunder åt föreläsare vid föreläsningar eller
            serier av dylika vid yrkesskolor, får jag hemställa, det riksdagen
            måtte föreskriva, att särskild liggare skall föras på skolöverstyrelsens
            yrkesskol- avdelning över sålunda utanordnade understöd, vari
            angives föreläsningsämne, dag för varje föreläsning, föreläsarens
            namn, titel eller yrke, hemort samt hu- ruvida och i vad egenskap
            han eventuellt innehar anställning vid anstalt för yrkesundervisning.
            Vad jag här och i samtidigt avlämnad motion om indragning av yrkespeda-
            gogiska centralanstalten anfört föranleder mig slutligen att,
            med hänsyn dess- utom tagen till min utredning i motionen nr 406
            i andra kammaren vid 1927 års riksdag, upprepa min där gjorda
            begäran, att riksdagen ville hemställa, det Kungl. Maj:t måtte
            låta verkställa en allmän undersökning av rådande förhål- landen
            inom det år 1918 uppbyggda systemet av praktiska ungdomsskolor
            och av möjligheten av nya former för den praktiska utbildningen
            och undervis- ningen. Med stöd av det ovan anförda får jag alltså
            hemställa,
          </fw>
          <p xml:id="i-MvrJApJoaTvGZiFG6sf6cY">
            dels att riksdagen måtte nedsätta det av Kungl. Maj:t un- der
            punkt 217 av åttonde huvudtiteln äskade ordinarie för- slagsanslaget
            för budgetåret 1928—1929 till understöd åt kommunala anstalter
            för yrkesundervisning med 95,000 + 15,000 + 8,000 eller sammanlagt
            118,000 kronor från 925,000 kronor till 807,000 kronor, dels att
            riksdagen måtte bevilja ett extra reservationsanslag av 75,000
            kronor för samma budgetår till statsbidrag åt kom- munala anstalter
            för yrkesundervisning till inköp av under- visningsmateriel, dels
            att riksdagen måtte för beviljande av statsbidrag till lärlingsskolas
            särskilda kurser för äldre arbetare och till yr- kesskolornas
            yrkes- och ämneskurser uppställa sådana villkor, att statsbidrag
            endast kan ifrågakomma till kurser, som åsyfta verklig och rationell
            yrkesutbildning, dels att riksdagen ville som villkor för statsbidrag
            till för- sta klasser av de 2-åriga lärlingsskolorna föreskriva,
            att så- dant får utgå till avdelning av klass 1, endast om antalet
            dit anmälda är så stort, att följande år elevantalet i klass 2
            med ledning av statistik från närmast föregående tre läsår kan
            be- räknas uppgå till minst 10, dock att statsbidrag efter Kungl.
          </p>
          <pb facs="riksdagen-motions-pdf/data/1928/mot_1928__ak__329/mot_1928__ak__329-008.pdf"/>
          <fw xml:id="i-5ueZKmZUEwbkKowJpTRUCB">
            Motioner i Andra kammaren, Nr 329.
          </fw>
          <p xml:id="i-WcWQ5o5LxSTPaiBRjFkSuT">
            Maj:ts beprövande ändock måtte kunna beviljas, i fall före- gående
            läsår statsbidrag icke utgått till sådan klassavdel- ning, dels
            att riksdagen ville som allmänt villkor för statsbidrag till 2-åriga
            lärlingsskolor föreskriva, att skolans styrelse år- ligen till
            skolöverstyrelsen insänder uppgift om antalet när- varande lärjungar
            i varje skolavdelning vid början, mitten och slutet av varje lästermin
            samt om antalet frånvarotimmar pr klass och termin, dels att riksdagen
            ville som villkor för beviljande av stats- bidrag till ersättning
            åt föreläsare vid föreläsningar eller se- rier av dylika vid yrkesskolor
            föreskriva, att i särskild lig- gare å skolöverstyrelsens yrkesskolavdelning
            måtte angivas föreläsningsämne, dag för varje föreläsning, föreläsarens
            namn, titel eller yrke, hemort samt huruvida och i vad egen- skap
            han eventuellt innehar anställning vid anstalt för yrkes- undervisning,
            samt slutligen, i huvudsaklig överensstämmelse med mitt yrkande
            i motion nr 406 i andra kammaren vid 1927 års riksdag, ati riksdagen
            ville hemställa, det Kungl. Maj:t måtte låta verkställa dels undersökning
            av rådande förhållanden inom det år 1918 uppbyggda systemet av
            anstalter för yrkesundervis- ning, fackgymnasier och fackskolor,
            varvid särskild uppmärk- samhet bör ägnas åt frågan, huruvida
            och i vad mån nu utgå- ende anslag till dessa skolor verkligen
            motsvaras av resultat, som komma landets ungdom och näringsliv
            till godo, dels ut- redning om möjligheten av nya former för utbildning
            i prak- tisk riktning, vilka kunna förväntas avleda den av alla
            er- kända, oproportionellt stora tillströmningen till de teoretiska
            studiebanorna.
          </p>
          <p xml:id="i-PvA3EDtbJV4dBSqn89sMda" type="date">
            Stockholm den 21 januari 1928.
          </p>
          <p type="signatureBlock" id="i-M2AUNSg63pguXDvMhWocPv">
            Arne Forssell.
          </p>
          <p xml:id="i-Ezx7sGhtysdWwiVXxfg56E">
            I motionens syfte instämmer
          </p>
          <p xml:id="i-HdVpHHBcQQsrCrjEaFmuEg">
            E. Bernström.
          </p>
        </div>
      </div>
    </body>
  </text>
</TEI>
