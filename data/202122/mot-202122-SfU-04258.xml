<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04258">
  <teiHeader>
    <fileDesc>
      <titleStmt>
        <title>med anledning av skr. 2021/22:29 Riksrevisionens rapport om att komma till Sverige som anhörig</title>
        <author corresp="i-QhdbBfCQXCqPEr4GTwvK8F">av Tony Haddou m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4258 av Tony Haddou m.fl. (V)</title>
          <idno type="rdwebb">H9024258</idno>
          <rs type="number">4258</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024258/text</ref>
          <ref type="dokument_url_html">http://data.riksdagen.se/dokument/H9024258</ref>
          <ref type="dokumentstatus_url_xml">http://data.riksdagen.se/dokumentstatus/H9024258</ref>
          <ref type="docx">http://data.riksdagen.se/fil/39B7EA32-34F2-4CD0-9572-6056BAE7D48C</ref>
          <ref type="pdf">http://data.riksdagen.se/fil/A98282C9-8388-4D40-9CB9-52C8509D05E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-ARdT3GFWQUH7SvU2K1scyv"/>
        <correspContext corresp="i-ARdT3GFWQUH7SvU2K1scyv">
          <ref>Skrivelse 2021/22:29</ref>
        </correspContext>
        <correspAction xml:id="i-AQeeHCDYko83DMdFWkEKTh" type="signed"/>
        <correspContext corresp="i-AQeeHCDYko83DMdFWkEKTh">
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-NWpFnCZqjDcXAB9i1mrUdZ">
          <date when="2021-11-03"/>
          <time when="10:50:42"/>
        </correspAction>
        <correspAction type="reviewed" xml:id="i-Qqi856Yuone8rLqKGHp9RG">
          <date when="2021-11-08"/>
          <time when="16:06:33"/>
        </correspAction>
        <correspAction type="dismissed" xml:id="i-KmDAhr8zAHoDWqBzcPzwpV">
          <date when="2021-11-09"/>
        </correspAction>
        <correspAction type="referred" xml:id="i-9o4rKGqBTZrtzKw5rT1Rvr">
          <date when="2021-11-10"/>
        </correspAction>
        <correspAction type="assigned" xml:id="i-5Rc9ERKKstmx7hcTk6vd71">
          <date when="2022-10-12"/>
          <time when="11:10:29"/>
        </correspAction>
        <correspContext corresp="i-5Rc9ERKKstmx7hcTk6vd71">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-WPgAkMfGgMWqPvDeHwTSeA"/>
        <correspContext corresp="i-WPgAkMfGgMWqPvDeHwTSeA">
          <ref type="uppgift">2021/22:SfU8</ref>
          <ref type="ref_dok_id">H901SfU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU8</ref>
          <ref type="ref_dok_titel">Riksrevisionens rapport om att komma till Sverige som anhörig</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4258 av Tony Haddou m.fl. (V) med anledning av skr. 2021/22:29 Riksrevisionens rapport om att komma till Sverige som anhörig</div>
      </div>
      <div type="motBody">
        <div type="motProposal" subtype="förslag">
          <head xml:id="i-XgYXH2rgHqepTfySTxuQc8">
            1 Förslag till riksdagsbeslut
          </head>
          <list style="ol">
            <item xml:id="i-72CPnC54CW7pDfCfJEPCx3">
              Riksdagen ställer sig bakom det som anförs i motionen om att
              regeringen bör återkomma med förslag som syftar till att säkerställa
              betydligt kortare handläggningstider i anknytningsärenden och
              tillkännager detta för regeringen.
            </item>
            <item xml:id="i-DgniTmXoo3gtDLN2ADBXeE">
              Riksdagen ställer sig bakom det som anförs i motionen om att
              regeringen bör tillsätta en utredning för att se över rättssäkerheten
              i Migrationsverkets beredning av anknytningsärenden och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XDcg4ixYwijTBR3izJ1GZm">
            2 Inledning
          </head>
          <p xml:id="i-CZ9c2Rz15cwsVVmJtUDGAc">
            I skrivelsen redovisar regeringen sin bedömning av de iakttagelser
            och rekommendatio­ner som Riksrevisionen har gjort i rapporten
            Att komma till Sverige som anhörig – rättssäkerheten i anknytningsärenden
            (RiR 2021:9). Riksrevisionens övergripande slut­sats är att verksamheten
            inte bedrivs på ett sätt som säkerställer att handläggningen i
            anknytningsärenden håller hög rättslig kvalitet. Bristerna är
            särskilt allvarliga när det gäller Migrationsverkets och utlandsmyndigheternas
            arbete med att klarlägga identiteten på den sökande, där utlandsmyndigheterna
            bistår Migrationsverket.
          </p>
          <p xml:id="i-Ab6wovFLJz4RpBAwKDfh95">
            Regeringen välkomnar granskningen som ett värdefullt underlag
            till regeringens styrning av Migrationsverket. Regeringen instämmer
            i rekommendationen som handlar om att säkerställa att Migrationsverket
            förbättrar arbetet med att klarlägga den sökandes identitet. Regeringen
            instämmer i Riksrevisionens problembeskrivning som leder fram
            till den andra rekommendationen, men anser att det snarare åligger
            myndigheten att se över och förtydliga sina interna rutiner än
            att regeringen ska utreda frågan. Regeringen delar även Riksrevisionens
            bedömning som ligger till grund för den tredje rekommenda­tionen
            om att det finns ett behov av att se över hur nödvändiga uppgifter
            effektivare ska kunna inhämtas. Regeringen instämmer dock inte
            i den tredje rekommendationen om att ge Migrationsverket i uppdrag
            att, i samverkan med andra myndigheter, utreda detta behov eftersom
            regeringen redan tillsatt en utredare som biträder Finansdepartementet
            med att titta på liknande frågor.
          </p>
          <p xml:id="i-JujnD7r94MHx71VWaHXmpH">
            Vänsterpartiet välkomnar Riksrevisionens granskning av regeringens
            och Migra­tionsverkets hantering av anhöriginvandring. Riksrevisionens
            granskningar är avgrän­sade och det finns områden som skulle behöva
            belysas närmare. Vi menar också att det finns brister i regeringens
            svar på granskningen. Dessa beskrivs närmare nedan.
          </p>
          <head type="h1" xml:id="i-7yjrFuSueNKYUFrzipTYZF">
            3 Vänsterpartiets kritik
          </head>
          <p xml:id="i-S8bT8dPrNNWaa7upgkDtHV">
            Principen om familjens enhet fastslogs första gången 1948 i FN:s
            allmänna förklaring om mänskliga rättigheter. Att familjen har
            rätt till samhällets och statens skydd har sedan dess fastslagits
            i flera konventioner om mänskliga rättigheter. Enligt FN:s kon­vention
            om barnets rättigheter ska ett barns ansökan om familjeåterförening
            behandlas på ett positivt, humant och snabbt sätt; dessutom ska
            barnets bästa komma i främsta rummet vid alla åtgärder som rör
            barnet. Detta har införlivats i EU:s familjeåterfören­ingsdirektiv
            (2003/86/EG) som Sverige har implementerat i sin lagstiftning.
            Inskränk­ningarna i rätten till anhöriginvandring i den gällande
            migrationslagstiftningen får mycket stora konsekvenser för människor
            som vill leva med sin familj. Sedan tidigare finns stora brister
            i hur denna rättighet efterlevs. Dessa perspektiv utgör utgångspunkten
            för Vänsterpartiets politik rörande anhöriginvandring.
          </p>
          <head type="h2" xml:id="i-SwpyP2eTANjVjWpDqmWqP5">
            3.1 Resurstilldelning
          </head>
          <p xml:id="i-LeabrvYp3eh7cdr5KQNgXJ">
            Riksrevisionen bedömer att det finns risk för att regeringens
            resurstilldelning inte är tillräcklig i relation till de mål och
            krav som gäller för arbetet med anknytningsärenden. Migrationsverket
            har inte nått de författningsstyrda handläggningstiderna (nio
            månader) för anknytningsärenden på flera år. Myndigheten har med
            hänvisning till budgetläget valt att prioritera anknytningsärenden
            lågt i resurssättningen jämfört med andra ärende­slag. Under 2022
            väntas man dock, enligt de egna prognoserna, nå de förordningsstyrda
            handläggningstiderna.
          </p>
          <p xml:id="i-MGjAC3q7V73Xu5jJKwjUnz">
            Riksrevisionen gör bedömningen att det finns osäkerhetsfaktorer
            gällande bl.a. ären­deinflödet, digitaliseringen och utvecklingen
            av arbetet med att klarlägga identiteten på den sökande. Vidare
            finns en risk för att nödvändiga utvecklingsinsatser inte genomförs
            i tillräcklig utsträckning, särskilt när det gäller utlandsmyndigheternas
            arbete. Samman­taget bedömer därför Riksrevisionen att det finns
            en risk för att regeringens resurstill­delning inte är tillräcklig
            i relation till uppställda mål och krav för verksamheten. Riks­revisionens
            bedömning utmynnar dock inte i någon skarp rekommendation till
            reger­ingen eller Migrationsverket, vilket Vänsterpartiet menar
            är en svaghet.
          </p>
          <p xml:id="i-2erkWEWeM9PqTVYNngdAhu">
            I en annan rapport, Att ställa om i en föränderlig omvärld –
            neddragningarna hos Migrationsverket 2017–2020 (RiR 2021:24),
            kritiserar Riksrevisionen den kraftiga och hastiga neddragningen
            av Migrationsverkets resurser. Riksrevisionen konstaterar att
            Migrationsverket under åren 2017–2020 genomgick en av de snabbaste
            och största ned­dragningarna inom den svenska statsförvaltningen
            på många år och att det har funnits brister när det gäller såväl
            planering som genomförande. Till exempel förväntade sig både regeringen
            och Migrationsverkets ledning att produktiviteten hos myndigheten
            skulle öka under åren 2017 och 2018, vilket regeringen använde
            som en motivering till minskade anslag. Migrationsverket lyckades
            dock inte nå målen, och det ledde bl.a. till att asylsökande och
            personer som söker uppehållstillstånd tvingades till onödigt långa
            tider i mottagningssystemet. Konsekvenserna blev förhöjda kostnader
            för boende och stöd, svåra problem med kompetensförsörjningen
            och att utvecklingsprojekt inte kunde genomföras som planerat.
            Samtidigt infördes nya och delvis komplicerade regler i utlänningslagen,
            vilket gjorde myndighetens uppdrag svårare.
          </p>
          <p xml:id="i-Hwpmo6xa9aNF96CQCj5Ht9">
            I början av 2021 riktade JO stark kritik mot Migrationsverket
            i flera beslut rörande långa handläggningstider. JO konstaterade
            att det sedan flera år är många som vänder sig till dem med klagomål
            på långsam handläggning hos Migrationsverket och att de långa
            handläggningstiderna åren efter 2015, då rekordmånga människor
            sökte asyl i Sverige, var förståeliga. Bakgrunden till besluten
            2021 var dock att den kraftiga ökning­en av migrationen klingade
            av redan 2016 och att Migrationsverket har haft tid att anpassa
            sin verksamhet efter de nya förhållandena. JO landar i slutsatsen
            att även om det fortfarande kan finnas vissa kvardröjande effekter
            går det inte längre att ursäkta långa handläggningstider hos Migrationsverket
            med hänvisning till den situation som uppstod 2015 och man kritiserar
            Migrationsverket för långsam handläggning i samtliga granskade
            ärenden samt för passivitet under handläggningen i de flesta av
            ärendena.
          </p>
          <p xml:id="i-2gacWAbm3RAnFcWpjATiUx">
            Vänsterpartiet har vid flera tillfällen kritiserat de långa handläggningstiderna
            och regeringens bristande arbete med att förkorta dem. Det är
            bra att Migrationsverket väntas nå de förordningsstyrda handläggningstiderna
            för anknytningsärenden 2022, men att det sker först sju år efter
            2015 är oacceptabelt. Vänsterpartiet menar fortsatt att de förordningsstyrda
            handläggningstiderna bör ses som en bortre gräns som Migrations­verket
            ska hålla sig inom med god marginal. Nio månader, plus den tid
            som passerar i väntan på det uppehållstillstånd som krävs för
            att kunna söka om anhöriginvandring, är väldigt lång tid att leva
            skild från sin familj. Ambitionerna bör vara betydligt snabbare
            handläggning, med stark rättssäkerhet. Regeringen bör återkomma
            med förslag som syftar till att säkerställa betydligt kortare
            handläggningstider i anknytningsärenden. Detta bör riksdagen ställa
            sig bakom och ge regeringen till känna.
          </p>
          <p xml:id="i-W5WwYjtabp7oGjrti5PpTg">
            Den hastiga och kraftiga neddragningen av Migrationsverkets resurser
            gör också att myndigheten är dåligt förberedd på en eventuell
            ökning av antalet människor som söker skydd i Sverige. Regeringen
            verkar därmed inte ha dragit tillräckliga lärdomar från 2015.
            Vänsterpartiet är mycket kritiskt till att regeringen inte använt
            det den själv kallat för ”andrum” för asylmottagandet till att
            förbättra kapaciteten i mottagandet så som utlova­des när den
            tillfälliga lagen lades fram. Vi menar att regeringen bör verka
            för att öka kapaciteten i mottagandet och stärka beredskapen för
            den händelse att antalet människor som söker asyl i Sverige ökar
            på nytt.
          </p>
          <head type="h2" xml:id="i-JptWjNuTDHb4kJdEo9Uyjm">
            3.2 Rättssäkerhet
          </head>
          <p xml:id="i-MdwckRmNVxFRa16RW4J4KY">
            Riksrevisionen bedömer att såväl kvalitetssäkringen under pågående
            handläggning som uppföljningen och redovisningen av den rättsliga
            kvaliteten behöver utvecklas. Vidare konstaterar man att Migrationsverket
            utifrån en samlad bedömning kommit fram till slutsatsen att den
            rättsliga kvaliteten i beslutsfattandet är hög, dock utan att
            ha gjort någon tydlig dokumenterad beskrivning av vad denna bedömning
            bygger på. Enligt Riksrevisionens bedömning framstår det därför
            som om den samlade bedömningen vilar på godtycklig grund.
          </p>
          <p xml:id="i-WtYaBAijPF48t5QFSsJdQk">
            Regeringen konstaterar i skrivelsen att ändringsfrekvensen i
            migrationsdomstolarna har varit låg och gör bedömningen att även
            om JO i flertalet granskningar har riktat kritik mot Migrationsverkets
            handläggning av enskilda ärenden har granskningarna inte visat
            att det skulle finnas några systematiska brister som krävt att
            regeringen behövt vidta åt­gärder. Därför delar regeringen inte
            Riksrevisionens bedömning att den rättsliga kvalite­ten i handläggningen
            av anknytningsärenden inte är säkerställd.
          </p>
          <p xml:id="i-6SmpwhfNLVdsmnbwRPZ89k">
            Riksrevisionens granskningar är alltid avgränsade. Denna granskning
            berör metoder och processer för att säkerställa rättssäkerhet
            och kvalitet, men innehåller inga närmare bedömningar av huruvida
            enskilda ärenden hanterats korrekt. Det finns dock, och har länge
            funnits, omfattande kritik mot hur Migrationsverket handlägger
            ärenden. Kritiken har bl.a. kommit från asylrättsjurister, människorättsorganisationer
            och andra civilsam­hällesorganisationer. Detta gäller t.ex. kvalitet
            och metoder för trovärdighetsbedömning­ar, medicinska åldersbedömningar,
            tillämpning och tolkning av gällande lagstiftning och internationella
            konventioner samt myndighetens landinformation.
          </p>
          <p xml:id="i-3fjRUTEko7wBZxuCvbJWBE">
            Om rättssäkerheten inte utreds noggrant finns det risk att förtroendet
            för asylproces­sen försämras ytterligare. Förtroendet för processen
            är en förutsättning för acceptans av de beslut som fattas och
            därmed en garanti för en effektiv och rättssäker process. Vänsterpartiet
            är därför mycket kritiskt mot att regeringen inte tar denna fråga
            på större allvar. Att konstatera att ändringsfrekvensen i migrationsdomstolarna
            är låg är inte till­räckligt, när den kritik som riktas mot Migrationsverket
            även riktas mot domstolarna. För att komma åt den bristande rättssäkerheten
            krävs en mer gedigen utredning än vad som är möjligt inom ramen
            för Riksrevisionens granskningar. Regeringen bör tillsätta en
            utredning för att se över rättssäkerheten i Migrationsverkets
            beredning av anknyt­ningsärenden. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-A926zVmLnTEjTgDnUGuc17">
            3.3 Hinder för familjeåterförening
          </head>
          <p xml:id="i-C1Vo24HuUoXZkqrK4QydoJ">
            Den övergripande frågeställningen i rapporten är om Migrationsverket
            och utlandsmyn­digheterna bedriver verksamheten på ett sätt som
            säkerställer att handläggningen i an­knytningsärenden håller hög
            rättslig kvalitet. Riksrevisionen skriver att granskningen ska
            utreda om Migrationsverket och utlandsmyndigheterna har förutsättningar
            för att arbeta med anknytningsärenden på ett rättssäkert och effektivt
            sätt. Riksrevisionen konstaterar vidare: ”Av regeringsformen följer
            att domstolar, förvaltningsmyndigheter och andra som fullgör offentliga
            förvaltningsuppgifter i sin verksamhet ska beakta allas likhet
            inför lagen samt iaktta saklighet och opartiskhet.” Trots det
            berör Riksrevisionen inte svårigheterna för den sökande att infinna
            sig fysiskt på en utlandsmyndighet där den för ärenden nödvändiga
            intervjun kan genomföras.
          </p>
          <p xml:id="i-TKB5wAa4ESuaM9mcmJobNQ">
            Flera ambassader handlägger inte ärenden om familjeåterförening.
            Bland dem finns ambassader i länder där en stor andel av de som
            sökt asyl i Sverige de senaste åren är medborgare, t.ex. Syrien,
            Irak och Afghanistan (fram till att vi hade en bemannad ambas­sad
            i Kabul). För syrier har det också varit mycket svårt att ta sig
            till de länder som har sådan verksamhet till följd av långa väntetider
            och begränsade möjligheter till inresa. På så vis begränsas möjligheterna
            till familjeåterförening även för de som uppfyller de högt ställda
            lagkraven. Att utöver en mycket sträng lagstiftning också införa
            andra hinder för familjer att leva tillsammans är oanständigt.
            Detta lyfter Vänsterpartiet i kommittémotio­nen Svensk flyktingpolitik
            (mot. 2021/22:2594).
          </p>
        </div>
        <div type="motSignatures">
          <list>
            <item xml:id="i-3a25YKX2LR8RxxHXuZ2E1Y">
              Tony Haddou (V)
            </item>
            <item xml:id="i-SNeRSEGukFzUy7aBbzi7tQ">
              Gudrun Nordborg (V)
            </item>
            <item xml:id="i-TJRUpF5MrY3wwkrhegE8md">
              Mia Sydow Mölleby (V)
            </item>
            <item xml:id="i-E9jpEheeEFncmagA6cjpLd">
              Jon Thorbjörnson (V)
            </item>
            <item xml:id="i-PuHyJpp23tadTZzYNjUwuj">
              Linda Westerlund Snecker (V)
            </item>
            <item xml:id="i-USehsHAggDpFGP5WjURjaG">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
