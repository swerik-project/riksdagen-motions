<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00238">
  <teiHeader>
    <fileDesc>
      <titleStmt>
        <title>Samlingslokaler och demokratin</title>
        <author corresp="i-PxnWyEEEJkswzBKdKbv36K i-JERWRnB227uTCW6FGLWfYs">av Agneta Lundberg och Hans Stenberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samlingslokaler och demokratin</title>
          <idno type="rdwebb">GX02Kr238</idno>
          <rs type="number">Kr238</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr238/text</ref>
          <ref type="dokument_url_html">http://data.riksdagen.se/dokument/GX02Kr238</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr238</ref>
          <ref type="doc">http://data.riksdagen.se/fil/34A057FC-8F73-4D1B-BAB2-7C9EAEF36FDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QvjX4dn93u5iDc1GqFCSZe" type="signed"/>
        <correspContext corresp="i-QvjX4dn93u5iDc1GqFCSZe">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-JERWRnB227uTCW6FGLWfYs"/>
        </correspContext>
        <correspAction xml:id="i-NVjPRMf2qcsQFMbx26rwTX" type="numbering">
          <date when="2009-10-06"/>
        </correspAction>
        <correspAction xml:id="i-KpsAEQb3gruTqzX8vQgV5p" type="submission">
          <date when="2009-10-01"/>
        </correspAction>
        <correspAction xml:id="i-TS7T4BGhGEKxtNuc4sZuRs" type="transfer">
          <date when="2009-09-30"/>
        </correspAction>
        <correspAction xml:id="i-FcpikycPTYc61ziT3CWLZE" type="assigned"/>
        <correspContext corresp="i-FcpikycPTYc61ziT3CWLZE">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XbUy3LpASLinuFVNErbSD9">
            Förslag till riksdagsbeslut
          </head>
          <p xml:id="i-N2akDhM27z5esHfR2m9R5F">
            Riksdagen tillkännager för regeringen som sin mening vad som
            anförs i motionen om en översyn av det statliga stödet för samlingslokaler.
          </p>
        </div>
        <div type="motContent">
          <head xml:id="i-JWLLMQkm9CxzQYieBRvvJd" type="h1">
            Motivering
          </head>
          <p xml:id="i-ALKiArMzEhNrHiKZBHho1A">
            Tillgången på samlingslokaler i form av Folkets Hus och Park,
            nykterhetsrörelsens lokaler och bygdegårdarna har i ett historiskt
            perspektiv varit av avgörande betydelse utifrån den roll som folkrörelserna
            kommit att spela i svensk politik och samhällsbyggande under 1900-talet.
          </p>
          <p xml:id="i-8dPgkwEtbRSVWgkCaAbm9">
            Hade inte folkrörelserna skapat egna lokaler för agitationsmöten,
            bildningsverksamhet och social samvaro kan vi anta att mycket
            sett annorlunda ut i dag. Den styrka som tillgången på egna lokaler
            innebar i folkrörelsernas barndom kan inte nog understrykas.
          </p>
          <p xml:id="i-Gtz3EpatnS2FLc9v2HZbEZ">
            I dag är situationen en annan vi hälsas välkomna att hålla våra
            möten och andra aktiviteter i en mängd olika lokaler, men vi är
            övertygade om att de föreningsdrivna samlingslokalerna alltjämt
            spelar en stor roll för den kommande samhällsutvecklingen. Ett
            uttryck som med fördel kan användas för detta är demokratins infrastruktur.
          </p>
          <p xml:id="i-8z57Mrj2vkyCN9kQ6mPhza">
            På samma sätt som vi måste se till att hela landet har en bra
            infrastruktur i form av vägar, flygplatser, järnvägar, tele- och
            datakommunikation är vi övertygade om att vi även måste värna
            den infrastruktur som står till demokratins förfogande.
          </p>
          <p xml:id="i-VtrVHBQxdZq79SvwLQnmN1">
            Under senare år har vi sett en utveckling i många kommuner där
            behoven av samlingslokaler allt mer ifrågasätts, främst ur ett
            ekonomiskt perspektiv. Ett uttryck som ibland används är att kommunen
            inte kan ge stöd till lokaler utan till verksamhet eller att man
            ej ska stödja verksamhet som riktar sig till friska vuxna.
          </p>
          <p xml:id="i-E9JZy7krgJ9V2TAriZQkN4">
            Båda dessa uttryck överensstämmer dåligt med grundsynen om alla
            människors lika värde. Vi anser att frågan kring samlingslokaler
            måste sättas in i ett bredare politiskt och demokratiskt perspektiv.
          </p>
          <p xml:id="i-FB6uLNwrdwFtpGPL25otKJ">
            Det är inte den som håller en samlingslokal som primärt ska fylla
            den med verksamhet det ska vara en plats som är öppen för alla
            såväl för det politiska samtalet som för alla andra former av
            barn- och ungdomsverksamhet. Vidare ska den vara öppen för pensionärsorganisationernas
            breda verksamhet. När vi bygger en väg skapar vi en möjlighet
            för människor att förflytta sig från en plats till en annan. Vi
            garanterar tillgång och funktionalitet, men att använda vägen
            är upp till var och en. När en samlingslokal byggs så skapas en
            möjlighet för möten mellan människor. Samhället garanterar tillgång
            och funktionalitet, men att använda samlingslokaler är upp till
            var och en. Båda dessa utgör alltså en nödvändig infrastruktur
            med olika syften.
          </p>
          <p xml:id="i-6kg4bA6uQuYRNsVM75y3QS">
            När vi under alla år byggt välfärdssystemet har det vilat på
            två viktiga principer, dels generella delar som ska vara riktade
            mot alla, dels de delar som tar sikte på de mest utsatta. Detta
            välfärdssystem har varit mycket framgångsrikt. När barnomsorgen
            skapades och maxtaxan infördes för några år sedan undantogs ju
            inte friska barn från att nyttja verksamheten. På samma sätt gör
            vi ingen skillnad på vilka som besöker våra bibliotek eller fritidsanläggningar.
            Men i frågan om samlingslokaler och deras besökare så tycker många
            att det är bra så länge de ej riktar sig till friska vuxna.
          </p>
          <p xml:id="i-Uk7mPfvfzrpAAJ6BB8cNj7">
            Det är också viktigt att lokalerna finns där folket finns. Vi
            behöver många nya föreningsdrivna lokaler, inte minst i förorter
            och städer. Att ha något att samlas i och kring är en viktig del
            i integrationen.
          </p>
          <head xml:id="i-NqKs9wK4QUiXs1LmZ7cUxS" type="h2">
            Digitala lokaler
          </head>
          <p xml:id="i-PaUVbwWrZidcAK9noW4ma7">
            En utveckling av samlingslokalerna och biograferna är att vi
            får digitala lokaler. En investering på ca 1 miljon när det handlar
            om 2K Standard, vilket krävs för att driva kommersiell bio, och
            400 000500 000 för en lägre standard. Utveckling av digitala lokaler
            påverkar kulturlivet, bioverksamheten och ortens närings- och
            föreningsliv genom digitala konferenser. Digitala lokaler finns
            med i Kulturutredningen, diskuteras mycket i Filmutredningen och
            är också en del av näringspolitiken. Vår uppfattning är att digitala
            lokaler också är viktiga för vår framtida utveckling av demokratin.
          </p>
          <p xml:id="i-8TXGQuRYEMxQ9iWV3Bn2kq">
            Vi hemställer att regeringen tar initiativ till en departementsövergripande
            belysning av de digitala samlingslokalerna, för att kunna utforma
            riktlinjer för ett statligt stöd. Vi anser att samhället på både
            nationell, regional och lokal nivå på ett mer tydligt sätt måste
            slå vakt om och utöka antalet samlingslokaler och att de sätts
            in i ett bredare politiskt och demokratiskt perspektiv.
          </p>
          <p xml:id="i-DpHuP1CePXh4J2mdUHW8eg">
            Behovet av samlingslokalanläggningar är långt ifrån tillgodosett.
            Därför är det angeläget att man ser över behovet av nybyggnad,
            om- och tillbyggnad av samlingslokaler, anpassar befintliga lokaler
            till dagens standard gällande miljö, teknik etc. och energi- och
            handikappanpassar våra samlingslokaler. Vi anser att de föreningsdrivna
            samlingslokalerna måste synliggöras av stat och kommun, som en
            del av vår infrastruktur.
          </p>
        </div>
        <div type="motSignatures">
          <list>
            <item xml:id="i-ARwViyAKp3SjLekgJvSruC" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-4K4mUXki3FKff3wtT2csPg" who="i-JERWRnB227uTCW6FGLWfYs">
              Hans Stenberg (s)
            </item>
          </list>
        </div>
      </div>
    </body>
  </text>
</TEI>
