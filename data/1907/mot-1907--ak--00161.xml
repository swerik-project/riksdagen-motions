<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1907--ak--00161">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__161/mot_1907__ak__161-001.pdf"/>
      <div xml:id="i-3bnbrKPEKaXGLvFLYGhu9x" type="motHeader">
        <div xml:id="i-8t3NRTPBwS7bRzqgWMzRCd" type="motTitle"/>
        <div xml:id="i-Ts2uS65XCmDUP96uz9S3iT" type="motSubmissionInfo"/>
      </div>
      <div xml:id="i-Rya4PV9dPDxxNs658hq4dZ" type="motBody">
        <div xml:id="i-3swU2xdURXT2q9S5pMMRLP">
          <p xml:id="i-2214fEt8DEmxpkdLqDSAem">
            Motioner i Andra Kammaren, N:o 161. 1
          </p>
          <p xml:id="i-Ebk12XB56eMPv1sGiX9PEX">
            N:o 161.
          </p>
          <p xml:id="i-FRMAYJoe2u9uR5uK9D4duG">
            Af herr C. A. Lindhagen, om skrifvelse till Kungl. Maj:t an-
            gående vissa statsåtgärder för att understödja landtbefolk- ningen
            i dess själfverksamhet för vinnande af ekonomiskt oberoende.
          </p>
          <p xml:id="i-6uYEhVaWhPZvRiaNPCNNKb">
            I tidningen Siljan, som vill verka väckande och samlande bland
            landtbefolkningen rundt kring den bekanta sjön med samma namn,
            läste jag för någon tid sedan i dess program en punkt, som lydde
            helt enkelt sålunda: bort med stadsfasoner och jordförakt. Dessa
            få ord kasta ett bländande ljus på en stor försummelse och en
            stor uppgift i vårt samhällslif. I stadssamhällena samlar sig
            af naturliga skäl landets intellek- tuella lif såsom i brännpunkter.
            All högre undervisning utgår gemen- ligen därifrån. Hvad man kallar
            styrelser, verk och inrättningar hafva där sitt säte. Den tredje
            statsmakten eller tidningspressen har liksom alla tryckerier intill
            sistone af grundlagen rent af varit förvisad dit. Inför industrialismen
            och dess många gripande problem står man där närmast ansikte mot
            ansikte. Människorna bo nära hvarandra samt kunna lätt stödja
            hvarandra och träffas för öfverläggningar och beslut. Den "politiska
            agitationen, filantropien, föreningsväsendet och det eko- nomiska
            lifvet i sina mångfaldiga yttringar hafva därför i städerna sina
            hufvudsakliga säten. Mellan dessa brännpunkter ligger nu den stora
            okända lands- bygden såsom en oupptäckt och förbisedd utmark för
            de flesta stadsbor. Visserligen är från skolan inplantad äfven
            hos stadsbon en stor vördnad för det historiska begrepp, som kallas
            »den svenska allmogen». Och detta med rätta. Ty det var denna
            allmoge, som blödde i de stora krigen, och det var den, som sparade
            och svalt ihop de stora utlagorna. Bih. till Riksd. Prot. 1907.
            1 Saml. 2 Afd. 2 Band. 51 Häft. (N:is 161, 162.) 1
          </p>
          <pb facs="riksdagen-motions-pdf/data/1907/mot_1907__ak__161/mot_1907__ak__161-002.pdf"/>
          <p xml:id="i-E7P2hNuZ7pqsRfnig3Atbt">
            2 Motioner i Andra Kammaren, N:o 161.
          </p>
          <p xml:id="i-MRorzgfzU8Lw6EnLeYssWK">
            Nu är det dock andra tider. De krigiska äreminnena blekna bort
            och bekymren för lifvets nödtorft taga i stället plats i högsätena.
            Den befolkning, som odlar jorden, är ett nutidssläkte, hvars uppgift
            i samhället måste mätas med helt andra mått än, som skedde i de
            gamla goda tiderna. Hur jordbrukets ekonomi skall tillgodoses
            och hvilka anspråk dess idkare kunna ställa på lifvet och framtiden,
            det är för närvarande landsbygdens problem. Inför detta problem
            står dock den härskande stadskulturen ännu i det stora hela främmande.
            Den ser ensidigt på det,som ligger den närmast för ögonen. Att
            på landet bo en del människor, som produ- cera matvaror, hvilka
            sedan genom mellanhänder säljas dyrt till stads- bon, det vet
            man, men just icke så mycket mera heller. Myndigheter och enskilde
            intresserade egna visserligen förenämnda spörsmål en växande uppmärksamhet,
            det är sant. Men någon stor politisk fråga i första ledet ha landsbygdens
            och jordarbetarnes förhållanden ännu icke blifvit. Och dock ligga
            ute på landsbygden källflödena till all kultur, den andliga såväl
            som den materiella. Ur naturens barm, rik och gif- vande, flyter
            allt lif. Alla friska, stormande, segersälla tankar födas ur umgänget
            med naturen i dess mångfald af drömlif och sund verk- lighet.
            Och hvad som växer på marken utgör den främsta ekonomiska betingelsen
            för all mänsklig tillvaro. Jordbruket är det enda närings- fång,
            som kan vid behof ensamt för sig afkasta kläder, föda, hus och
            hem eller med andra ord allt, hvad till lifvets nödtorft oundgängligen
            hörer. Men arbetet i jorden är tungt, ja kanske det tyngsta. Detta
            ej blott därför, att det kräfver stora kroppsansträngningar utan
            äfven därför, att mödans lön kommer sen samt är ojämn och knapp
            och därför, att arbetaren står alltför ensam och öfvergifven till
            sig själf. Det är då icke underligt, att handen ofta ligger tung
            och håglös på spade och plog, att upplysning och företagsamhet
            saknas 1 brist på väckelser och att tillvaron därigenom blir fattig
            och slitsam långt mer än den be- höfde vara. Att stora och rika
            möjligheter ligga slumrande i jorden är dock alldeles visst. Man
            träffar ofta här och hvar i bygderna exempel på huru personer
            utan yttre hjälpmedel allenast genom företagsamhet, ordningssinne
            och praktisk blick kunnat ur karga stenbackar skapa verkliga lustgårdar
            och däraf nått en god bergning. Men detta kommer alltid att under
            nuvarande omständigheter vara ett fåtal undantags- människor förbehållet.
            Den stora mängden af jordarbetare måste, lik-
          </p>
          <pb facs="riksdagen-motions-pdf/data/1907/mot_1907__ak__161/mot_1907__ak__161-003.pdf"/>
          <p xml:id="i-7JXLGhkAXpQi5RZ8vb9Lve">
            Motioner i Andra Kammaren, N:o 161. 3
          </p>
          <p xml:id="i-UmWdk4JzXJfejtMoQUXfe5">
            som på andra områden, fattas af en ny tidsströmning, som rycker
            dem med sig på en gång och samfäldt. Det är nu äfven en särskild
            omständighet, som manande för fram denna sak på dagordningen.
            Det stundar en representationsförändring. Hur den i öfrigt må
            utfalla, två saker vet man med visshet om den- samma. För det
            första att städernas representationsrätt skall minskas samt de
            mandat, som tagas ifrån dem, läggas till landsbygden. Och för
            det andra att införandet af allmän rösträtt, hur kringskuren den
            än hotar att bli genom alla kvinnors och en mängd myndiga mäns
            obehöriga uteslutande, likväl kommer att få sin största betydelse
            för landsbygden, där stora grupper af medborgare nu skola för
            första gången erhålla medborgarrätt. Landsbygdens befolkning erhåller
            härigenom nya möjligheter för sin egen uppryckning men tillika
            ett större ansvar gent emot landet i sin helhet. Hvad är då att
            göra, frågar man? Jo, vägen ligger klar. Lands- bygdens arbetare
            måste trots svårigheterna söka i tillämpliga delar tillägna sig
            stadskulturens och industriens öfverlägsna arbetsmetoder. Och
            särskildt måste de lära sig förstå den sanningen att, såsom det
            blifvit uttryckt: »inom ditt eget bröst de bo ditt ödes stjärnor».
            Den väckelse till upplysning och framsteg i politiskt och ekonomiskt
            af- seende, som likt ett vårregn skall locka fram spirande lif
            ur en för- torkad jordmån, måste komma från denna befolkning själf.
            Och detta kan icke ske annat än genom sammanslutning. Norrlandskommittén,
            som hade till uppgift att föreslå åtgärder för vidmakthållande
            och stärkande af den jordbrukande befolkningen i Norrland och
            Dalarne, förordade visserligen för sådant ändamål en hel rad af
            oundgängliga statsomsorger. Men kommittén slutade med att särskildt
            framhålla vikten af kooperation mellan jordbrukare. Det vidlyftiga
            betänkandets sista ord äro, att »statens åtgärder härutinnan liksom
            i så många andra afseenden förslå ej långt, därest de ej mötas
            af en kraftig själfverksamhet från befolkningens sida». När man
            nu talar om jordarbetarna så syftas naturligtvis närmast på deras
            hufvudstyrka småbönder och torpare. Därtill komma på de större
            egendomarne alla, som arbeta i jorden ej för egen räkning utan
            såsom lönarbetare, vanligen kallade statare samt drängar och pigor.
            Dessa sistnämndas emancipationslinjer hafva många anknytningspunkter
            till industriarbetarnes, då äfven här gäller att utjämna intressemotsat-
            serna mellan kapital och lönarbete. Men de äro också nära förbundna
            med småböndernas och torparnes angelägenheter. En väsentlig del
            af dessa lönarbetares sträfvanden måste nämligen ha till mål,
            att äfven
          </p>
          <pb facs="riksdagen-motions-pdf/data/1907/mot_1907__ak__161/mot_1907__ak__161-004.pdf"/>
          <p xml:id="i-82D41wCsWWnwCVJf6SCxev">
            4 Motioner i Andra Kammaren, N:o 161.
          </p>
          <p xml:id="i-LzjniTSGfjbS59WgBaXup4">
            de skola blifva sina egna. Detta gynnas särskildt i den mån de
            större egendomarne sönderfalla eller möjligen i någon aflägsnare
            framtid kunna här och hvar öfvertagas till kooperativt sambruk.
            Till förenämnda två kategorier af besutna och obesutna jordarbetare
            ansluta sig två grupper människor, på vissa orter sammanfattade
            under benämnigarne backstugu- sittare och inhysingar, hvilka kanske
            äro de sämst ställda jordarbetarne. Det gäller således för alla
            dessa jordarbetare att sluta sig samman till upplysning om sina
            plikter och rättigheter och sin samhörighet med sambhället och
            alla reformsträfvanden inom detsamma till ett arbete, som med
            tidsenliga metoder och stödt af solidariteten gifver nya oanade
            skördar åt landet och åt dem, som arbeta. Måtte denna pånyttfödelse
            bland landsbygdens arbetare komma allmänt och snart samt komma
            såsom en skapande kraft ur naturens barm, rik och gifvande.
          </p>
          <p xml:id="i-3FweZHKDWJHgEvuUnVPpn1">
            I två denna dag af mig gjorda framställningar (motionerna n:1is
            146 och 158) har betonats vikten af att staten bidrager till att
            skaffa jord åt landtbefolkningen genom upplösning af enskildes
            jord- monopol och förståndiga upplåtelser af egen jord. Därutöfver
            skulle det såsom ofvan anmärkts främst ankomma på befolkningens
            egen själfverksamhet att länka sina öden. Men det är mycket, som
            staten äfven här kan och bör göra för att något bana vägarne.
            För det första saknas all ingående kännedom om landtbefolkningens
            lefnadsförhållanden i olika trakter af vårt land. Vi veta i det
            offfent- liga lifvet egentligen så litet om dessa förhållanden,
            ehuruväl litet hvar nog haft tillfälle att mångenstädes med rörelse
            iakttaga små- bönders, torpares och andra jordarbetares tåliga
            kamp för tillvaron i undangömda vinklar under de sträfsammaste
            omständigheter. Det gifves oändligt mycket här, som icke är som
            det bör vara, men hvilket skulle kunna bättras, blott det komme
            fram ordentligt i ljuset. Och det gäller därvid att icke, såsom
            vanligen sker, undersöka endast männens och någon gång jämväl
            s. k. själfförsörjande kvinnors lefnadsförhållanden utan äfven
            något se till, huru hustrurna och alla själfförsörjande kvinnor
            hafva det. Riksdagen har genom särskilda beslut åren 1893, 1896
            och 1902 träffat begynnande anstalter till samlande, bearbetande
            och publicerande af en svensk »arbetsstatistik». Men denna är
            endast afsedd och plan-
          </p>
          <pb facs="riksdagen-motions-pdf/data/1907/mot_1907__ak__161/mot_1907__ak__161-005.pdf"/>
          <p xml:id="i-JFiPUdNTmBzaDbJgMG8kDu">
            Motioner i Andra Kammaren, N:o 161. 5
          </p>
          <p xml:id="i-WbGn1fvV5pzLUP8HBacR1n">
            lagd för en undersökning af de olika industrigrenarna och under
            tiden glömmer man som vanligt bort landtarbetarna. De sistnämndas
            öfver- gifna belägenhet, isolerade som de bo kringströdda i det
            stora land- skapet, innefattar en ytterligare uppfordran för det
            allmänna att i tid taga sig an deras sak. Många nya för den industriella
            arbetsstatistiken främmande spörsmål framträda ock här till begrundande.
            En dylik undersökning är visserligen ett omfattande företag och
            kan därföre endast småningom föras framåt. Äfven i detta ligger
            en anledning att ej skjuta upp saken. Allt sträfvande att främja
            landtarbetarnes bästa blir emellertid famlande och maktlöst, om
            det ej bygger på samverkan med dem och på verklig sakkännedom.
            Några egna organisationer äga de ej ännu i afsevärd mån. Af detta
            skäl och med hänsyn jämväl till de stora afstånden fordras det
            någon organisation på de olika orterna, som kan förmedla upplysningarna,
            taga initiativ och på nära håll väcka intresset för frågorna hos
            dem, det gäller. Förebild till en sådan organisation kunna vara
            de genom 1903 års skogslagstiftning inrättade skogsvårdskommittéerna
            i kommunerna jämte de öfver dem stående skogsvårdsstyrelserna,
            en i hvarje län. Norrlandskommittén föreslog också för hvarje
            af de sex nordligaste länen en jordbrukskommission samt därunder
            lydande jordbrukskommittéer i de särskilda socknarna. Liknande
            anordningar kan ju också tänkas för hela riket. Kommittén afsåg
            visserligen att gifva denna organisation de särskilda uppdragen
            att söka i första hand genom frivilliga öfver- enskommelser anskaffa
            odlingslägenheter på bolagshemman, när efter- frågan därom yppade
            sig, med befogenhet för kommissionen att eljest väcka fråga att
            anskaffa dylika lägenheter medelst expropriation. Dessutom skulle
            kommissionen ha uppsikt öfver tillämpningen af en föreslagen lag
            till förekommande af vanhäfd å bolagshemman. Oafsedt dylika särskilda
            uppgifter föra de många uppslagen i jordbrukets sociala frågor
            så många nya intressen och problem fram på dagordningen, att det
            väl behöfves målsmän i orterna för just detta. De många krafven
            på småbruk och egna hem, den ofvan ifrågasatta undersökningen
            af landtarbetarnes ställning, statens egnahemslånerörelse, det
            kooperativa föreningsväsendet och mycket annat kräfver enhetlig
            ledning icke minst i orterna. De två stora frågorna på landsbygden
            äro ju också: odlingspolitik och skogspolitik. Odlingspolitiken
            går före den andra men bägge äro de nära sammanvuxna och betinga
            hvarandra ömsesidigt. »Bruka plogen, akta skogen» säger det upprepade
            omkvädet i en bekant dikt. I för-
          </p>
          <pb facs="riksdagen-motions-pdf/data/1907/mot_1907__ak__161/mot_1907__ak__161-006.pdf"/>
          <p xml:id="i-JFb3L8QkVtD5bUew777BYg">
            6 Motioner i Andra Kammaren, N:o 161.
          </p>
          <p xml:id="i-X4qy2ukLtadU2SjpTosQJ5">
            ordningen om skogsvårdsstyrelser, är såsom dess första uppgift
            angifven att af eget initiativ vidtaga åtgärder ägnade att befrämja
            den enskilda skogshushållningen. En lokal representation för jordbruket
            skulle utom nyss antydda speciella uppgifter äfven äga en dylik
            allmän be- fogenhet i afseende å jordbrukets befrämjande. Viktigast
            är inrättandet af lokala representationer i kommunerna och därvid
            kan det kanske stanna tills vidare. Därjämte kan möjligen 1 början
            lämnas de olika kommunerna frihet att afgöra, om de vilja tillsätta
            en jordbrukskommitté eller icke eller sammanslå den med skogsvårdskommittén
            i orten. Hushållningssällskapen behöfva ej ta illa vid sig öfver
            ett sådant förslag som detta lika litet som öfver inrättandet
            af särskild representa- tion för skogsbruket. De äro ej organiserade
            för ifrågavarande ända- mål samt hafva sina gamla uppgifter oförkränkta.
            I detta sammanhang må erinras om den goda hjälp det allmänna sannolikt
            skulle få, därest man i dylika frågor och särskildt i en sådan
            undersökning, som ofvan förordats, sökte biträde hos sociala förbund
            och föreningar, studentföreningar och liknande enskilde sammanslut-
            ningar, som ägna ett nitiskt och oegennyttigt arbete åt det allmänna
            bästa. Helt visst skulle man där gärna begagna ett erbjudet tillfälle
            att få verka äfven omedelbart i den aktuella politiken. Och staten
            skulle få just det bistånd, som här är oundgängligt, bistånd af
            per- soner, som arbeta af kallelse och ej å ämbetets vägnar. Till
            sist skulle det ligga nära till hands att här såsom en tredje
            sak uppta frågan om statens understödjande af kooperativa rörelsen
            bland småbrukarne. Men det skäligen ringa afseende, som ägnades
            en motion i ämnet vid 1902 års riksdag, afskräcker mig. Jag får
            således med stöd af det anförda, yrka allenast
          </p>
          <p xml:id="i-3BYShRfMLcKht7Sa6MWPbu">
            att Riksdagen måtte besluta att hos Kungl. Maj:t begära: 1:o0)
            en utredning om lämpligaste sättet för åstadkommandet af en undersökning
            och statistisk ut- redning rörande landtarbetarnas (småbönders,
            torpares, statares, drängars och pigors, backstugusittares och
            s. k. inhysingars med feres) lefnadsförhållanden samt fram- läggande
            för Riksdagen af de förslag, som med anled- ning däraf kunna synas
            påkallade, 2:0) ett öfvervägande, huruvida och i hvad mån, i anslutning
            till den nya organisationen af skogsvårds-
          </p>
          <pb facs="riksdagen-motions-pdf/data/1907/mot_1907__ak__161/mot_1907__ak__161-007.pdf"/>
          <p xml:id="i-5iWWYovGDBkAQEYXDZ7TNH">
            Motioner i Andra Kammaren, N:o 161. 7
          </p>
          <p xml:id="i-KbfSTA5wUzb52XcpzT4UgN">
            styrelser i länen och skogsvårdskommittéer 1 kom- munerna såsom
            representanter för skogshushållningen, kunna lämpligen anordnas
            enahanda lokala repre- sentationer för jordbruket genom inrättandet
            af jord- brukskommissioner och i synnerhet jordbrukskommittéer,
            samt framläggande för Riksdagen af de utaf utred- ningen föranledda
            förslag till inrättandet af dylika representationer och till uppgifter,
            som skulle till en början åligga dem.
          </p>
          <p xml:id="i-4bEoVvviKNS2Zir9PC3UTH">
            Med anledning af 55 $ 3 mom. riksdagsordningen nödgas jag i denna
            motion formelt framställa det under 1:0) upptagna yrkandet och
            kommer yrkandet 2:0) att upprepas såsom särskild motion.
          </p>
          <p xml:id="i-Y6W5L4hc144dTVBrKtSKEg">
            Stockholm den 26 januari 1907. Carl Lindhagen.
          </p>
        </div>
      </div>
    </body>
  </text>
</TEI>
