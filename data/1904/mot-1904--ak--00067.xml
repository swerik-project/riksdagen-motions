<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1904--ak--00067">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__67/mot_1904__ak__67-001.pdf"/>
      <div xml:id="i-4k3hFDoFXn7pk47Dj2MJwp" type="motHeader">
        <div xml:id="i-CjRtVhikfv2wywy5VmPKAg" type="motTitle"/>
        <div xml:id="i-6Z3X1iEhjLTzLiLfPRNHjp" type="motSubmissionInfo"/>
      </div>
      <div xml:id="i-RzXdLP2ZJYmEd4VcUfRzF3" type="motBody">
        <div xml:id="i-45P2cDqsPcB7ktoGr2R7ro">
          <p xml:id="i-QeEihXHhZKRM6n7NFsC77o">
            Motioner 1 Andra Kammaren, N:o 67. 1
          </p>
          <p xml:id="i-MVaa9mLWnFN1fV19yNqw91">
            N:o 67.
          </p>
          <p xml:id="i-VybBbBotjnbFgX3DnmgSBr">
            Af herr K. F. G. Almqvist m. fl., om anslag till den med Uppsala
            enskilda läroverk förenade fackskolan för huslig
          </p>
          <p xml:id="i-42zuc8MsKPToG6Tw9eid6K">
            ekonomi.
          </p>
          <p xml:id="i-C6H8DtvwyikZVrDqcsoVWs">
            I statsverkspropositionen har Kungl. Maj:t ($ 115 under 8:de
            hufvud- titeln) föreslagit Riksdagen att för uppehållande under
            år 1904 och 1905 af undervisningen vid den med Uppsala enskilda
            läroverk förenade fack- skolan för huslig ekonomi på extra stat
            för 1905 bevilja ett anslag af 6,800 kronor, att utgå under de
            villkor, Kungl. Maj:t kan finna skäligt bestämma. Med tillägg
            af förut beviljadt anslag för 1904 skulle nämnda läroanstalt,
            under förutsättning af bifall till Kungl. Maj:ts förslag, för
            hvartdera af åren 1904 och 1905 komma i åtnjutande af 5,000 kronor
            i statsunderstöd. Fackskolans styrelse har emellertid hos Kungl.
            Maj:t anhållit, att Kungl. Maj:t ville i nådig proposition till
            årets Riksdag hemställa om ett tillägg af 3,800 kronor till redan
            beviljadt anslag för 1904 och ett anslag å 7,000 kronor för 1905,
            så att understödsbeloppet för hvartdera året blefve 7,000 kronor.
            Rörande den motivering för statsunderstöd å 7,000 kronor, som
            styrelsen i sin till Kungl. Maj:t ingifna ansökan förebragt och
            hvari jämväl åberopas en af herr landshöfding F. Boström vid 1903
            års riksdag väckt motion jämte statsutskottets däröfver afgifna
            — visser- ligen afstyrkande, men i sak mycket välvilliga — utlåtande,
            hänvisas till statsverkspropositionen. Af densamma framgår, att
            Kungl. Maj:t icke haft någonting att anmärka i fråga om skolans
            uppgift och verksamhet, äfven- som att Kungl. Maj:t funnit behofvet,
            sådant det af styrelsen framlagts, Bih. till Riksd. Prot. 1904.
            1 Saml. 2 Afd. 2 Band. 25 Häft. (N:is 67—68). 1
          </p>
          <pb facs="riksdagen-motions-pdf/data/1904/mot_1904__ak__67/mot_1904__ak__67-002.pdf"/>
          <p xml:id="i-UdAkXxBjCJGNxJDoU7dSBk">
            2 Motioner i Andra Kammaren, N:o 67.
          </p>
          <p xml:id="i-U8jko8oPpVDhsmob5Mk1xk">
            genom den gifna utredningen fullständigt konstateradt. Då Kungl.
            Maj:t emellertid föreslår blott 5,000 kronor i årligt understöd
            i stället för af styrelsen äskade 7,000 kronor, antager Kungl.
            Maj:t, dels att enskilda bidrag äfven framdeles kunna påräknas
            till fyllande af bristen i fack- skolans årliga budget, dels att
            inkomsterna kunna ökas genom tillväxt i elevantalet. Vi torde
            icke behöfva inför Riksdagen påpeka vikten af att de s. k. praktiska
            ämnena, särskildt just det ämne, det här gäller, huslig ekonomi,
            som afser den uppväxande kvinnliga ungdomens danande till dugliga
            mödrar och husmödrar, för hemmets och familjens uppgifter, mera
            omhuldas vid våra undervisningsanstalter, än hittills varit fallet,
            då bokstudier inom dem alltför ensidigt varit förhärskande. Samtliga
            statsmakter torde i detta afseende vara ense. Men under sådan
            förutsättning synes oss den af Kungl. Maj:t föreslagna sänkningen
            af det ifrågasatta understödet för fack- skolan ej vara alldeles
            lycklig, då vi tro oss kunna påvisa omöjligheten af att på af
            Kungl. Maj:t angifna sätt få inkomster och utgifter att täcka
            hvarandra. Hvad först angår utsikten till ökning af fackskolans
            inkomster genom ökning af elevantalet, är sålunda att märka, att
            skolan icke kan mottaga flere elever, än den har, utan att den
            ekonomiska ställningen blir ändå sämre. Den, som är förtrogen
            med huru undervisning i skolkök går till, vet nämligen, att en
            lärarinna i ett kök ej kan undervisa mer än 15—16 elever. Är elevernas
            antal i en afdelning större, fordras två lärarinnor, och en sådan
            anordning innebär ingen besparing. Nu är elevantalet i skolans
            alla afdelningar redan uppe vid maximum, eller så nära intill
            detsammma, att den högst obetydliga tillökning, som ännu är. möjlig,
            mer än väl behöfves för att möta oförutsedda utgifter. I »fortsättningskursen»
            (för flickor, som nyss slutat folkskolan) äro visserligen för
            närvarande 5 platser lediga; men denna kurs bekostas väsentligen
            genom anslag från Uppsala stad, och då årsafgiften på grund af
            aftalet med staden ej får öfverstiga 5 kronor, spelar det ingen
            roll, om dessa 5 platser blifva besatta. I lärarinnekurserna,
            som för läroanstalten äro hufvudsak och som ensamma vålla förlust,
            mottagas nu 27 elever. Ett större antal kan icke mottagas, emedan
            för ett större antal ej kan beredas nödigt antal öfnings- och
            prof- lektioner utan tillökning af öfningsklasserna, hvilket åter
            skulle medföra vida större utgifter, än ytterligare elevafgifter
            kunde betäcka. Ett ökadt antal lärarinneelever skulle sålunda
            alldeles afgjordt ge förlust i stället för vinst. Af samtliga
            kurser är det blott »husmoderskursen», som verkligen
          </p>
          <pb facs="riksdagen-motions-pdf/data/1904/mot_1904__ak__67/mot_1904__ak__67-003.pdf"/>
          <p xml:id="i-RfhM698AeUgSiNwSpZZfxV">
            Motioner i Andra Kammaren, N:o 67. 3
          </p>
          <p xml:id="i-Q8ntGgiPKHRr7BX5FZQbMg">
            ger någon vinst. Den inrättades också ursprungligen just för
            att upp- hjälpa skolans ekonomi, och den från denna kurs påräknade
            vinsten ingår redan i den stat för 1904, som styrelsen i sin hemställan
            till Kungl. Maj:t åberopat och bilagt. Någon ökning i elevantalet
            i husmoderskursen skulle dock vara möjlig endast genom att inrätta
            en 3:dje parallellafdel- ning med inredning af ytterligare ett
            kök och antagande af ytterligare en lärarinna. Men antalet sökande
            till husmoderskursen har hittills aldrig öfverstigit det antal
            platser, som de 2 befintliga parallellafdelningarna in- rymma,
            så mycket, att det finns någon utsikt till att en 3:dje parallell-
            afdelning skulle få fullt lärjungeantal. Om åter elevantalet i
            en afdelning understiger 12, så blir resultatet äfven i denna
            kurs förlust. I special- kursen, med finare matlagning och klädsömnad,
            kunna ej med fördel undervisas mer än 10—12 elever. Endast i praktiska
            yrkeskursen (för utbildning af kokerskor och hushållerskor), där
            styrelsen i staten beräknat 12 lärjungar, kunna utan olägenhet
            mottagas ännu tre, hvilket kan ge en öfverskjutande inkomst af
            några hundra kronor. Å andra sidan skulle efter den uppgjorda
            staten äfven ett statsanslag å 7,000 kronor ej fullt räcka till.
            För öfrigt må upplysas, att, sedan fackskolans styrelse i september
            1903 till Kungl. Maj:t inlämnade sin anhållan om statsunderstöd,
            styrelsen an- tagit elever i 1904 års lärarinnekurser till ett
            antal af 27 (jämte en extra elev), medan förut antalet platser
            varit 17. Dels ville styrelsen bland 46 sökande ej utestänga allt
            för många, dels har det under senare år visat sig, att efterfrågan
            å från fackskolan utexaminerade lärarinnor varit större än tillgången,
            och skolan hade då ännu ett kök, som blott delvis var upptaget
            och som genom vissa anordningar kunde göras lämpligt för under-
            visning af lärarinneelever. Af inom styrelsen gjorda beräkningar,
            som föregingo nyss nämnda beslut, framgick, dels att en sådan
            tillökning i elevafgifter skulle räcka till att betäcka nytillkommande
            kostnader (men att någon vinst ej vore att påräkna), dels att
            det skulle vara möjligt — med anlitande af skolans samtliga kurser
            — att bereda högst 27 lärarinne- elever samma antal öfnings- och
            proflektioner som förut. Utsikten att på enskild väg årligen kunna
            insamla omkring 2,000 kronor till en anstalt, som redan är tio
            år gammal och under denna tid måst taga den intresserade allmänhetens
            penningtillgångar mycket starkt i anspråk, torde vara ganska ringa.
            De senast afgifna årsredogörelserna visa, att ännu under år 1901
            inflöto i gåfvor 3,225 kronor, följande år 1902 blott 1,575 kronor,
            medan år 1903 (utom några böcker och andra
          </p>
          <pb facs="riksdagen-motions-pdf/data/1904/mot_1904__ak__67/mot_1904__ak__67-004.pdf"/>
          <p xml:id="i-7Yoq44MfJkTr7R7DyJiUTG">
            4 Motioner i Andra Kammaren, N:o 67.
          </p>
          <p xml:id="i-G4b1ypvbTdX3K8CVTrSJ9z">
            inventarier till ett värde af omkring 200 kronor) inkommit 45
            kronor. Det går tydligen icke att i längden anlita den enskilda
            offervilligheten för en läroanstalt, som ju i alla fall icke i
            egentlig mening är någon välgörenhetsinrättning. För öfrigt ingår
            redan i den uppgjorda staten 520 kronor gåfvomedel (räntor å skänkt
            kapital). Då vi sålunda tro oss ha uppvisat, att ingendera af
            de två utvägar, som i Kungl. Maj:ts framställning angifvits för
            fyllandet af den årliga bristen i fackskolans budget, kan antagas
            leda till önskadt resultat, då fackskolan fyller ett kändt behof,
            som annars — om denna läroanstalt nödgas inskränka sin verksamhet,
            på samma gång som ständigt nya skol- kök behöfva lärarinnor —
            måste på annat sätt, utan tvifvel med vida större omkostnader,
            för statsverket fyllas, och då för öfrigt fackskolan, som redan
            står under statskontroll, enligt för densamma gällande stadgar,
            har hela karaktären af en allmän inrättning, hemställa vi,
          </p>
          <p xml:id="i-9pRrUkZ94sRQsRsqgWnsdN">
            att Riksdagen för uppehållande under åren 1904 och 1905 af undervisningen
            vid den med Uppsala enskilda läroverk förenade fackskolan för
            huslig eko- nomi måtte på extra stat för år 1905 bevilja ett anslag
            af 10,800 kronor samt medgifva, att däraf må för 1904 utgå 3,800
            kronor, att utöfver redan tilldeladt anslag för sagda ändamål
            användas, allt under de villkor, Kungl. Maj:t kan finna skäligt
            bestämma.
          </p>
          <p xml:id="i-4SXsynUUucekjehdn3C2Jx">
            Stockholm den 27 januari 1904.
          </p>
          <p xml:id="i-QubK4Tj1dKKqpW8XVD4aXn">
            Knut Almqvist. Joh. Nydal. A. Reuterskiöld. Aug. Henricson.
          </p>
        </div>
      </div>
    </body>
  </text>
</TEI>
