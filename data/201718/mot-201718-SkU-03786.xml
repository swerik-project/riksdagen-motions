<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-03786">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-RVBRPDgYSffQso5SLJ9Cxr">av Larry Söder m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3786 av Larry Söder m.fl. (KD)</title>
          <idno type="rdwebb">H5023786</idno>
          <rs type="number">3786</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5023786/text</ref>
          <ref type="dokument_url_html">http://data.riksdagen.se/dokument/H5023786</ref>
          <ref type="dokumentstatus_url_xml">http://data.riksdagen.se/dokumentstatus/H5023786</ref>
          <ref type="docx">http://data.riksdagen.se/fil/0D0E53B4-099A-4691-AEBD-CFF720115D81</ref>
          <ref type="pdf">http://data.riksdagen.se/fil/2FEC345A-D6BE-4D56-9247-382273DA8575</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SCS6LNfqu2uhSTAbs4sNXK" type="signed"/>
        <correspContext corresp="i-SCS6LNfqu2uhSTAbs4sNXK">
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-TanrSJY7juFC96E5dAvJGD" type="submitted">
          <date when="2017-10-05"/>
          <time when="16:06:22"/>
        </correspAction>
        <correspAction xml:id="i-DUXEsDsbJ4egjwfrcFy5Qo" type="reviewed">
          <date when="2017-10-05"/>
          <time when="21:07:37"/>
        </correspAction>
        <correspAction xml:id="i-2sM8LDCQvhumMXLGkAPZgd" type="referred">
          <date when="2017-10-13"/>
        </correspAction>
        <correspAction xml:id="i-LKd6Lpfgt7mMzqzEZoUTad" type="assigned">
          <date when="2018-11-21"/>
          <time when="15:24:57"/>
        </correspAction>
        <correspContext corresp="i-LKd6Lpfgt7mMzqzEZoUTad">
          <ref type="assignedTo">Skatteutskottet</ref>
        </correspContext>
        <correspAction xml:id="i-V5ZS1VPhcdCS9kCGVhyKuT" type="behandlas_i"/>
        <correspContext corresp="i-V5ZS1VPhcdCS9kCGVhyKuT">
          <ref type="uppgift">2017/18:SkU1</ref>
          <ref type="ref_dok_id">H501SkU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YFf4mgAhRMuKanE8cJDMu4" type="behandlas_i"/>
        <correspContext corresp="i-YFf4mgAhRMuKanE8cJDMu4">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LRiQRfekH1LmHGsgHmzgSR" type="behandlas_i"/>
        <correspContext corresp="i-LRiQRfekH1LmHGsgHmzgSR">
          <ref type="uppgift">2017/18:SkU12</ref>
          <ref type="ref_dok_id">H501SkU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU12</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WEpyJN8kehMYQtcymr2dUU" type="behandlas_i"/>
        <correspContext corresp="i-WEpyJN8kehMYQtcymr2dUU">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VB7eGCxk6LH65RWSafbLHL" type="motHeader">
        <div xml:id="i-4WnQFTVn5xF7wsmNJUqMoe" type="motTitle">
          Motion till riksdagen 2017/18:3786 av Larry Söder m.fl. (KD)
          Utgiftsområde 3 Skatt, tull och exekution
        </div>
      </div>
      <div xml:id="i-B23MvQPjMSLgBNS3jcRTaT" type="motBody">
        <div xml:id="i-VeQUDsYR34i9mpj7694atM" type="motProposal" subtype="förslag">
          <head xml:id="i-78MjHYpDdBk5oGs3Hnp4GQ">
            Förslag till riksdagsbeslut
          </head>
          <list xml:id="i-5r6JdRJpGMPnuwrnrq2pRS" style="ol">
            <item xml:id="i-DQXrV38ytcMhZYeKqGoskv">
              Riksdagen anvisar anslagen för 2018 inom utgiftsområde 3 Skatt,
              tull och exekution enligt förslaget i tabell 1 i motionen.
            </item>
            <item xml:id="i-SR17yc8GjxWmE9mXgWNPFX">
              Riksdagen ställer sig bakom det som anförs i motionen om att
              skydda den svenska skattebasen och tillkännager detta för regeringen.
            </item>
            <item xml:id="i-UFAnsyn9b4HaCcP1zz31HL">
              Riksdagen ställer sig bakom det som anförs i motionen om att
              synliggöra skattetrycket och tillkännager detta för regeringen.
            </item>
            <item xml:id="i-G6ouu6aGTYkF7shis2FfRV">
              Riksdagen ställer sig bakom det som anförs i motionen om att
              minska det personliga ansvaret för ett aktiebolags skatteskulder
              och tillkännager detta för regeringen.
            </item>
            <item xml:id="i-SQfE5M4kVhmWZhUq1nv7xQ">
              Riksdagen ställer sig bakom det som anförs i motionen om att
              förbättra ersättningsreglerna vid skattemål och tillkännager detta
              för regeringen.
            </item>
            <item xml:id="i-VjDr2nr19omuaNFCmmQLeE">
              Riksdagen ställer sig bakom det som anförs i motionen om mer
              generösa anståndsregler för skatteskulder under den tid en juridisk
              skatteprocess pågår och tillkännager detta för regeringen.
            </item>
            <item xml:id="i-9hd7frzNVB8qBbUwjDpqMV">
              Riksdagen ställer sig bakom det som anförs i motionen om att
              möjligheten för skogsägare att skjuta upp skatten bör kvarstå
              och tillkännager detta för regeringen.
            </item>
            <item xml:id="i-2ZG6jPDZUM72sXEUqdtaJH">
              Riksdagen ställer sig bakom det som anförs i motionen om att
              återinföra och utveckla avdragsrätten för gåvor och tillkännager
              detta för regeringen.
            </item>
            <item xml:id="i-D7KsDYs8DAkffAp7GqcFpL">
              Riksdagen ställer sig bakom det som anförs i motionen om att
              komplettera utredningen om att avveckla fastighetstaxeringssystemet
              och tillkännager detta för regeringen.
            </item>
          </list>
        </div>
        <div xml:id="i-ED7TW8PXy3c5qPpn8PKA7z" type="motContent">
          <head xml:id="i-6BTp3az65Es7ZTcHJb3XWd" type="h1">
            Anslagsanvisning
          </head>
          <p xml:id="i-3u1ZsTaMEL49nwu6bC2yot">
            Tabell 1 Kristdemokraternas förslag till anslag för 2018 uttryckt
            som differens gentemot regeringens förslag
          </p>
          <p xml:id="i-Y1uYDEVBHAUsGEjnMG29hX">
            Anslagsförslag 2018 för utgiftsområde 3 Skatt, tull och exekution
          </p>
          <p xml:id="i-SCzoe5ZJRnrc8TonqBG2Bm">
            Tusental kronor
          </p>
          <table xml:id="i-JtrFcqA3YCHe2x2jXdaFwc">
            <row xml:id="i-WUA46FWp9oaWWyx5NNTKMD" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-7EKH5KvF6mT5RL5tMSKxnT">
              <cell>
                1:1
              </cell>
              <cell>
                Skatteverket
              </cell>
              <cell>
                7 590 735
              </cell>
              <cell>
                −40 000
              </cell>
            </row>
            <row xml:id="i-BUALqhR7YJF4h9etxWDGuy">
              <cell>
                1:2
              </cell>
              <cell>
                Tullverket
              </cell>
              <cell>
                1 862 074
              </cell>
              <cell>
                −11 000
              </cell>
            </row>
            <row xml:id="i-AbubGfXwLJg1BmB5q9ACJj">
              <cell>
                1:3
              </cell>
              <cell>
                Kronofogdemyndigheten
              </cell>
              <cell>
                1 946 575
              </cell>
            </row>
            <row xml:id="i-4wBLNW268XGzGzvFSB89GF">
              <cell>
                Summa
              </cell>
              <cell>
                11 399 384
              </cell>
              <cell>
                −51 000
              </cell>
            </row>
            <row xml:id="i-RKM5zSkS4NN3Wa8R7oqzJ2">
              <cell>
                Specificering av anslagsförändringar
              </cell>
            </row>
            <row xml:id="i-G3e3cnQB2LeYoZ5fYbS7Zv">
              <cell>
                PLO
              </cell>
              <cell>
                −10 000
              </cell>
            </row>
            <row xml:id="i-QUNiDiKJvHs2cx2AN4s2gE">
              <cell>
                Budgetrådgivare
              </cell>
              <cell>
                +10 000
              </cell>
            </row>
            <row xml:id="i-UWTDVhJdPCskao8rnmQqqF">
              <cell>
                1:3
              </cell>
              <cell>
                Kronofogden
              </cell>
            </row>
            <row xml:id="i-BG19ru8GKwoFYWbCqUX6L2"/>
          </table>
          <p xml:id="i-HqjaxCvev1otXKZcYVL4S2">
            Tabell 2 Kristdemokraternas förslag till anslag för 2018 till
            2020 uttryckt som differens gentemot regeringens förslag
          </p>
          <p xml:id="i-Rg8RLUVUonxLe2NtLdJA1W">
            Miljoner kronor
          </p>
          <table xml:id="i-3TWDLknDHYAmXTcFWWi8JT">
            <row xml:id="i-APqhjR9mxU6bjQtdewC42Q">
              <cell>
                Utgiftsområde 3 Skatt, tull och exekution
              </cell>
            </row>
            <row xml:id="i-MRaTzgn772LyDqCNgr8xnu">
              <cell>
                1:1
              </cell>
              <cell>
                Skatteverket
              </cell>
              <cell>
                –40
              </cell>
              <cell>
                –75
              </cell>
              <cell>
                –115
              </cell>
            </row>
            <row xml:id="i-6B818tLgjZx48fis4jyokx">
              <cell>
                1:2
              </cell>
              <cell>
                Tullverket
              </cell>
              <cell>
                –11
              </cell>
              <cell>
                –20
              </cell>
              <cell>
                –29
              </cell>
            </row>
            <row xml:id="i-RXQ3YJ5SPZaHHssAN9dihF">
              <cell>
                1:3
              </cell>
              <cell>
                Kronofogdemyndigheten
              </cell>
              <cell>
                –9
              </cell>
              <cell>
                –19
              </cell>
            </row>
            <row xml:id="i-Dm5hnLeacDmCAubq7Bri3q">
              <cell>
                Summa
              </cell>
              <cell>
                –51
              </cell>
              <cell>
                –104
              </cell>
              <cell>
                –163
              </cell>
            </row>
            <row xml:id="i-3AFspP75uGZ9GALYbYhKMG">
              <cell>
                Specificering av anslagsförändringar
              </cell>
            </row>
            <row xml:id="i-8Rq7JwTk5WYwKy4W7wLzPc">
              <cell>
                PLO
              </cell>
              <cell>
                –10
              </cell>
              <cell>
                –19
              </cell>
              <cell>
                –29
              </cell>
            </row>
            <row xml:id="i-WTabZ4aqCuL2XUU36PB5oN">
              <cell>
                Budgetrådgivare
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
            <row xml:id="i-YQb3ZcdyALHQDM7PvxD4pF">
              <cell>
                1:3
              </cell>
              <cell>
                Kronofogden
              </cell>
              <cell>
                –9
              </cell>
              <cell>
                –19
              </cell>
            </row>
          </table>
          <head xml:id="i-tq5Nuk97MdER9hwQLmAww" type="h1">
            Kristdemokratiska utgångspunkter i skattepolitiken
          </head>
          <p xml:id="i-WiA79GFv2nZqy5Skd59gwq">
            Enligt Kristdemokraternas mening är syftet med skatter att finansiera
            offentliga utgifter, styra den ekonomiska utvecklingen i en social
            och ekologisk riktning samt mildra inkomstspridningen. Samtidigt
            riskerar skatter att försämra ekonomins funktionssätt och leda
            till ett osunt ekonomiskt beteende. Strävan måste därför vara
            att skattesystemet är transparent och etiskt legitimt. Det är
            också viktigt att det utformas så att det stimulerar arbete, hederlighet,
            sparande och företagande.
          </p>
          <p xml:id="i-8gy9DYF3cfHzpYA2BngkTe">
            Skattesystemet ska vara utformat så att den enskilde i största
            möjliga utsträckning får behålla sin egen lön eller pension innan
            kompletterande bidrag betalas ut. Målet är att alla heltidsarbetande
            ska kunna leva på sin inkomst. Studier och kompetensutveckling
            måste löna sig. Skatte-, bidrags- och socialförsäkringssystemen
            ska sammantaget ta hänsyn till familjesituationen och försörjningsansvaret
            samt upplevas som rimliga av medborgaren.
          </p>
          <p xml:id="i-BgiG93mJ3Ca5Q9iu3DYEd3">
            I en globaliserad ekonomi utsätts främst kapitalskattesystemet
            för konkurrens. Kapitalskatterna måste därför vara konkurrenskraftiga.
            Beskattning av inkomster, varor, tjänster, fastigheter, förmögenhet
            eller andra former av beskattning får inte urholka äganderätten
            och ska utformas enligt vedertagna skatterättsliga principer som
            skatt efter bärkraft och likabehandling.
          </p>
          <p xml:id="i-RSKNUPF5hByDMTm2Ni3DUs">
            Skattesystemet ska bidra till ett gott klimat för företagsamhet
            och främja eget ansvarstagande. Det är dessutom viktigt att skattereglerna
            utformas så enkelt som möjligt för att underlätta bland annat
            för småföretagsamhet.
          </p>
          <p xml:id="i-MsGN7f7tsvuc3Ln6qvitw1">
            Nivån på mervärdesskatten bör i princip vara generell. En hög
            generell nivå på momssatsen medför dock att undantag kan behöva
            göras. Beskattningen ska utformas så att arbete gynnas medan förbrukning
            av ändliga naturresurser, miljöpåverkande utsläpp och annan miljöskadlig
            verksamhet motverkas.
          </p>
          <p xml:id="i-TUktVQwSiwEZyz7CKkvffJ">
            Det är en statlig uppgift att stödja kommuner som inte har ett
            tillräckligt skatteunderlag för att klara sina lagstadgade skyldigheter
            gentemot kommunens invånare.
          </p>
          <p xml:id="i-MDC9kpP1LZp2HL3paoGLD3">
            Under alliansregeringsperioderna 2006–2014 sänktes skattetrycket
            – mätt som totala skatteintäkter som andel av BNP – från 46 procent
            till 42,7 procent. Det var en väldigt positiv utveckling, som
            bidrog både till ökad frihet för människor och familjer och till
            ökade incitament till arbete och företagsamhet. Även framgent
            är det ett mål i sig att sänka skattetrycket, men varje skattesänkning
            måste samtidigt vägas mot andra angelägna prioriteringar inom
            välfärden. Kristdemokraterna anser att målbilden för skattetrycket
            bör vara att det inte ska överskrida 50 procent.
          </p>
          <p xml:id="i-2fBU6rqc52aP5zfdr5m3Wq">
            Sänkta skatter stärker Sverige
          </p>
          <p xml:id="i-Hy5yhLRjxz5Ay199Bg48rk">
            Kristdemokraterna sätter människans frihet högt. Därför anser
            vi att skattetrycket bör sänkas, för att medborgarna ska få mer
            pengar över i plånboken. Det stärker hushållens ekonomi och ökar
            tillväxten i landet, varpå fler jobb skapas och utanförskapet
            minskar. Kristdemokraterna anser att inkomstskatterna är för höga
            i Sverige. Jobbskatteavdragen som infördes under alliansregeringen
            var viktiga reformer för ökad frihet, starkare ekonomi och fler
            jobb. Den politiken bör fortsätta när väl statsfinanserna tillåter
            och andra prioriteringar är gjorda. Sänkt inkomstskatt, höjt grundavdrag
            och en avskaffad värnskatt är vägar framåt för att minska skattetrycket
            i Sverige.
          </p>
          <p xml:id="i-Nm2k6CKmpGYtJCL7sdbEsK">
            Avskaffa pensionärsskatten
          </p>
          <p xml:id="i-3HahAsjUCdqbAuqwQ1DHzA">
            Under alliansregeringen 2006–2014 sänktes skatten på pension
            hela fem gånger. Men för att prioritera att bryta utanförskapet
            och skapa fler jobb sänktes skatten på arbete mer. Det gav upphov
            till en skillnad i beskattningen mellan lön och uppskjuten lön:
            pension. Kristdemokraterna menar att skillnaden bör tas bort helt.
            Vi anser att skillnaden i beskattning mellan pensionärer och löntagare
            är orättvis, minskar legitimiteten för skattesystemet och bidrar
            till att förstärka skillnaden mellan grupper. Trots storslagna
            vallöften från Socialdemokraterna har nuvarande regering bara
            genomfört en blygsam skattelättnad för pensionärer.
          </p>
          <p xml:id="i-BpUXq5NvRqYrSj6hLnTz51">
            Kristdemokraterna prioriterar och finansierar fullt ut en sänkning
            av skatten på pension så att den likställs med den på lön. Det
            innebär en reform på 11,8 miljarder för 2018.
          </p>
          <p xml:id="i-4jtWTGiqKC1vK52TUFehSk">
            Utöka friskvårdsförmånerna
          </p>
          <p xml:id="i-EsAg12PcnHSheqdj4GGsHE">
            Ett ökat intresse och fler utövare av friskvårdsstärkande aktiviteter
            är en viktig del för folkhälsan. Idag finns därför skattefria
            friskvårdsbidrag för att stimulera till fysisk aktivitet. Trots
            det är det skattefria motions- och friskvårdsbidraget som arbetsgivare
            får ge till anställda begränsat i inkomstskattelagen till enklare
            form av motion- och friskvårdsaktivitet. I detta ingår inte ridning,
            golf och utförsåkning. Att golf, ridning och även utförsåkning
            är motionsformer som har positiv påverkan på både kropp och själ
            råder det ingen tvekan om. Och att dessa är exkluderade är märkligt.
            Kristdemokraterna anser att det är rimligt att även motionsformer
            som kräver viss utrustning ska kunna ge friskvårdsbidrag. Själva
            utövningen av golf, ridning eller utförsåkning kostar inte nödvändigtvis
            mer än ett gymkort och då borde det också vara möjligt att få
            friskvårdsbidrag för utövande av dessa idrotter. Därför anser
            Kristdemokraterna att aktiviteterna ridning, golf och utförsåkning
            ska inkluderas som avdragsgilla i inkomstskattelagen.
          </p>
          <p xml:id="i-MnUPHtMCkUKbvMSahq4X3P">
            Institutioner centrala för en välfungerande ekonomi
          </p>
          <p xml:id="i-LZXDfkTpmEseieBQUDfrVU">
            Myndigheterna Skatteverket, Tullverket och Kronofogdemyndigheten
            är av fundamental betydelse för en välfungerande ekonomi som präglas
            av ordning och reda. Skatteverket ser, framför allt, till att
            de skatter som bestäms av politikerna i riksdag, landsting/regioner
            och kommuner tas in.
          </p>
          <p xml:id="i-LQu8nyrjMZYqk4EWq8iesN">
            Tullverket kontrollerar flödet av varor in och ut ur Sverige,
            bidrar till ett säkert samhälle och säkerställer en konkurrensneutral
            och effektiv handel. Det senare är inte minst viktigt för Sverige
            som ett litet och exportberoende land.
          </p>
          <p xml:id="i-WK11x7oR3GarZZAbd6jubv">
            Kronofogdemyndigheten arbetar samtidigt med att upprätthålla
            en god betalningsvilja i samhället, vilket är viktigt för all
            form av företagsamhet och för att förtroendet människor emellan
            ska upprätthållas på en hög nivå. Viljan att göra rätt för sig
            är av grundläggande betydelse i ett väl fungerande samhälle. Totalt
            har de tre myndigheterna drygt 14 000 anställda.
          </p>
          <p xml:id="i-2MdpSktQN8QywkYRr5pQ4b">
            Kristdemokraterna anser att den svenska skattebasen bör skyddas.
            Samtidigt som det finns ett behov av en europeisk harmonisering
            anser Kristdemokraterna att svenska intressen bör värnas. I budgetpropositionen
            för 2016 tillförde regeringen Skatteverket vissa ytterligare medel
            för att den ser ett ökat behov att skydda den svenska skattebasen
            och säkerställa ett effektivt användande av automatiskt informationsutbyte.
            Kristdemokraterna välkomnar förstärkningen som för 2018 uppgår
            till 5 miljoner kronor.
          </p>
          <p xml:id="i-8QqxWLjmSGbzEarNNELKqk">
            Service, tillgänglighet och lokalisering
          </p>
          <p xml:id="i-EVjWL2mfjwbneWaLpbpytA">
            De tre myndigheternas service till medborgare och företagare
            bör fortsätta att förbättras. I detta avseende är det förstås
            centralt med vidareutvecklade e-tjänster. Allt fler människor
            använder dessa, exempelvis växte antalet besök på Skatteverkets
            webbplats med 8,6 procent till 48 miljoner besök under 2014. Men
            för de människor som ännu inte är fullt bekväma med elektronisk
            kommunikation är möjligheten till personliga möten vid servicekontor
            av stor betydelse. Myndigheterna behöver därför även fortsättningsvis
            ha god fysisk närvaro över hela landet.
          </p>
          <p xml:id="i-KyfHCuZqHmTCuChyQ3BJYk">
            Kristdemokraterna välkomnar Statskontorets förslag till nya principer
            för myndigheters lokaliseringar, som bland annat slår fast att
            myndigheter ska ta hänsyn till regional tillväxt vid beslut om
            lokalisering. Kristdemokraterna anser att Skatteverkets verksamhet
            ute i landet är viktig och motsätter sig därför fler nedläggningar
            av lokala kontor. Därför är det välkommet att regeringen avsätter
            medel för att utöka antalet servicekontor i Sverige. I likhet
            med regeringen, avsätter därför Kristdemokraterna pengar för att
            utöka Skatteverkets antal servicekontor.
          </p>
          <p xml:id="i-EoxQERajPuafJfnmGvKriF">
            Förbättrad skattemoral – den svarta ekonomin på tillbakagång?
          </p>
          <p xml:id="i-S8DfEuuLBSHNgSsvadxpPa">
            En förutsättning för att trovärdigheten för skattesystemet ska
            kunna upprätthållas är att den svarta ekonomin motarbetas och
            minskar. Det är inte förenligt med en god etik och ett gott samhällsansvar
            att undanhålla den skatt som är grunden för den välfärd vi har
            i Sverige. Människor kan ha invändningar mot olika procentsatser
            i olika skatter, eller skatters existens överhuvudtaget. Men skattebeslut
            som är fattade i god demokratisk ordning måste efterlevas, annars
            riskerar i förlängningen välfärdens finansiering att urholkas.
          </p>
          <p xml:id="i-DLLdHvhC8AphcjNJaPPXan">
            Lyckligtvis verkar det som att den svarta ekonomin är på tillbakagång.
            Skatteverket genomför årligen enkätundersökningar riktade till
            medborgare och företag. I den undersökning som presenterades i
            mars 2017 framkom att så få som 5 procent av respondenterna anser
            att det är okej att jobba svart, jämfört med 17 procent tio år
            tidigare. Undersökningen visade även att acceptansen för svartarbete
            generellt sett är låg.
          </p>
          <p xml:id="i-EGekyXSvGKP1cfG15ySUL9">
            Allmänhetens normer kring svartarbete och skattefusk har förändrats
            i positiv riktning under ungefär samma period som alliansregeringen
            införde jobbskatteavdragen och de så kallade ROT- och RUT-avdragen.
            Rapporten ”Om RUT och ROT och VITT och SVART”, som Skatteverket
            släppte 2011, visade på att de senare skattereformerna haft positiv
            påverkan på medborgarnas syn på svartarbete. I färska mätningar
            framkommer dock att benägenheten att anlita svart arbetskraft
            har ökat i samband med förändringarna i rut- och rot-systemen.
            Det syns en särskilt stor ökning under åren 2015-2016 i benägenheten
            att anlita svart arbetskraft. Skatteverket nämner själva den förändring
            som regeringen gjorde med ROT-avdraget. Kristdemokraterna ser
            därför allvarligt på att regeringen på olika sätt försämrar dessa
            reformer så kraftigt.
          </p>
          <p xml:id="i-MpYsZKH4J9Y2fcfCF8dPpu">
            Kristdemokraterna ser det som centralt att inte minst Skatteverket
            fortsätter arbetet med att trycka tillbaka den svarta ekonomin.
            I det avseendet är det extra viktigt att myndigheten håller uppe
            sina höga förtroendesiffror bland allmänheten. Även dessa hjälper
            till att hålla uppe skattemoralen.
          </p>
          <p xml:id="i-2bqWWspii7bdnose6vvK1V">
            Ytterst handlar det om att hålla nere det så kallade skattefelet,
            det vill säga skillnaden mellan den skatt som skulle ha fastställts
            om alla redovisat korrekt och den skatt som fastställs efter Skatteverkets
            kontroller. Flera indikatorer talar för att skattefelet minskat
            under perioden 2007–2012 (”Skattefelets utveckling i Sverige 2007–2012”).
          </p>
          <p xml:id="i-7RfbSVfCWiWMTLmSEVVfKe">
            Ett led i detta är att Skatteverket får ökade resurser för att
            göra oanmälda kontrollbesök och kontrollera personalliggare. Kristdemokraterna
            välkomnar därför regeringens satsning på Skatteverket med 18 miljoner
            årligen, för att detta arbete ska kunna utföras med god kvalitet.
          </p>
          <p xml:id="i-AuPCXQ2SAzudnhQHqhf5JF">
            Viktigt att ytterligare synliggöra skattetrycket
          </p>
          <p xml:id="i-VyTZHYJG3nwPMS2M7Qj4ox">
            Som angavs ovan sjönk skattetrycket i Sverige under alliansregeringsåren.
            Sverige har dock alltjämt en av de högsta skattekvoterna i världen.
            Sverige hade under 2016 det nionde högsta skattetrycket inom OECD.
            Och med regeringens höjda inkomstskatter har Sverige nu de högsta
            marginalskatterna i världen.
          </p>
          <p xml:id="i-U49UV1agL2NELXiCJL3QRo">
            Studier visar dock att svenskarna i gemen inte vet hur högt skatteuttaget
            är. Detta framkom inte minst i en rapport som samhällsdebattören
            och teknologie doktor Nima Sanandaji presenterade 2015. En viktig
            orsak till detta är att stora delar av skattetrycket kan betecknas
            som dolt.
          </p>
          <p xml:id="i-Twypbzjs5MtXDabwHmpevg">
            Detta är problematiskt av flera anledningar, inte minst för att
            det försvårar för medborgarna att bedöma huruvida man får ut det
            som utlovats av de inbetalade skattepengarna. Om stora delar av
            skatterna är dolda för medborgarna är det också svårare att bilda
            opinion för lägre skatter, men samtidigt enklare att höja desamma.
          </p>
          <p xml:id="i-PusYoBx9w4kmW1TP4jY4ga">
            År 2016 deklarerade 5,6 miljoner personer (av totalt 7,8 miljoner)
            elektroniskt. Det var cirka 200 000 personer fler än 2015. Drygt
            906 000 personer deklarerade via sms. Att servicen gentemot medborgarna
            ökar och deklarationerna förenklas måste ses som positivt. Samtidigt
            leder det sannolikt till att färre personer riktar full uppmärksamhet
            mot sina skatteuppgifter, vilket kan bidra till de resultat som
            Sanandaji påvisar.
          </p>
          <p xml:id="i-JN8dyaTmmFs2tuUJ4oNZ94">
            Vad kan man då göra? Offentliga arbetsgivare måste visa vägen
            genom att tydligare redovisa samtliga skatter och avgifter på
            lönebeskedet. Det är inte mer än rätt att vi politiker kontinuerligt
            arbetar med att belysa och informera om hur vårt samhällssystem
            fungerar och vilka fundament det vilar på. En sådan viktig faktor
            är skattesystemet och medborgarnas vilja att betala skatt. För
            att förtroendet framöver ska fortsätta att vara stort för skattesystemet
            behöver vi göra vad vi kan för att informera om hur det fungerar
            och hur mycket skatt som egentligen tas in.
          </p>
          <p xml:id="i-T2FiiNDQ9bp3YgVhMHxFGw">
            Stärkt juridiskt skydd för företagare
          </p>
          <p xml:id="i-XxBwaz3hzsRsBMTDuzNDPy">
            Många företagare utsätts för brott. I en undersökning som Företagarna
            gjort angav en av tre företagare att de utsatts för brott av något
            slag. Det kan röra sig om allt från bedrägerier och bluffakturor
            till bolagskapningar eller osund konkurrens från yrkeskriminella
            som driver regelrätta verksamheter utan att betala skatt.
          </p>
          <p xml:id="i-8CNHFagHPjQXGGQLM86Z9C">
            Kristdemokraterna menar att legitimationskontroll alltid bör
            göras vid ändring av person- eller företagsuppgifter hos Skatteverket
            och Bolagsverket. I första hand ska fler uppmuntras att använda
            e-tjänster där inloggning sker med e-legitimation, bank-id eller
            andra godkända sätt för legitimering. Den som vill lämna in en
            ansökan manuellt ska kunna göra detta via servicekontor där Skatteverket
            eller Bolagsverket finns.
          </p>
          <p xml:id="i-VRCpoBUTxL67cFGshYNggB">
            Så kallade bluffakturor har blivit ett allvarligt problem. Varje
            bluffaktura är i sig ofta på en ganska liten summa men eftersom
            det sker organiserat kan gärningsmännen med några knapptryck skicka
            ut fakturor som sammantaget är på mycket stora belopp. Nuvarande
            bestämmelser om bedrägerier är inte anpassade för den systematik
            som dessa brott begås med idag. Utredningen ”Stärkt straffrättsligt
            skydd för egendom” (SOU 2013:85) föreslår att ett nytt brott,
            grovt fordringsbedrägeri, införs. Kristdemokraterna menar att
            detta förslag bör genomföras.
          </p>
          <p xml:id="i-UWXmRcccgbEB4ACfz1fXvs">
            Ytterligare en form av bedrägeri är att använda en annan persons
            identitet för att vilseleda en tredje person att exempelvis leverera
            varor. Syftet är att den vars identitet man använder ska stå för
            kostnaderna. För att komma åt detta bör identitetsstöld kriminaliseras
            som ett särskilt brott. Även i denna del har utredningen ”Stärkt
            straffrättsligt skydd för egendom” lämnat förslag på hur detta
            kan göras.
          </p>
          <p xml:id="i-6ZkCQyv1ndbYEEvGUT5V1Y">
            Kristdemokraterna värnar de små och medelstora företagen. För
            att fler ska få möjlighet att driva företag, anställa och utvecklas
            måste krångliga och oproportionerliga regler motverkas. Kristdemokraterna
            anser därför att reglerna kring företrädaransvar i aktiebolag
            måste vara rimliga. Enligt aktiebolagslagens regler för personligt
            ansvar vid kapitalbrist är ett aktiebolags styrelse och ledning
            inte ansvariga gentemot borgenärerna. Motsvarande bestämmelse
            gäller dock inte skatteskulder, där en styrelse kan hållas ansvariga
            om det saknas skatteinbetalningar vid likvidation, även om styrelsen
            följt alla steg i avseende på kontrollstämma etc. Kristdemokraterna
            vill se över och begränsa styrelsens och ledningens personliga
            ansvar för skatteskulder i fall där lagen har följts.
          </p>
          <p xml:id="i-W4ZxhvDzaivhJqsXAie7WK">
            Företag kan idag inte få ersättning för juridiska kostnader i
            väntan på dom i skattemål vid förvaltningsdomstol. Kristdemokraterna
            vill se över regelverket och göra det möjligt för företag att
            söka interrimsersättning för rättegångskostnader i väntan på prövning
            i högre instans, när Skatteverket överklagar.
          </p>
          <p xml:id="i-4C9s2Wy2nAAH4iXPuTLEhK">
            Vid till exempel skattemål är ordningen sådan att företagare
            måste betala utdömd skuld i väntan på avgörande från förvaltningsdomstolarna.
            En entreprenör kan därmed rent teoretiskt få huset utmätt även
            om vederbörande senare frikänns i högre instans. De anståndsregler
            som finns är begränsade och tillämpas mycket restriktivt. Kristdemokraterna
            vill se över anståndsreglerna. Det måste finnas synnerliga skäl
            om anstånd inte ska beviljas.
          </p>
          <p xml:id="i-3CB9ba5beBXMznUrioao4c">
            I Skatteförenklingsutredningens förslag till regeringen 2014
            föreslås att skogskontot ska tas bort. Många skogsägare är beroende
            av skogskontot då det ger möjlighet till en jämnare affärscykel,
            genom att 60 procent skogsinkomster kan sparas för att betala
            för framtida kostnader som skogsvård eller andra investeringar.
            Kristdemokraterna anser att möjligheten för skogsägare att skjuta
            upp skatten bör kvarstå.
          </p>
          <p xml:id="i-FhrGH5kUdf7LN9CRVwWbbj">
            I och med riksdagens antagande av Alliansens budgetmotion hösten
            2014 fick Skatteverket i uppdrag att förenkla företagares skatteadministration.
            Kristdemokraterna vill följa upp och vid behov fortsätta detta
            arbete.
          </p>
          <p xml:id="i-4qquHfW8vnVENxAqVTraQ2">
            Arbetet mot överskuldsättning
          </p>
          <p xml:id="i-LmFeHs3WskLVS1XMmTyMgf">
            Att komma tillrätta med problemen kring överskuldsättning till
            följd av snabblån och sms-lån är en viktig fråga, inte minst för
            många ungdomar som riskerar att hamna i en mycket utsatt situation.
            Kristdemokraterna har på olika sätt arbetat för att göra förbättringar,
            exempelvis har det införts tillståndsplikt för snabblåneföretagen.
            Finansinspektionen har fått i uppdrag att utföra tillsyn av företagen
            och Konsumentverket har fått utökade sanktionsmöjligheter mot
            brister i kreditprövningen.
          </p>
          <p xml:id="i-Mmvmr3B3pfrSwjmQkcLF5y">
            Kristdemokraterna ställer sig positivt till att verka för en
            översyn av Kronofogdemyndighetens regler för vilka skulder som
            får lämnas över till myndigheten, liksom när det får göras. I
            kombination med Finansinspektionens tillsynsuppdrag kan det få
            en god effekt för minskad överskuldsättning.
          </p>
          <p xml:id="i-Y4N9n6pzdZfm9aNLC9tSu">
            Kristdemokraterna föreslår att Kronofogdemyndigheten tillförs
            10 miljoner per år 2018–2020 för arbetet med att motverka överskuldsättning.
            Detta arbete bör exempelvis ta sig uttryck i förstärkt förebyggande
            arbete och för att undvika långa handläggningstider. Under 2016
            var antalet barn som berördes av verkställda avhysningar totalt
            387. Kristdemokraterna anser att särskilda insatser bör tillsättas
            för att minska denna siffra och föreslår därför att barnfamiljer
            ska vara prioriterade inom Kronofogdemyndighetens uppdrag att
            motverka överskuldsättning.
          </p>
          <p xml:id="i-HEkGnuEyQNCV8LwGc2RjG1">
            Återinför avdragsrätten för gåvor
          </p>
          <p xml:id="i-M7nHsFr4i5o6sqm6kkwTGL">
            Kristdemokraterna anser att civilsamhället spelar en viktig roll
            i samhällsutvecklingen och att det därför behövs åtgärder som
            skapar bättre förutsättningar för civilsamhället att fungera och
            utvecklas. Många viktiga verksamheter som till exempel anordnar
            sommaraktiviteter för barn från ekonomiskt utsatta familjer, tar
            hand om flyktingar eller driver härbärgen för hemlösa bygger på
            människors ideella tid och engagemang samt gåvor från människor
            som vill stödja ekonomiskt. Alliansregeringen införde, på initiativ
            av Kristdemokraterna, gåvoskatteavdraget för att uppmuntra givande
            till ideella organisationer. Ett år efter att avdraget infördes
            ökade det totala givandet till landets 90-kontoorganisationer
            från 5,2 till 5,8 miljarder, enligt FRII (Frivilligorganisationernas
            insamlingsråd). Under samma period ökade den genomsnittliga månadsgåvan
            från 131 kronor per månad till 170 kronor per månad. Kristdemokraterna
            ser därför mycket allvarligt på att regeringen tagit bort möjligheten
            för den som skänker pengar till välgörande ändamål att göra skatteavdrag
            för gåvan. Kristdemokraterna anser att gåvoskatteavdraget bör
            återinföras i sin tidigare utformning och att ansöknings- och
            årsavgifterna för organisationer som tar emot gåvor ska avskaffas.
            På sikt ser Kristdemokraterna även att takbeloppet för avdragsrätten
            bör höjas samt att en utveckling av skatteavdraget till att även
            omfatta juridiska personer bör utredas. Kristdemokraterna vill
            återinföra avdragsrätten för gåvor och avsätter därför 300 miljoner
            kr årligen.
          </p>
          <p xml:id="i-DcLwP2dyYMQRZPNHuCoTnN">
            Avveckling av fastighetstaxeringssystemet
          </p>
          <p xml:id="i-6LL9AgwJt19qZPPPJy6u8i">
            Kristdemokraterna var drivande i reformeringen av den statliga
            fastighetsskatten. Vi vill nu gå vidare genom att helt slopa taxeringsvärdessystemet,
            vilket är kostnadskrävande och bidrar med krångel för enskilda
            småhusägare. Att systemet finns kvar gör det också enklare att
            återinföra fastighetsskatten enligt den tidigare modellen.
          </p>
          <p xml:id="i-Cn2Gkv7xmQkSV273EcQ9Fe">
            Bostadstaxeringsutredningen lämnade sitt betänkande till regeringen
            i augusti 2012. Denna lade fram två förslag: ett kring hur taxeringssystemet
            kan avvecklas och ett rörande hur systemet kan förenklas. Avvecklingsförslaget
            innebär att fastighetstaxeringen avskaffas för bostäder och lantbruksenheter
            och följaktligen att den löpande beskattningen inte längre kan
            beräknas utifrån taxeringsvärden.
          </p>
          <p xml:id="i-E7Wkffz6bWt3PDksTxYoBz">
            Utredningen föreslår därför en ny modell för att beräkna den
            kommunala fastighetsavgiften och den statliga fastighetsskatten,
            utifrån storleken av byggnad respektive mark, alltså antalet kvadratmeter,
            med vissa maxbelopp. Kristdemokraterna anser inte att denna modell
            är optimal utan vill komplettera den genomförda utredningen i
            syfte att hitta ett system som blir mer rättvist.
          </p>
        </div>
        <div xml:id="i-SJudw6KV29B3KyHmBhfnMN" type="signatureBlock">
          <list xml:id="i-VUECW6PvfAVgTL8ox4rBr9">
            <item xml:id="i-VefNs4Fa4veM85nwxMEGWp" who="i-RVBRPDgYSffQso5SLJ9Cxr" type="signature">
              Larry Söder (KD)
            </item>
            <item xml:id="i-5pfx9p8Y5uiFjwZB9BGJmX" who="i-TodycJLEopZCV6uNkQANDV" type="signature">
              Jakob Forssmed (KD)
            </item>
            <item xml:id="i-4uCrcM9fwVNho1VMuanzwB" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
            <item xml:id="i-2akNMXy5Xeb9sc779Rs4Na" who="unknown" type="signature">
              Désirée Pethrus (KD)
            </item>
            <item xml:id="i-8gvxxL26cz5v7tkqCxdSWU" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
            <item xml:id="i-CMGtVP3Ae5c2FS6Yhz8Hbk" who="i-YSKeLiTp6e1eVBrTwK4cRX" type="signature">
              Aron Modig (KD)
            </item>
            <item xml:id="i-R8tqkqZs6minp68cBziLy8" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
