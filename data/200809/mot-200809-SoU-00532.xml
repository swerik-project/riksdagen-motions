<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00532">
  <teiHeader>
    <fileDesc>
      <titleStmt>
        <title>Barnkonventionen</title>
        <author corresp="i-HUjSZiwF294s3waLDaSH8f">av Agneta Berliner m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnkonventionen</title>
          <idno type="rdwebb">GW02So532</idno>
          <rs type="number">So532</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So532/text</ref>
          <ref type="dokument_url_html">http://data.riksdagen.se/dokument/GW02So532</ref>
          <ref type="dokumentstatus_url_xml">http://data.riksdagen.se/dokumentstatus/GW02So532</ref>
          <ref type="doc">http://data.riksdagen.se/fil/276CDCBB-19E7-411D-8A1F-E7DC8EDDBA74</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5KFfUqnhuHZSNnMAetpQYq" type="signed"/>
        <correspContext corresp="i-5KFfUqnhuHZSNnMAetpQYq">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-TEkdGy8DEUwcbVAxHygs6z"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-GiipDBsNmwt6dn37f75v5d" type="numbering">
          <date when="2008-10-08"/>
        </correspAction>
        <correspAction xml:id="i-6H9kaFEYppAVEZCDTfQdFK" type="submission">
          <date when="2008-10-07"/>
        </correspAction>
        <correspAction xml:id="i-GXpmpuqSvTwQYFjFGxJkq3" type="transfer">
          <date when="2008-10-07"/>
        </correspAction>
        <correspAction xml:id="i-2mKrBJoJ56YLFAxAgAoNjV" type="assigned"/>
        <correspContext corresp="i-2mKrBJoJ56YLFAxAgAoNjV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KQ7PtcTZ1Uaa4jz2M2ZFjS" type="motBody">
        <div xml:id="i-41HLNSnWPHjMcTgLinhuBm" type="motProposal" subtype="förslag">
          <head xml:id="i-Uuh1WCZD4FHc6xxtNQDsUE">
            Förslag till riksdagsbeslut
          </head>
          <p xml:id="i-JGu2ELqNKmmDzCY5jb6KW2">
            Riksdagen tillkännager för regeringen som sin mening vad som
            anförs i motionen om en utredning av hur FN:s konvention om barnets
            rättigheter (barnkonventionen) kan ges en starkare ställning i
            Sverige.
          </p>
        </div>
        <div xml:id="i-EhXLcWcFGREjxJnVaeZeiR" type="motContent">
          <head xml:id="i-5NauQXqRYyvfV9minC3fYK" type="h1">
            Motivering
          </head>
          <p xml:id="i-WutrS8ShsAKkUkWM8xxwWD">
            När Sverige ratificerade barnkonventionen år 1990 gjordes bedömningen
            att det inte behövdes några lagändringar för att uppfylla konventionens
            krav. Barnkonventionen kom dock att införlivas i svensk rätt genom
            transformering; den internationella överenskommelsen eller delar
            av den har successivt inarbetats i svensk författningstext. Denna
            väg valdes istället för så kallad inkorporering som hade gjort
            konventionen till direkt tillämplig svensk lag.
          </p>
          <p xml:id="i-JvfBvDfjJj3JpLxvbFwPzx">
            År 1995 avvisades ett förslag om inkorporering. Riksdagen uttalade
            då att en fortlöpande kontroll och anpassning av all svensk lagstiftning
            och tillämpning var nödvändig samt att regeringen borde besluta
            om en bred översyn av om svensk lagstiftning och praxis stämde
            överens med barnkonventionens bestämmelser. Efter kritik från
            bland annat frivilligorganisationerna tillsatte regeringen år
            1996 en parlamentarisk kommitté, Barnkommittén, med uppdrag att
            göra just en sådan bred översyn. Kommittén föreslog i betänkandet
            Barnets bästa i främsta rummet (SOU 1997:116) att inte inkorporera
            barnkonventionen i svenskt rättssystem, utan ansåg att det räckte
            att anpassa våra lagar till konventionen. För ett land med så
            omfattande barnrättslig lagstiftning som Sverige fanns det enligt
            kommittén inte mycket att vinna på att ge barnkonventionen status
            av nationell lag. Viktigare ansågs en ordentlig genomgång av att
            lagarna stämmer överens med konventionens anda. Barnkommitténs
            arbete utmynnade år1999 i en strategi för att förverkliga barnkonventionen
            i Sverige.
          </p>
          <p xml:id="i-Nt7Pd2JqoUb98FBCh1Ygg8">
            Genom åren har ett antal undersökningar, rapporter, uttalanden
            och betänkanden visat att även om mycket görs för att barnkonventionen
            ska gälla i Sverige, så är det långt ifrån så. Verkligheten visar
            på många olika sätt att barnkonventionen inte har fått genomslag
            i vardagen; barns perspektiv vägs ofta inte in i beslut som rör
            barn och barn har inte möjlighet att komma till tals i de frågor
            som rör dem själva. Alla myndigheter tillämpar inte barnkonventionen
            på ett strategiskt och systematiskt sätt.
          </p>
          <p xml:id="i-MDgQkP86e6SLwfZ368KH5">
            Barnombudsmannen har visat att få kommuner har antagit en samlad
            strategi för arbetet med barnkonventionen och har även (bland
            annat i undersökningen Rätten att komma till tals) pekat på bristen
            på inflytande för barn och att många grupper av barn inte får
            göra sina röster hörda. Likaså finns en BO-rapport som visar att
            det för att nå de mål som regeringen har satt upp krävs att fler
            länsstyrelser skyndar på arbetet för att öka efterlevnaden av
            barnkonventionen.
          </p>
          <p xml:id="i-99gQCPs8Wkbqzp44D5ZBeB">
            Även Riksrevisionen har granskat den nationella strategin för
            genomförande av barnkonventionen och framfört kritiska punkter.
            Statliga myndigheter har fått återrapporteringskrav och uppdrag
            i sina regleringsbrev för att integrera ett barnperspektiv i sina
            verksamheter. Beslut om införande av barnkonsekvensbeskrivningar
            har fattats och riktlinjer för sådana har tagits fram. Universitet
            och högskolor har haft i uppdrag att redogöra för hur man arbetar
            med att införliva kunskap om barnkonventionen i utbildningar där
            sådan kunskap bedöms som betydelsefull. Det har varit tydliggöranden
            av barnperspektivet i statsbudgeten, det har varit informationsinsatser,
            regionala konferenser, utbildningssatsningar och framtagning av
            handböcker. Det har tillsatts arbetsgrupper som utvecklar indikatorer
            för att mäta effekterna av gjorda insatser.
          </p>
          <p xml:id="i-LejajjvWTpKkasnfARZgmZ">
            Ett exempel där barnkonventionen inte fått tillräckligt genomslag
            är inom de områden som den viktiga LSS-lagstiftningen (lagen om
            stöd och service för vissa personer med funktionsnedsättning)
            berör. Detta trots att intentionerna i LSS i hög grad sammanfaller
            med konventionen. Undersökningar som gjorts visar till exempel
            att hänsyn till barnperspektivet sällan eller aldrig beaktats
            vare sig av Försäkringskassan eller i länsrätterna. När LSS-kommittén
            nyligen presenterade sitt slutbetänkande så föreslog man därför
            ett nytt avsnitt i lagen, som just handlar om barnperspektivet
            och svarar mot barnkonventionens artikel 3 att när åtgärder och
            beslut rör barn ska hänsyn till barnets bästa alltid beaktas.
          </p>
          <p xml:id="i-YL2HzxJ95W11e13w6wZ1BS">
            Slutsatsen är att svensk lagstiftning och praxis fortfarande
            inte överensstämmer med barnkonventionen. Sedan ratificeringen
            1990 talar åtgärd på åtgärd, plan på plan, uppföljning på uppföljning
            sitt tydliga språk: den inslagna transformeringsvägen har inte
            varit helt lyckosam. Och anpassningen av berörda lagar tar tid.
          </p>
          <p xml:id="i-5UaSgHzyL2d32WZkbSfvv4">
            Om barnkonventionen haft en starkare ställning som rättskälla
            skulle till exempel alla barns rätt till utbildning sannolikt
            redan ha varit genomförd i praktiken. Då skulle vi inte behöva
            vänta in det lagförslag som nu är på väg om att även gömda flyktingbarn
            ska få gå i skola i Sverige. Säkerligen skulle även hänsyn till
            barnets bästa tas i högre utsträckning och även barns rätt att
            komma till tals, till exempel vid vårdnadstvister och i asylprocesser.
            Barnkonventionen skulle förmodligen även varit den självklara
            utgångspunkten när myndigheter inom sina respektive områden arbetar
            med barn som misstänks vara offer för människohandel i Sverige.
            Principerna i barnkonventionen hade genomsyrat alla områden som
            berör barnen.
          </p>
          <p xml:id="i-S4mKKYq655zscFbozC2WTA">
            Det är ingen tillfällighet att både Rädda Barnen och svenska
            Unicef anser att barnkonventionen ska gälla som svensk lag. De
            fördelar som Unicef ser med en inkorporering är bland annat:
          </p>
          <list xml:id="i-9M9rMVNfEw2DtL72xL8jyt" style="ul">
            <item xml:id="i-KWK2GsSmDGjdJYNqYpTdxV">
              Barnkonventionens innehåll och syn på barn skulle tas på större
              allvar och få större genomslag i praktiken på såväl statlig som
              kommunal nivå.
            </item>
            <item xml:id="i-UmPaBGET5BqZGSPPnisjCu">
              Det skulle ställa högre krav på kompetens hos beslutsfattare
              om barns behov och rättigheter.
            </item>
            <item xml:id="i-YUYFWWJUesno9ND2z2jR1j">
              Barnkonventionen skulle bli direkt tillämpbar i svenska domstolar
              och vid andra myndigheter.
            </item>
            <item xml:id="i-AuEodM4p79qJgeSZWuhYNN">
              Det skulle skapas en praxisutveckling av barnkonventionens innehåll
              som skulle göra bestämmelserna tydligare.
            </item>
            <item xml:id="i-HEwqA485uvTGHfXawSB6Tp">
              Ett barnrättsperspektiv skulle bli ett verkligt inslag i varje
              beslutsfattares vardag.
            </item>
          </list>
          <p xml:id="i-2i7w8pRAarK5zajGphLeMi">
            Vägvalet med den nuvarande transformeringsmetoden, som innebär
            att lagar ändras och anpassas till konventionens bestämmelser,
            har inte varit tillräckligt framgångsrik för att barns rättigheter
            ska tas på allvar.
          </p>
          <p xml:id="i-Qy6QySjx2vMLLXpb5qYWBh">
            Barnen har rätt till ett liv i trygghet där barnen kan lita på
            de vuxnas stöd. barnkonventionen behöver följas i all myndighetstillämpning
            så att den får en rejäl inverkan på barns vardag. Barnkonventionen
            behöver en starkare rättslig ställning i Sverige så att barns
            rättigheter och ställning stärkas, inte minst inom rättsväsendet.
            Större krav skulle då ställas på beslutsfattare, myndigheter och
            domstolar när det gäller kompetens om barns behov och rättigheter.
            Det behövs därför en utredning om hur barnkonventionen med bestämmelser
            om barns mänskliga rättigheter kan få en starkare ställning i
            Sverige en utredning om inkluderar för- och nackdelar med en inkorporering
            av FN:s konvention för barnets rättigheter (barnkonventionen)
            i svensk lagstiftning. Detta bör riksdagen ge regeringen till
            känna.
          </p>
        </div>
        <div xml:id="i-6quzhxmBzcWgeZSFks5hhR" type="motSignatures">
          <list xml:id="i-E5RMVYvLP44GtMhPFUsorq">
            <item xml:id="i-9wFvksHEMux62JkzpB8Qwj" who="i-HUjSZiwF294s3waLDaSH8f">
              Agneta Berliner (fp)
            </item>
            <item xml:id="i-gdsQWrpdTTfGWKDXabcs6" who="i-TEkdGy8DEUwcbVAxHygs6z">
              Maria Lundqvist-Brömster (fp)
            </item>
            <item xml:id="i-Bi7k8RaNw9RLpFawbSH6Nt" who="i-24CbHNwsRznss4Yas6HseU">
              Anita Brodén (fp)
            </item>
          </list>
        </div>
      </div>
    </body>
  </text>
</TEI>
