<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00018">
  <teiHeader>
    <fileDesc>
      <titleStmt>
        <title>med anledning av skr. 2013/14:131 Biståndspolitisk plattform</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:131 Biståndspolitisk plattform</title>
          <idno type="rdwebb">H102U18</idno>
          <rs type="number">U18</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U18/text</ref>
          <ref type="dokument_url_html">http://data.riksdagen.se/dokument/H102U18</ref>
          <ref type="dokumentstatus_url_xml">http://data.riksdagen.se/dokumentstatus/H102U18</ref>
          <ref type="doc">http://data.riksdagen.se/fil/C6721E0C-9671-41B7-8268-F5D4B7A0A42F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SCWc4iviTJyLEJaM4jhRNX" type="basedOn"/>
        <correspContext corresp="i-SCWc4iviTJyLEJaM4jhRNX">
          <ref>Regeringsskrivelse 2013/14:131</ref>
        </correspContext>
        <correspAction xml:id="i-SDV3escFduaa2a1H7DegPy" type="signed"/>
        <correspContext corresp="i-SDV3escFduaa2a1H7DegPy">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-KXj7wWLWMykMYys9NBSHUh" type="referral">
          <date when="2014-04-09"/>
        </correspAction>
        <correspAction xml:id="i-WsPsC7LoeKJM9po2vm3fpm" type="referral">
          <date when="2014-04-09"/>
        </correspAction>
        <correspAction xml:id="i-3qfoXo4KgTCNk7NA2JcnSF" type="dismissal">
          <date when="2014-04-08"/>
        </correspAction>
        <correspAction xml:id="i-J3K1t1LbvzAk7akskxmMQ6" type="dismissal">
          <date when="2014-04-08"/>
        </correspAction>
        <correspAction xml:id="i-F1rLS9WVQQ66fLPS9awzUd" type="submission">
          <date when="2014-04-02"/>
        </correspAction>
        <correspAction xml:id="i-8zoP5NiXnRm9PPeLHt1B4x" type="transfer">
          <date when="2014-04-02"/>
        </correspAction>
        <correspAction xml:id="i-TP2qR3a9HaFrQL4MmVagTj" type="assigned"/>
        <correspContext corresp="i-TP2qR3a9HaFrQL4MmVagTj">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-35sQMMLRjb9g3tSi3r1D6o" type="motHeader"/>
      <div xml:id="i-MAHLDHrYW3rGoJTkC46Q6d" type="motBody">
        <div xml:id="i-9Aa1gB7JdeqcdVja3j47gD" type="motProposal" subtype="förslag">
          <head xml:id="i-CEBNitZNNyL5RogAkKbhgR">
            Förslag till riksdagsbeslut
          </head>
          <list xml:id="i-W5UQiqzwCbYtc45Na3PfoU" style="ol">
            <item xml:id="i-RED2P5d6HX9nfcvrvWmM1T">
              Riksdagen tillkännager för regeringen som sin mening vad som
              anförs i motionen om att hedra enprocentsmålet och ha en transparent
              redovisning av klimatfinansieringen.
            </item>
            <item xml:id="i-SRd59x6TqohkhaHRCawyUq">
              Riksdagen tillkännager för regeringen som sin mening vad som
              anförs i motionen om att åtaganden under Parisagendan bör genomföras.
            </item>
            <item xml:id="i-5fo4rA1Q5xhnQv178z9GkB">
              Riksdagen tillkännager för regeringen som sin mening vad som
              anförs i motionen om att göra en analys av och instruktion för
              hur svenskt bistånd ska stödja en ekonomisk utveckling som inte
              urholkar naturkapital och minskar ekosystemens förmåga att leverera
              tjänster.
            </item>
            <item xml:id="i-J1Gk3wq69vW8iCZFKkgNA4">
              Riksdagen tillkännager för regeringen som sin mening vad som
              anförs i motionen om att det bör tas fram vägledande principer
              för hantering av de målkonflikter som kan finnas mellan utveckling
              och miljömässigt hållbar utveckling.
            </item>
            <item xml:id="i-DpUrRMzd4ybcwBvqPSgSHV">
              Riksdagen tillkännager för regeringen som sin mening vad som
              anförs i motionen om att det bör göras en djupare analys av hur
              olika aktörer samspelar i fråga om utvecklingsinsatser och utkrävande
              av ansvar.
            </item>
            <item xml:id="i-3ACwiHKkiL11edeGbmy69z">
              Riksdagen tillkännager för regeringen som sin mening vad som
              anförs i motionen om att det bör göras en översyn av utvecklingssamarbetets
              organisation, roller och hantering. Översynen ska belysa hur vi
              kan miljö- och klimatsäkra biståndet på bästa sätt liksom hur
              erfarenheterna från biståndet kan användas i de kanaler som finns
              och utvecklas för den internationella klimatfinansieringen.
            </item>
          </list>
        </div>
        <div xml:id="i-9UzdhZrLyycB5aHUDTvtoC" type="motContent">
          <head xml:id="i-38Godkbk6ofKxueGSS7KGt" type="h1">
            Biståndspolitisk plattform på skakig grund
          </head>
          <p xml:id="i-V3xmsvu6WiWJvCj5ugFJsw">
            Miljöpartiet välkomnar regeringens ambition att sammanfatta huvuddragen
            i den svenska biståndspolitiken. Vi kan samtidigt konstatera att
            den vilar på en skakig grund. Statskontoret beskrev i en utvärdering
            att biståndet styrdes i en djungel av policys och det har länge
            funnits en efterfrågan hos biståndets aktörer om att samla, tydliggöra
            och utveckla styrningen av biståndet. Därför är det djupt beklagligt
            att processen att ta fram den biståndspolitiska plattformen varit
            så oklar. Trots att arbetet dragit ut på tiden dröjde det innan
            biståndets aktörer engagerades och det var länge oklart hur riksdagen
            skulle involveras.
          </p>
          <p xml:id="i-WBwpQCnxWykZM76b5bzv9w">
            Det är Miljöpartiets bestämda uppfattning att plattformen skulle
            vunnit i kvalitet om den tagits fram i en ordnad process med biståndets
            aktörer och att den borde presenterats för riksdagen i form av
            en proposition, inte en skrivelse.
          </p>
          <p xml:id="i-5i9TWouP3ZbCt4yaheKrpu">
            Svensk biståndspolitik har alltid vilat på ett brett samförstånd
            och förändringar av övergripande mål har beretts med berörda aktörer,
            så att dessa kan sluta upp i arbetet för ett bra bistånd. Regeringens
            förändringar av styrningen av biståndet har skett i en mycket
            märklig ordning, en bakvänd hantering. Först presenterades förslaget
            om en biståndspolitisk plattform som skulle ersätta alla nu gällande
            policyer och styrinstrument, sedan introducerades nya resultatstrategier,
            efter det kom nya mål för biståndet och sist av allt kom själva
            plattformen som skulle vara styrande.
          </p>
          <head xml:id="i-SEpukMCKkMn375Qk8hdc4Y" type="h1">
            Miljöpartiets politik för hållbar utveckling
          </head>
          <p xml:id="i-WFUTzDNgBFUpXrLychgcQD">
            Inom ramen för FN formuleras nu en ny global utvecklingsagenda
            som kan ta vid då millenniemålen går ut 2015 och ligga till grund
            för den värld vi vill ha i framtiden. Sverige har, med sitt internationella
            förtroendekapital, alla förutsättningar att vara en drivkraft
            i en utvecklingsagenda som både kan utrota fattigdom och hejda
            klimatförändringar och annan miljöförstöring. Miljöpartiet har
            en långsiktig, konkret och samlad vision för Sveriges utrikes-,
            miljö- och biståndspolitik. Den presenteras i partimotionen En
            grön politik för global utveckling. I denna motion finns också
            ett kapitel om biståndets roll.
          </p>
          <p xml:id="i-HccfJo4nFQCxRx6rspA8MG">
            Den globala utvecklingen är helt beroende av fungerande ekosystem.
            När vi släpper ut mer växthusgaser än planeten klarar av att hantera,
            när vi lider förlust av biologisk mångfald och när kvävecykeln
            kommer ur balans, får det ödesdigra konsekvenser för mänsklig
            utveckling och fred. Många av de framgångar som svenskt bistånd
            varit med och byggt riskerar att falla samman om världssamfundet
            inte investerar i en hållbar utveckling. Det visar FN:s klimatpanel
            med all tydlighet.
          </p>
          <p xml:id="i-3hYHhxUZ2nrxhL3o88WDu4">
            Miljöpartiet ser hur gränserna mellan bistånd och andra politikområden
            suddas ut alltmer. Nya aktörer tillkommer i utvecklingssamarbetet
            och andra finansiella flöden än traditionellt bistånd spelar allt
            större roll. De globala utmaningarna kräver i dag, mer än någonsin
            tidigare, en samstämmig politik och ett bistånd som effektivt
            kan stödja förändringsaktörer, omställning och hållbar utveckling.
            Målet för svenskt bistånd – förbättrade levnadsvillkor för människor
            som lever i fattigdom och förtryck – förpliktigar Sverige att
            se över hur alla politiska beslut i Sverige och EU påverkar möjligheterna
            till fattigdomsbekämpning och hållbar utveckling. Det behövs en
            nystart för biståndet som en del av en hållbar politik för global
            utveckling.
          </p>
          <p xml:id="i-KrQqi2yxbpiBruMeNTG5MH">
            Miljöpartiet vill ha ett generöst och effektivt bistånd med tydligt
            fokus på att skapa förutsättningar för fattiga människor att själva
            förbättra sina villkor samtidigt som vi är med och stärker statliga
            institutioner, civilsamhället och näringslivet. Vi vill se resultat
            på lång sikt och låta biståndet vara just bistånd, fritt från
            dolda avräkningar och kortsiktiga egenintressen. Vi ska hedra
            en­procentsmålet och ha en transparent redovisning av klimatfinansieringen.
            Samtidigt ska vi minska våra utsläpp, verka för rättvis handel
            och stävja kapital- och skatteflykt.
          </p>
          <head xml:id="i-4ka6CgkbQ8fRcEzYMQ977q" type="h1">
            Individer och samhällen för hållbar utveckling
          </head>
          <p xml:id="i-ANMTX74KDTfsHednmGhzBV">
            Den biståndspolitiska plattformen har ett starkt fokus på individen.
            Det är viktigt att se alla människors unika kapacitet, men lika
            viktigt är det att se de samhällen, miljöer och strukturer som
            fångar dem och ger vitt skilda förutsättningar till ett värdigt
            liv. Miljöpartiet anser att plattformen brister i att visa den
            enorma ojämlikhet som råder inom och mellan världens länder och
            fördelningen av jordens resurser.
          </p>
          <p xml:id="i-UuJDcoW3P5xsQE4SQpjV7Z">
            Alliansregeringen saknar perspektivet att förändring skapas genom
            att människor går samman och organiserar sitt arbete och behovet
            av starka samhällsinstitutioner. Miljöpartiet beklagar att regeringen
            frångått den internationella agenda som visar att lokalt ägarskap
            är den mest grundläggande förutsättningen för förändring och hållbara
            resultat – bortom biståndet. I jakten på kortsiktiga mätbara resultat
            riskerar den långsiktiga hållbara utvecklingsagendan att komma
            på skam. Miljöpartiet vill säkerställa att samarbetspartner och
            mottagare av svenskt bistånd får reella möjligheter att påverka
            inriktningen av svensk utvecklingspolitik. De lokala konsultationer
            som nämns i plattformen måste bli en naturlig del av processen
            för planering och uppföljning av svenskt bistånd liksom politiken
            för global utveckling. Vi vill se att åtagandena under Parisagendan
            genomförs, bland dessa anpassningar till samarbetslandets resultat-
            och budgetsystem och utvecklad koordinering med andra givare.
            Plattformen hade kunnat bidra bättre till den globala agendan
            för biståndseffektivitet där Sverige tidigare varit ledande. Miljöpartiet
            konstaterar att alliansregeringen har en oförmåga att möta den
            globala utvecklingsagendans krav på att, i alla delar, hantera
            både fattigdomsbekämpning och miljö- och klimatfrågorna.
          </p>
          <head xml:id="i-KNdCxfrveVzm1MhLdEKQTV" type="h1">
            Hållbar ekonomisk utveckling
          </head>
          <p xml:id="i-XSFiGC1whtQPFg95Py4SUa">
            Sveriges stöd till ekonomisk utveckling, bl.a. genom krediter,
            måste kopplas till fördelningspolitiska insatser och stöd till
            en lokal skattebas i det aktuella landet.
          </p>
          <p xml:id="i-PgcUtu1f7thNRacML6iapD">
            Ett starkt inhemskt näringsliv i samarbetsländerna är centralt
            och viktigt för att skapa arbetstillfällen. Det bör förtydligas
            att stöd till näringslivet ska utformas så att det stärker ett
            socialt och miljömässigt hållbart inhemskt företagande som når
            de fattigaste och skapar jobb lokalt med respekt för arbets­tagarnas
            rättigheter och fackföreningar. Det är också viktigt att referera
            till andra aktörer som t.ex. kooperativa företag och offentlig
            sektor som kan ha stor betydelse för fattigdomsminskning.
          </p>
          <p xml:id="i-LrWfGHjtJ9zTCizTa8Nabg">
            Svenskt bistånd ska stödja en ekonomisk tillväxt som inte urholkar
            naturkapital och minskar ekosystemens förmåga att leverera tjänster.
            Plattformen borde, bl.a. med utgångspunkt i UNDP:s rapport om
            mänsklig utveckling, problematisera kring begreppet tillväxt.
            Tillväxt bör inte ses som ett mål i sig utan snarare som medlet
            att uppnå biståndets olika målsättningar om en hållbar utveckling.
            Den ekologiska dimensionen av hållbar utveckling måste sätta ramarna
            för övrig utveckling.
          </p>
          <p xml:id="i-McoULhBvLbR9jH9fckgpEk">
            En solid plattform skulle med större tydlighet lyfta fram insatser
            för förnybar energi och energieffektivisering och hållbar vatten-
            och livsmedelsförsörjning. Det behövs också en utvecklad politik
            för visa hur miljö- och klimatpolitiska styrmedel kan gynna marknader
            – hur ett hållbart utnyttjande av naturresurser också är en garanti
            för hållbara jobb. Svenskt bistånd måste ge ett ökat stöd till
            kapacitetsutveckling av de institutioner i utvecklingsländerna
            som arbetar med långsiktiga hållbarhetsfrågor. Efterlevnad och
            uppföljning av existerande lagar och regler på miljöområdet måste
            betonas. Plattformen saknar tydliga referenser till de internationella
            ramverken för miljö- och klimat (Rio + 20, UNFCCC, Riokonventionen
            m.fl.). Det måste finnas en tydlig hänvisning till hur dessa integreras
            och genomsyrar alla delar av svenskt bistånd och utvecklingssamarbete.
            Plattformen ger inte vägledning i hur miljö- och klimatarbetet
            ska komma in i planering och budgetering av alla insatser, t.ex.
            jordbruk, energi och stadsplanering. Plattformen hanterar inte
            heller de målkonflikter som kan finnas mellan utveckling och miljömässigt
            hållbar utveckling. Här hade det behövts tydliga vägledande principer.
          </p>
          <p xml:id="i-35BknagKdUSAKPSQcGqGZN">
            Miljöpartiet beklagar att biståndsplattformen inte tar ett bättre
            grepp om frågor kring utvecklingsfinansiering. Även om regeringen
            bejakar att Sveriges möjlighet att stötta människors arbete att
            ta sig ur fattigdom och förtryck går långt utanför biståndet,
            så finns uppenbara brister när det gäller konkreta åtaganden från
            regeringen. Det handlar bl.a. om skatteflyktsfrågan där regeringen
            behöver utveckla strategier som inte ska motverka utvecklingsmålen.
            Miljöpartiet har i ett flertal motioner som behandlats tidigare
            och innevarande år föreslagit åtgärder, bl.a. att regeringen ska
            verka för land-för-land-rappor­tering.
          </p>
          <head xml:id="i-9TNvhHM4j6XsSWtthCqU3s" type="h1">
            Aktörer i en hållbar utvecklingspolitik
          </head>
          <p xml:id="i-8hdHVgvjg8Mbe42aw833sj">
            Folkrörelser, religiösa samfund, fackföreningar, näringsliv och
            inte minst myndigheter har viktiga roller i utvecklingssamarbetet.
            Tyvärr har inte civilsamhällets stora betydelse för utveckling
            fått sitt rättmätiga utrymme i skrivelsen. Det borde med större
            tydlighet framgå att facket ju inte bara är en representant för
            det civila samhället, utan också en arbetsmarknadspart. Plattformen
            skulle tjäna på en djupare analys av hur olika aktörer samspelar
            i utvecklingsinsatser och ansvarsutkrävande. Miljöpartiet välkomnar
            regeringens förtydligande av hur man ser att bistånd via privata
            aktörer ska bidra till fattigdomsbekämpning och att denna del
            av biståndet ska vara lika transparent och målinriktat som andra
            delar av svenskt bistånd. Svenskt bistånd måste präglas av transparens,
            delaktighet och dialog. Kvalitet bygger på ständiga lärdomar,
            kontinuerliga förbättringar och möjligheter till innovation. I
            dialogen kring biståndet ska Sverige kunna ställa krav på resultat
            men samarbetsländerna och biståndets aktörer ska, å sin sida,
            kunna ställa krav på givarländerna att driva en politik som river
            utvecklingshinder – exempelvis arbetet för att förhindra kapital-
            och skatteflykt, samt skapa rättvisare handelsregler och fungerande
            globala klimatavtal. Allt bistånd ska vara klimat- och miljösäkrat.
          </p>
          <p xml:id="i-EQPp62TeqXuZ6Yn7ku6QfW">
            Biståndet är ett samarbete och därför ska utbyten av olika slag
            vara en viktig del. Forskningssatsningar, ungdomsutbyte och dialog
            mellan olika utvecklingsaktörer har en central plats i ett grönt
            bistånd. Kulturens roll i svenskt utvecklingssamarbete ska återupprättas.
            Regeringen har begränsat möjligheterna för svenska organisationer
            att opinionsbilda och informera om biståndet. Vi anser att det
            s.k. informationsanslaget ska utvidgas och användas för detta
            ändamål. Regeringen har också minskat stödet för att bygga en
            svensk kunskapsbas på universitet och högskolor. En grön politik
            återupprättar betydelsen av utbildning och forskning i det globala
            utvecklingssamarbetet.
          </p>
          <head xml:id="i-N7836iuboEAF5HzNZv1KET" type="h1">
            Översyn av biståndets organisation
          </head>
          <p xml:id="i-CeskxULwJBVKJ8zYxV81CX">
            Miljöpartiet vill att det görs en samlad översyn av det svenska
            utvecklingssamarbetets styrning, organisation och rollfördelning.
          </p>
          <p xml:id="i-YKtz3kDfaXBJm7FYnnx777">
            Under alliansregeringens år vid makten har det svenska utvecklingssamarbetet
            blivit en form av experimentverkstad med mer eller mindre genomtänkta
            satsningar och projekt. Alltmer bistånd kanaliseras via multilaterala
            organisationer samtidigt som styrningen och uppföljningen av detta
            bistånd rönt stor kritik. Mervärdet hos svenska aktörer, både
            folkrörelser och myndigheter, har ifrågasatts samtidigt som nya
            aktörer, framför allt från näringslivet, bjudits in i samarbetet.
            Miljöpartiet vill se ett brett engagemang i svenskt utvecklingssamarbete.
            Vi vill ha förutsägbara och långsiktiga spelregler utan dubbla
            måttstockar. Organiseringen av svenskt utvecklingssamarbete ska
            vara dynamisk och anpassad till en ny tid där bistånd samspelar
            med övrig politik för hållbar global utveckling. Här har internationellt
            miljö- och klimatarbete och arbete för fred och säkerhet en särskild
            roll.
          </p>
          <p xml:id="i-67JqiXUYsjPPpZc3MwDh9Q">
            Miljöpartiet vill genomföra en översyn som analyserar såväl UD:s
            roll i förhållande till Sida, liksom andra myndigheter som genomför
            bistånd. Översynen ska belysa hur vi miljö- och klimatsäkrar biståndet
            på bästa sätt liksom hur erfarenheterna från biståndet kan användas
            i de kanaler som finns och utvecklas för den internationella klimatfinansieringen.
            Kompetensförsörjningen som krävs för att möjliggöra ett fortsatt
            kvalitativt svenskt utvecklingssamarbete är en viktig fråga som
            också bör ingå i översynen. Med hög kompetens i utvecklings-,
            miljö- och klimatfrågor, analys samt idéutveckling kan Sverige
            också fortsatt spela en viktig roll i utvecklingspolitiken och
            också fortsatt bedriva en verksamhet i världsklass.
          </p>
          <p xml:id="i-NPwMfPtxAaB6uVenZiYmZd">
            Mot denna bakgrund vill vi att det genomförs en översyn av hur
            det svenska utvecklingssamarbetet i dag är organiserat, vilka
            förändringar som har genomförts och deras effekter, lyfta in perspektiv
            från omvärldsförändringar och internationella reformprocesser,
            såsom agendan efter millenniemålen. Översynen bör också lägga
            fram förslag för en välfungerande och ändamålsenlig organisering
            och rollfördelning. Detta bör ske i en öppen process.
          </p>
          <p xml:id="i-2poj2NwddsM8U7bRdzXpdU">
            Miljöpartiet välkomnar regeringens strävan att minska rapporteringsbördan
            genom förenklade rutiner och långsiktiga perspektiv. Vi vill se
            ett fortsatt fokus på resultat utan den byråkratisering som blivit
            en följd av allians­regeringens biståndspolitik.
          </p>
        </div>
        <div xml:id="i-5NnBM4FCKBTTwXcYqx7SDN" type="motSignatures">
          <list xml:id="i-5uxY5yEC9CEU4U7JVqcpZ9">
            <item xml:id="i-S266mntxY5hpiZ1Di7nT5U">
              Bodil Ceballos (MP)
            </item>
            <item xml:id="i-QhigveC1EWe69cHr3aMh2S">
              Peter Rådberg (MP)
            </item>
            <item xml:id="i-PmZ6tXt3zAj7X9tMv9EJzN">
              Valter Mutt (MP)
            </item>
            <item xml:id="i-DXyxt5urExrDGiBKq6dkdA">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
