<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00409">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-HzSoQ1C7ZLGcuc11An72dD">av Leif Jakobsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 3 Skatt, tull och exekution</title>
          <idno type="rdwebb">H102Sk409</idno>
          <rs type="number">Sk409</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk409/text</ref>
          <ref type="dokument_url_html">http://data.riksdagen.se/dokument/H102Sk409</ref>
          <ref type="dokumentstatus_url_xml">http://data.riksdagen.se/dokumentstatus/H102Sk409</ref>
          <ref type="doc">http://data.riksdagen.se/fil/6C5E1104-9799-48E7-88FC-F3F65C155FEC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BZvmMmJQQhQq4KVwuoq4fD" type="signed"/>
        <correspContext corresp="i-BZvmMmJQQhQq4KVwuoq4fD">
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-3R1heWHR7nC9dtoPHWSMdB"/>
          <note type="signatory" corresp="i-V94NXHxQRsQu6mMDHyZAxs"/>
        </correspContext>
        <correspAction type="numbering" xml:id="i-XgM3N7DVnLLY3GxawThcTu">
          <date when="2013-10-08"/>
        </correspAction>
        <correspAction type="submission" xml:id="i-Y5FYnzQQqjn9VDEt3FxkUF">
          <date when="2013-10-04"/>
        </correspAction>
        <correspAction type="transfer" xml:id="i-PpxQ5zZfGkpiiAZGqE1Yyc">
          <date when="2013-10-03"/>
        </correspAction>
        <correspAction type="assigned" xml:id="i-9mVeyFuGoitPdXksBTAyWS"/>
        <correspContext corresp="i-9mVeyFuGoitPdXksBTAyWS">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-LmVTyiNzGEhfKwVZZ93BvF">
          <head xml:id="i-3a85CqGegEa9kn6FqKjhJt">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Öka resursutnyttjandet på Skatteverket – task force mot skattebrott
              2
            </item>
            <item>
              Bankernas kontrolluppgifter 4
            </item>
            <item>
              Servicekontoren 4
            </item>
            <item>
              Skatteverkets sekretessproblem 5
            </item>
          </list>
        </div>
        <div type="motProposal" subtype="förslag">
          <head xml:id="i-LGgj368viQJsd1T2w7Upy4">
            Förslag till riksdagsbeslut
          </head>
          <list style="ol">
            <item xml:id="i-APoWeoGY8Fq8BnyksbJsQV">
              Riksdagen tillkännager för regeringen som sin mening vad som
              anförs i motionen om att anslagsförslaget för 2014 inom utgiftsområde
              3 Skatt, tull och exekution avsnitt 1.1 Skatteverket bör omdisponeras
              i enlighet med motionen.
            </item>
            <item xml:id="i-C7R4LBYcUEHeXp8mButvek">
              Riksdagen tillkännager för regeringen som sin mening vad som
              anförs i motionen om att införa tyst godkännande av inkomstdeklarationerna
              fr.o.m. inkomståret 2015.
            </item>
            <item xml:id="i-2vwzan85KQwZvUidjYKBC8">
              Riksdagen tillkännager för regeringen som sin mening vad som
              anförs i motionen om att se över beloppsgränserna för deklarationsskyldighet
              för fysiska personer och ideella föreningar.
            </item>
            <item xml:id="i-NsJvLs4QrzzCjPPYyw2szD">
              Riksdagen tillkännager för regeringen som sin mening vad som
              anförs i motionen om att se över beloppsgränserna för fysiska
              personers och ideella föreningars skatteskyldighet och skyldighet
              att lämna kontrolluppgifter.
            </item>
            <item xml:id="i-GgxUitGsv6YrHV6LBXXs6W">
              Riksdagen tillkännager för regeringen som sin mening vad som
              anförs i motionen om att bankerna ska vara skyldiga att lämna
              kontrolluppgift för alla bankkonton oberoende av om ränta utgått
              eller inte och oberoende av hur stor kapitalbehållningen är på
              bankkontot per den 31 december.
            </item>
            <item xml:id="i-jArE2dCPTQVvLNL6JAj8j">
              Riksdagen tillkännager för regeringen som sin mening vad som
              anförs i motionen om att avdrag och skatteavdrag inte ska få göras
              då betalning sker med kontanter.
            </item>
            <item xml:id="i-3V9aXPKZ2V84eC66vB8p1E">
              Riksdagen tillkännager för regeringen som sin mening vad som
              anförs i motionen om att utveckla antalet servicekontor och deras
              verksamhet.
            </item>
            <item xml:id="i-W79rrV2rzXQ1DqDY3vBruB">
              Riksdagen tillkännager för regeringen som sin mening vad som
              anförs i motionen om att en proposition om att sekretessbestämmelserna
              för Skatteverket måste ändras så att förhållandena blir likadana
              som de som gäller för polisen och Tullverket, bör läggas fram
              före valet 2014.
            </item>
          </list>
        </div>
        <div type="motContent">
          <head type="h1" xml:id="i-52meZvrLAfSmpR34SDc7UN">
            Öka resursutnyttjandet på Skatteverket – task force mot skattebrott
          </head>
          <p xml:id="i-4sr6bMYiiJiRpusVzdYoRW">
            Under den första borgerliga regeringsperioden behandlades Skatteverket
            styvmoderligt och verksamheten och antalet anställda krymptes
            medvetet. Verket var i en verklig ekonomisk kris vid årsskiftet
            2009/2010 samtidigt som det fått Finansdepartementets tidigare
            statssekreterare som ny generaldirektör. Nya friska pengar kom
            då i tilläggsbudgeten. Vi socialdemokrater har alltid, både i
            regering och opposition, varit generösare i budgetsammanhang i
            fråga om Skatteverket. Vi har i opposition förordat ett extra
            tillskott till Skatteverket för att det effektivare skulle kunna
            bekämpa skattefusk och ekonomisk brottslighet. Utifrån det tillskott
            Skatteverket har fått valde vi socialdemokrater att från budgetmotionen
            för 2013 lägga vårt program mot skattefusk utan extra resurser
            till Skatteverket. Vi gör så också i år men vill för tydlighetens
            skull denna gång genom en motion på utgiftsområdet tydliggöra
            att vi menar att det måste gå att omdisponera resurser på Skatteverket
            för att skapa ett slagkraftigare arbete mot skattebrott efter
            dansk förebild. Något som kan beskrivas som en task force mot
            skattebrott. Det innebär inte att vi på något sätt förringar det
            utomordentliga arbete som verkets skattebrottsenhet idag utför.
          </p>
          <p xml:id="i-7HX5XDuuegfd4VFj3zKLfV">
            Regeringens bidragspolitik genom olika nedsättningar och skatteavdrag
            har gett verket onödiga administrativa uppgifter som suger kraft
            och energi från väsentligare arbetsuppgifter. Regeringens ekonomiska
            satsning till verket för rättssäkerhet i samband med skattebrottmål
            finner vi också något överdrivet. Visst ska processerna vara rättssäkra
            men här har nog regeringen fallit undan för vandringssägner och
            missnöjesagitation. Vi ser inte att problemen skulle vara så grava
            att det motiverar en särskild satsning.
          </p>
          <p xml:id="i-AQnABtb75SaSBt9R6iqRaq">
            Det som behöver en särskild satsning är åtgärder mot skattefusk
            och ekonomisk brottslighet. År 2008 uppgavs skattebortfallet vara
            133 miljarder, ibland påstås detta ha minskats men då bör man
            komma ihåg att regeringen delvis har gått skattefusket till mötes.
            Detta bland annat genom utformningen av HUS-avdraget som gjort
            fusket både mindre lönsamt och mer svårkontrollerat samt genom
            utfärdandet av skatteamnesti för skattefuskare med dolda pengar
            i utlandet. Vi vet inte heller vad slopad revisionsplikt och minskad
            bokföringskontroll inneburit. Slutligen tål regeringens oaktsamhet
            kring EU-domstolens dom om dubbelbestraffning år 2009 att uppmärksammas.
            För att återanvända moderaternas egen retorik så har det därigenom
            nu blivit svängdörrar för skattebrottslingarna på våra fängelser.
          </p>
          <p xml:id="i-E74bJWGXyZGKNkoQoFxUcA">
            Det är möjligt att också administrativa förändringar och nya
            tekniska lösningar kan frigöra resurser på Skatteverket så att
            myndigheten kan arbeta mer med skattefusk och skattebrott. Några
            administrativa förändringar att pröva och se över vore:
          </p>
          <list style="ul">
            <item xml:id="i-6E5k7jZBhLqBfuRZzW7AHF">
              Tyst godkännande av deklarationer. Skatteförfarandeutredningen
              föreslog i delbetänkandet Tyst godkännande – ett nytt sätt att
              deklarera (SOU 2006:89) att deklarationssystemet förenklas genom
              så kallat tyst godkännande. Om de förtryckta uppgifterna är korrekta
              och tillräckliga för en riktig taxering ska deklarationen inte
              återsändas till Skatteverket eller bekräftas på elektronisk väg
              (tyst godkännande). Besparingar skulle kunna göras i fråga om
              pappersdeklaranterna, som fortfarande utgör ett betydande antal.
            </item>
            <item xml:id="i-By2wcHRu1m2AFjVVL5XuZg">
              Se över de beloppsgränser som avgör deklarationsskyldigheten
              för fysiska personer och ideella föreningar kan höjas.
            </item>
            <item xml:id="i-VQjBYmRJeBF7SnbsG82b1S">
              Se över om de beloppsgränser som avgör deklarationsskyldigheten
              för fysiska personer och ideella föreningar. Beloppsgränserna
              är låga och frågan är om de verkligen följs nere på de låga nivåerna,
              justeringar kan sannolikt göras utan skattebortfall men ändå betyda
              att gränserna mer tas på allvar.
            </item>
            <item xml:id="i-BmA29nVZn6fFuzdCdcGq1c">
              Se över Skatteverkets ansvar för ID-korten! Identitetshandlingarna
              pass och ID-kort utfärdas av olika myndigheter och regeringen
              är ansvarig för att det blev så. Polisen hade varit den naturliga
              myndigheten för denna service. Det bör prövas om både ID-kort
              och pass istället kan utfärdas av servicekontoren som då också
              kommer att behöva en juridisk kompetens som kan vara bra för att
              också användas i den övriga servicen.
            </item>
          </list>
          <head type="h1" xml:id="i-VULHS7YzCNmWBs6zELZWRj">
            Bankernas kontrolluppgifter
          </head>
          <p xml:id="i-Tj6E7is9VTeSbb3akXLVrp">
            Ett av Skatteverkets viktigaste verktyg i arbetet mot svart arbetskraft
            och mot den organiserade brottsligheten lär vara analys av bankkonton.
            Det är centralt att kunna utreda frågan om var pengarna kommer
            ifrån och vart de går. I Danmark är bankerna skyldiga att lämna
            kontrolluppgift på alla bankkonton oberoende av om ränta utgått
            eller inte och oberoende av hur stor kapitalbehållningen är på
            bankkontot per den 31 december.
          </p>
          <p xml:id="i-2aP3J2BEXQyktNoCsjJham">
            När den danske skattetjänstemannen därför analyserar ett bankkonto
            och han ser att pengar överförts till ett konto kan skattetjänstemannen
            i Skatteverkets egna skattedatabaser se vem det är som är innehavare
            av detta bankkonto. Han kan på så sätt snabbt ta ställning till
            om det är intressant att fortsätta följa penningströmmen eller
            inte. I Sverige måste skattetjänstemannen kontakta banken som
            han har fått kontoutdraget från och fråga till vilken bank pengarna
            gått. Därefter måste skattetjänstemannen förelägga den bank som
            fått pengarna vem som är innehavare av det aktuella kontot. Mycket
            administration och arbete för såväl skatteverket som bankerna
            i Sverige således.
          </p>
          <p xml:id="i-4HazWXwqhoNuQDcihoy3RR">
            Vidare är det så att i Sverige får vi endast uppgift på att en
            person har bankkonto om räntan på bankkontot överstiger 100 kr
            per år. Innan förmögenhetsskatten försvann 2008 fick Skatteverket
            uppgift om alla bankkonton man hade. Frågan är hur man ska kunna
            göra en kontantberäkning om man inte har uppgifter om bankkontona?
            Danmark, som införde skattebefrielse av förmögenhet före Sverige,
            bibehöll därför skyldigheten att lämna kontrolluppgifter för alla
            bankkonton för att kunna göra kontantberäkningar. Detta misstag
            borde vi nu rätta till för Sveriges del.
          </p>
          <head type="h1" xml:id="i-LgrczBvqmnbE3NXmbaFRqA">
            Servicekontoren
          </head>
          <p xml:id="i-BpDCiLHaAezC1ofRfHjisP">
            Servicekontoren är servicesamarbetet gentemot allmänheten mellan
            Skatteverket, Försäkringskassan och Pensionsmyndigheten. Det finns
            idag över hundra sådana. Verksamheten och dess intensitet skiftar,
            några har lagts ned på grund av för få besökare medan andra snabbt
            fick ett oerhört högt besökstryck. Myndigheterna har inte direkt
            marknadsfört servicekontoren och det har svävat en viss osäkerhet
            kring deras existens eftersom Försäkringskassan förde diskussioner
            om att dra sig ur samarbetet för att klara sina besparingar. Vi
            tror på en fortsatt satsning på servicekontoren. Den mänskliga
            kontakten i mötet och dialogen kan aldrig helt ersättas av elektroniska
            lösningar och telefon. Det är på kort och medellång sikt också
            nödvändigt att hantera teknikklyftan i form av den andel av och
            grupper i befolkningen som inte har datorer och bristande kunskap
            om deras användningsmöjligheter.
          </p>
          <head type="h1" xml:id="i-WtqLiSaQr7MNerBTHqABxC">
            Skatteverkets sekretessproblem
          </head>
          <p xml:id="i-WZByoBZpzzhPtsicYJtrWo">
            Skatteverket har en underrättelseverksamhet liknande den som
            finns inom tull och polis. Inom polisen och Tullverket kan man
            fritt lämna information från fältet och den operativa verksamheten
            till sina underrättelseverksamheter. Motsvarande situation råder
            inte inom Skatteverket, på grund av gällande sekretessbestämmelser.
            När Skatteverket till exempel skriver en anmälan till Ekobrottsmyndigheten
            om misstänkt skatte- eller bokföringsbrott får verket inte lämna
            en kopia till sin egen underrättelseverksamhet. Detta beror på
            att absolut sekretess råder inom Skatteverket. Polisen och tullen
            har stor fördel av att ständigt få information från de egna operativa
            leden – information som de kan arbeta vidare med och förädla för
            att därefter lämna underrättelser tillbaka för nya operativa insatser.
            Sekretessbestämmelserna för Skatteverket måste ändras så att förhållandena
            blir likadana som de som gäller för polisen och Tullverket.
          </p>
          <p xml:id="i-62TTiHnAikS22w9vCWzrJG">
            Regeringen beslutade enligt uppgift den 15 november 2012 att
            mot bakgrund av ikraftträdandet av den nya polisdatalagen uppdra
            åt Skatteverket att utreda vilka ändringar som behövs i författningarna
            om behandling av personuppgifter vid Skatteverkets medverkan i
            brottsutredningar, i syfte att underlätta ett modernt och effektivt
            brottsbekämpande arbete, då inte minst inom underrättelseverksamheten.
            Uppdraget skall enligt regeringens önskemål redovisas först den
            1 mars 2014, med möjlighet till delrapporteringar vid tidigare
            datum. Några delrapporteringar har inte skett och ärendet brådskar.
            En proposition bör finnas på plats före valet 2014.
          </p>
        </div>
        <div type="motSignatures">
          <list>
            <item xml:id="i-DJA4DrBHRUxErCFdeVQWbd">
              Leif Jakobsson (S)
            </item>
            <item xml:id="i-P93Z2zBvYnJ7oFEyYeKdnk">
              Hannah Bergstedt (S)
            </item>
            <item xml:id="i-4WaRtmoSZW76dfJqSuk4p9">
              Hans Olsson (S)
            </item>
            <item xml:id="i-EQN3RjJ817wjMHTFZseVr1">
              Christina Oskarsson (S)
            </item>
            <item xml:id="i-UZMkG6j1teNgC1TcRZy9S5">
              Anders Karlsson (S)
            </item>
            <item xml:id="i-CbHVUZLH4nE5rTvJohcpvk">
              Peter Persson (S)
            </item>
            <item xml:id="i-SXsBLZTnVuG3yo2kdFaPjX">
              Teres Lindberg (S)
            </item>
          </list>
        </div>
      </div>
    </body>
  </text>
</TEI>
