<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00272">
  <teiHeader>
    <fileDesc>
      <titleStmt>
        <title>Transfetter</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transfetter</title>
          <idno type="rdwebb">GV02MJ272</idno>
          <rs type="number">MJ272</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ272/text</ref>
          <ref type="dokument_url_html">http://data.riksdagen.se/dokument/GV02MJ272</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ272</ref>
          <ref type="doc">http://data.riksdagen.se/fil/782D4A02-E204-4C69-8CCF-9145A5DF8EAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RvaBLFbYDxGwmU5xhTBJqe" type="signed"/>
        <correspContext corresp="i-RvaBLFbYDxGwmU5xhTBJqe">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-DgYEomXZSpEWETmGYNL9jH" type="referral">
          <date when="2007-10-16"/>
        </correspAction>
        <correspAction xml:id="i-6iKBXvXs2e9uTWWqLdkBig" type="dismissal">
          <date when="2007-10-16"/>
        </correspAction>
        <correspAction xml:id="i-4D1Lk2kxeGPimRJPmi5Le5" type="numbering">
          <date when="2007-10-04"/>
        </correspAction>
        <correspAction xml:id="i-VedoyHomaHpD3RGS7diQi4" type="submission">
          <date when="2007-10-02"/>
        </correspAction>
        <correspAction xml:id="i-BPyHQ24WhxqNt5VDFggPzn" type="transfer">
          <date when="2007-10-02"/>
        </correspAction>
        <correspAction xml:id="i-7iFjsHSTo5Nu4YBGjQtTrA" type="assigned"/>
        <correspContext corresp="i-7iFjsHSTo5Nu4YBGjQtTrA">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HnZuGiW8g7aA3fJaXfqNH3" type="motBody">
        <div xml:id="i-M4yHf7xNeRgKhBVmZBG8uZ" type="motProposal" subtype="förslag">
          <head xml:id="i-UQVePvff6bXzMTVR2s3dtG">
            Förslag till riksdagsbeslut
          </head>
          <list xml:id="i-NAFMvkdThmakiuBVg1PzA" style="ol">
            <item xml:id="i-MsEaNL4o8UuSia53Cfvbp5">
              Riksdagen tillkännager för regeringen som sin mening vad som
              anförs i motionen om att följa det danska exemplet och helt förbjuda
              användningen av industriellt framställda transfetter i livsmedel.
            </item>
            <item xml:id="i-UZEWwc7aqeBHZMPAi8UzVX">
              Riksdagen tillkännager för regeringen som sin mening vad som
              anförs i motionen om vikten av ett förtydligande av lagstiftningen
              om konsumentinformation på livsmedelsförpackningar så länge det
              är tillåtet med transfetter i livsmedel.
            </item>
          </list>
        </div>
        <div xml:id="i-EvbRZXKsxTQ181BDzF5JVu" type="motContent">
          <head xml:id="i-Gd7xNTPn7R9zbN6iyAUZvq" type="h1">
            Motivering
          </head>
          <p xml:id="i-SCVNizM35ptm3sMoiYdAa8">
            Industriellt framställda transfetter är skadliga för människors
            hälsa men praktiska att använda i livsmedelsindustrin. Många halvfabrikat,
            t.ex. industribakat bröd, såser, glass och kakor, innehåller industriellt
            härdat fett i stället för naturligt fett som kallpressad olja
            eller smör. Miljöpartiet anser att folkhälsan är viktigare än
            industrins intresse. Därför bör industriellt härdat fett inte
            längre få förekomma i livsmedel.
          </p>
          <p xml:id="i-3ydpbhmNHw1udmLGFbiC7N">
            Delvis härdat fett är flytande fett som gjorts fast genom kemisk
            behandling med bl.a. nickelspån, vätgas, värme och tryck i reaktorer.
            De flesta vegetabiliska fetter är nämligen flytande. När de härdas
            får livsmedelsindustrin ett billigt, fast fett som är lättare
            att använda än flytande. Det delvis härdade fettet gör att kexen
            och pulversåsen håller längre i affärerna, och mindre behöver
            kasseras. Tyvärr ändrar härdningen fettets egenskaper på flera
            sätt. Från att ha varit nyttigt för människor i sin flytande grundform
            blir det skadligt. Vid härdningen bildas transfettsyror eller
            transfetter som de kallas. Genom att väteatomer förskjuts i molekylen
            blir den rakare och därmed fastare. Denna transformering av molekylen
            ger den nya egenskaper.
          </p>
          <p xml:id="i-UASy7wVbgEUK7pE29wWpSY">
            Industriellt framställd mat förlorar både näringsämnen och smak
            i de många processer som den ska gå igenom. Därför tillsätts aromer,
            smakförstärkare och härdade fetter för att kompensera för smak
            och konsistens.
          </p>
          <p xml:id="i-49Y5uGrMQvyK9wDG2Vad3Q">
            Den som äter mycket s.k. transfetter, vilka uppkommer i härdningsprocessen,
            ökar risken att drabbas av bl.a. hjärtsjukdom, insulinresistens
            och försämrat immunförsvar. En ammande mamma som äter mycket transfetter
            riskerar att hennes barn får sämre mjölk. Transfetter kan också
            orsaka fosterskador. Dessa onaturliga transfetter lagras in i
            våra cellväggar och gör dem stelare. Enkelt uttryckt gör de så
            att vi åldras snabbare. Det är viktigt att skilja på naturliga
            transfetter som kommer från idisslare och de kemiskt framställda.
            De naturliga transfetterna i smör och animaliskt fett påverkar
            inte risken för t.ex. hjärtsjukdom. De förekommer i mindre mängder
            av det totala fettet, nämligen ca 6 procent jämfört med industriellt
            framställt som kan innehålla upp till 60 procent transfett.
          </p>
          <p xml:id="i-WzXBhfr6WT32od42uTqHwu">
            Experterna är eniga om att industriellt framställda transfettsyror
            är skadliga. De har heller inga kända goda hälsoeffekter som motiverar
            att de borde användas i livsmedel. Redan i början av 1990-talet
            uppmärksammades riskerna. Livsmedelstillverkarna slutade därför
            att använda härdat fett i bordsmargarin, vilket gjorde att svenskarnas
            intag av transfetter minskade rejält.
          </p>
          <p xml:id="i-BbHBcjCvvu3zdgkipzgonQ">
            I Danmark har man emellertid gått längre och kraftigt begränsat
            användningen av transfetter. Från 2003 får högst 2 procent av
            fettmängden i livsmedel som produceras i landet och som importeras
            bestå av transfettsyror.
          </p>
          <p xml:id="i-Dnn9XMiZsJTWiRQsC5dGHK">
            Även den amerikanska motsvarigheten till livsmedelsverket FDA
            varnar för transfetter från industrin. USA har infört en obligatorisk
            märkning av transfetter på konsumentförpackningar, och staden
            New York har infört ett förbud för transfetter i restauranger.
          </p>
          <head xml:id="i-6wWAR4e3mvSKKVbU16uVH7" type="h2">
            Svårt att själv undvika transfetter
          </head>
          <p xml:id="i-TJ2kLohy5Um67zb1chK1ZP">
            Tyvärr är det fortfarande tillåtet att använda industriellt härdat
            fett och därmed transfetter i livsmedel och halvfabrikat som produceras
            och säljs i Sverige. Det kräver stor kunskap och tålamod om man
            vill undvika att få i sig transfetter. Få har tid och ork att
            alltid laga sin mat från rena råvaror. Inte heller kan man begära
            att vi alla ska lusläsa innehållsförteckningar varje gång vi handlar
            något halvfabrikat. Många restauranger använder också härdat fett
            att steka i eller baka med, och då är det ännu svårare att undvika
            dem. Särskilt illa är det om sådana fetter används i mat för barn,
            t.ex. i skolrestauranger. Den som äter mycket färdiglagat och
            halvfabrikat riskerar att få i sig mycket transfett. Det är inte
            rimligt att bara de kunnigaste och mest engagerade människorna
            ska slippa få i sig skadligt fett som de inte själva bett om.
          </p>
          <head xml:id="i-Ad2Fss3mgKfaAQJHxDiwn2" type="h2">
            Förändringar är på gång
          </head>
          <p xml:id="i-R2sF9iiH4J3xPxSB6B3GRU">
            Även om tidigare motioner från Miljöpartiet om transfetter har
            avslagits av riksdagen har såväl livsmedelsindustrin som hälsovårdande
            myndigheter reagerat. Bevisen för att transfetter ökar risken
            för hjärt- och kärlsjukdomar har också blivit tydligare. Studier
            kring detta har presenterats i New England Journal of Medicine
            och i den danska läkartidningen. Det finns även rapporter från
            USA som antyder att transfetterna kan förorsaka fler dödsfall
            än trafiken varje år.
          </p>
          <p xml:id="i-SkaWgvJc2EWRVxYGd1rZFc">
            Visserligen har industrin även i Sverige reagerat ansvarsfullt
            på forskningsresultaten och minskat användningen av industriellt
            härdade fetter och transfetter, men det är i dag svårt för konsumenterna
            att ta sitt ansvar. Det finns nämligen enbart regler om att innehållsdeklarera
            om härdat fett ingår och inte mängden av industriellt framställda
            transfetter. Med en innehållsdeklaration som anger mängden transfetter
            skulle konsumenten själv kunna välja bort sådana produkter. Miljöpartiet
            anser att om Danmark kan reglera och t.o.m. förbjuda borde Sverige
            kunna göra samma sak.
          </p>
          <p xml:id="i-WLQzbNBRuTEVuAaSmm3BAH">
            Vi beklagar att ansvarig svensk myndighet inte driver denna fråga.
            Det ger intryck av bekvämlighet när man föredrar att vänta in
            kommande regleringar från EU. Att förekomma och gå på den danska
            linjen innebär att man försöker påverka EU. Så anser vi att Sverige
            ska använda sitt EU-medlemskap.
          </p>
          <p xml:id="i-PfcY5hbTocnpSkhxaXTTd1">
            I riksdagens behandling av en motion med liknande krav våren
            2007 hänvisades till att EU troligen inte skulle godkänna Danmarks
            lagstiftning. Men redan i slutet av mars kom besked att EU-kommissionen
            accepterat Danmarks lagstiftning om transfetter.
          </p>
          <head xml:id="i-fm6SHcrrVN3eu1JQR9uxg" type="h1">
            Förslag till åtgärder
          </head>
          <p xml:id="i-3eaDYFVrEPSgVpYnwAzGr8">
            Mot bakgrund av det ovan anförda anser vi att det är oacceptabelt
            att livsmedels­industrin får fortsätta att använda transfetter
            i matvaror. Människors hälsa är mycket viktigare än industrins
            intresse av ett billigt fast fett. Industriellt framställt transfett
            behövs inte. Smör och naturliga oljor kan användas i stället.
            Vi föreslår därför att regeringen ska följa det danska exemplet
            och i likhet med Danmark helt förbjuda användningen av industriellt
            framställt transfett i livsmedel. Detta bör riksdagen ge regeringen
            till känna.
          </p>
          <p xml:id="i-VjcGqhHzfoxDZBNmbKmHUg">
            Vidare anser vi att kundinformationen måste förbättras så länge
            transfetter tillåts i livsmedel. I dag deklareras enbart delvis
            härdat fett på produkter i handeln utan att man är skyldig att
            ange härdningsgrad eller andel transfetter i det härdade fettet.
            Med tanke på de risker som transfetter innebär för konsumenten
            måste dessa tydligt deklareras på förpackningen.
          </p>
          <p xml:id="i-Vj2c8qV8svNsEVwoJJmhY4">
            Regeringen bör snarast lägga fram förslag till riksdagen om förbud
            mot transfetter i livsmedel, och om man inte avser att göra det
            i andra hand lägga fram förslag om krav på konsumentinformation
            enligt vad som i motionen föreslås. Detta bör riksdagen ge regeringen
            till känna.
          </p>
        </div>
        <div xml:id="i-43zZPJ6Yiz5pBG3f3K8pXD" type="motSignatures">
          <list xml:id="i-Hfed61gDRkZdRpicMuAurk">
            <item xml:id="i-GKaWLXYAJ6hiVbHnA26BA5" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-A1M4ve4g3xpxWWq7abQeVm" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-5vrTWMJVTEnhbWzrUHpDwV" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-UYELHMXaNzNYt3FGf5b1pd" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
