<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00681">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__681/mot_1965__ak__681-001.pdf"/>
      <fw xml:id="i-Lz4n7tEhLiS1Hp6TAecVaZ">
        14 Motioner i Andra kammaren, nr 681 år 1965
      </fw>
      <div xml:id="i-5C5t1239tEwA2gvJrJ2cE3" type="motHeader">
        <div xml:id="i-HQNvQtahQtBaQDbwSThsYD" type="motTitle"/>
        <div xml:id="i-NPhT5ty4YVkxYMvuxXGXwB" type="motSubmissionInfo"/>
      </div>
      <div xml:id="i-MmVxaJpUqpKNnQbWVshZjH" type="motBody">
        <div xml:id="i-DyEXK9uTd694wkrL57fV7">
          <p xml:id="i-QbxwMfviRrJR342noaDusU">
            Nr 681
          </p>
          <p xml:id="i-T6pvSvHBN7HNAdbWuZFxWJ">
            Av herr Allard m. fl.,, angående samhällets stöd åt idrotten.
            (Lika lydande med motion nr 592 i Första kammaren)
          </p>
          <p xml:id="i-EwRugnbXBzBh9gJuKJ6UAP">
            De omfattande och genomgripande förändringar som i dag präglar
            sam- hällsutvecklingen i flertalet länder och ej minst då i vårt
            eget land berör i av- sevärd grad även idrottsrörelsen. Sociologiska
            och samhällsvetenskapliga un- dersökningar har bl. a. givit till
            resultat ett konstaterande av att ju mer mångskiftande och komplicerade
            ett samhälles struktur och funktion är, desto större blir medborgarnas
            behov av fysisk rekreation, motion och plan- mässigt bedriven
            idrott. Denna situation är utan minsta tvekan aktuell i dagens
            svenska samhälle. De organisationer som där har till syfte att
            be- främja fysisk fostran i skilda former ställes inför allt större
            uppgifter, vilka visat sig vara tids-, arbets- och kostnadskrävande
            i en omfattning som icke kunde förutses för ett årtionde sedan.
            Denna starkt ökade aktivitet är utmärkande för samtliga idrottsrörelsens
            organisationer. Inom Sveriges riks- idrottsförbund har den manifesterats
            i ett ökat antal specialidrottsförbund — f.n. 46 — i ett ständigt
            ökande antal föreningar och i en år från år allt större anslutning
            av medlemmar. Särskilt glädjande och ur ungdomsvår- dande synpunkt
            betydelsefull är den idrottsliga ungdomsverksamhetens starka expansion,
            som bl. a. kommit till uttryck i den s.k. fritidsgrupps- verksamheten.
            Sålunda må nämnas att antalet fritidsgrupper under verk- samhetsåret
            1963/64 uppgick till 56 692 med 1013 602 deltagare i åldern 12—24
            år. För att möta det växande intresset för regelbunden motion
            av icke tävlingsmässig karaktär har förbundet vidtagit en rad
            åtgärder i syfte att stimulera de lokala organisationernas insats
            i detta avseende. Större resurser är emellertid nödvändiga för
            att motionsidrotten skall nå den om- fattning och få den fasta
            organisationen som motiveras av de aktuella be- hoven. Inom tävlingsidrotten,
            vars stimulerande inflytande på ”breddidrotten” är av största
            betydelse, har den internationella konkurrensen ökat avsevärt
            under senare år. Med särskild skärpa har detta förhållande kommit
            till synes vid världsmästerskap och olympiska spel. Sveriges deltagande
            i dy- lika idrottsevenemang och de svenska resultat som därvid
            uppnås är numera ett intresse och en angelägenhet för ett ständigt
            växande antal medborgare — oavsett om de själva är aktivt engagerade
            i idrottsrörelsen eller ej. Att ett lands framgångsrika deltagande
            i internationella stortävlingar är både direkt och indirekt good-will-skapande
            torde vara odiskutabelt. Som en följd av denna skärpta konkurrens
            inom den internationella täv-
          </p>
          <pb facs="riksdagen-motions-pdf/data/1965/mot_1965__ak__681/mot_1965__ak__681-002.pdf"/>
          <fw xml:id="i-WEopWZ4d3P9sbTvxpbQPkn">
            Motioner i Andra kammaren, nr 681 år 1965 15
          </fw>
          <p xml:id="i-Y1oujgDR46J2pzBKGSTVSN">
            lingsidrotten har den svenska idrottsrörelsens organisationer
            ställts inför krav i fråga om förberedelser som aldrig tillförne.
            Sålunda må framhållas att behovet av fler och bättre utbildade
            ledare och särskilt då instruktörer inom olika idrottsgrenar är
            synnerligen stort och att detta behov med det snaraste måste tillgodoses
            för så vitt den elitbetonade tävlingsidrotten skall kunna öka
            sin internationella konkurrenskraft. Även tävlingsverksamheten
            inom landet fordrar i dag större och mer kost- nadskrävande insatser
            än tidigare. I konkurrens med andra förströelse- former och fritidssysselsättningar
            har både de aktiva idrottsutövarnas och åskådarnas krav på goda
            tävlingsarrangemang avsevärt ökat, något som bl.a. förutsätter
            noggrann planering och administration av betydande om- fattning.
            Vidare må framhållas att t.ex. de ökade resekostnaderna för idrottslag
            eller enskilda idrottsmän endast till en mindre del kan täckas
            ge- nom högre entréavgifter. Av vad här ovan i korthet framhållits
            torde framgå att den svenska idrottsrörelsen är av betydande omfattning,
            att den står inför än större och än mer arbets- och kostnadskrävande
            uppgifter i framtidens samhälle och att den i sina olika former
            har till syfte att skänka ett allt större antal med- borgare —
            yngre och äldre — allt bättre möjligheter till hälsofrämjande
            och personlighetsfostrande fritidssysselsättning. Denna idrottsrörelsens
            stora omfattning och oomtvistliga samhällsnytta har sedan årtionden
            tillbaka befunnits väl motivera att statliga och kommu- nala myndigheter
            genom ekonomiskt stöd främjat dess verksamhet och medverkat till
            dess kvantitativa och kvalitativa utveckling. Bland dessa samhällets
            stödformer må särskilt nämnas följande. Inom primärkommunerna
            utgår bidrag till de lokala idrottsorganisatio- nerna för bl.
            a. hyreskostnader för gymnastiksalar och andra idrottslokaler,
            för utbildning av frivilliga ledare och för ungdomsverksamhet.
            Betydande investeringar sker i idrottsanläggningar, och som regel
            har kommunerna numera även påtagit sig ansvaret för de med dessa
            förenade driftkostnader- na. I större kommuner handlägges frågor
            gällande idrott och friluftsliv ofta av ett särskilt förvaltningsorgan,
            vars kostnader täckes inom den ordinarie budgetens ram. I ökad
            omfattning anställes också idrottsintendenter och kommuninstruktörer
            med uppgift att bl.a. befrämja den ideella och fri- villiga idrottsrörelsens
            verksamhet. Under senare år har det blivit allt vanligare att
            även landstingen ekono- miskt stöder de regionalt organiserade
            idrottsorganisationerna. Sålunda kan nämnas att samtliga 23 distriktsförbund
            inom Riksidrottsförbundet — med mycket varierande belopp — erhåller
            landstingsanslag för sin verksamhet. Dessa avser i första hand
            inom respektive distriktsförbund bedriven ledar- utbildning och
            ungdomsverksamhet. I mindre omfattning beviljas också anslag för
            täckande av distriktsförbundens administrativa kostnader. Statens
            ekonomiska stöd till idrottsrörelsen sker i främsta rummet genom
          </p>
          <pb facs="riksdagen-motions-pdf/data/1965/mot_1965__ak__681/mot_1965__ak__681-003.pdf"/>
          <fw xml:id="i-HaYczeHBWg2hj3uHe7cZvr">
            16 Motioner i Andra kammaren, nr 681 år 1965
          </fw>
          <p xml:id="i-EctN9kMQ9tpSwsxFYAGq8E">
            av riksdagen årligen beslutad avsättning till Fonden för idrottens
            främjande: Efter särskild hemställan och med detaljerat angivande
            av ändamål fördelas det av riksdagen beslutade beloppet av Kungl.
            Maj:t till Sveriges riksidrotts- förbund, Svenska korporationsidrottsförbundet,
            Skid- och friluftsfrämjan- det, kungl. skolöverstyrelsen och en
            rad andra organisationer, som bedriver idrottslig verksamhet.
            Med avseende på Riksidrottsförbundet utgår de största bidragen
            till förbundets administrativa organisation, ungdomsverksamhet,
            ledarinstitut, specialförbund, distriktsförbund och föreningar.
            En väsentlig del av bidraget avser vidare anslag till större och
            mindre idrottsanläggningar samt förberedelser för och representation
            vid olympiska spel. Utöver här redovisade anslag från Fonden för
            idrottens främjande över X:e huvudtiteln utgår statliga bidrag
            för Riksidrottsförbundets kurs- och fritidsgruppsverksamhet över
            VIII :e huvudtiteln. Det samhälleliga stöd till idrottsrörelsen
            som lämnas av staten, primär- kommuner och landsting har kontinuerligt
            ökat, vilket motiverats av idrot- tens växande betydelse, uppgifter
            och omfattning. Med hänsyn till den all- männa samhällsutvecklingen
            och den enskilda människans som följd därav i många avseenden
            förändrade levnadsvanor och behov synes det emellertid angeläget
            pröva hur samhället i framtiden än bättre skall kunna främja den
            inom idrottsrörelsen bedrivna verksamheten och dess målsättning:
            idrott och motion åt alla. För en saklig bedömning av denna fråga
            pågår redan vissa utredningar, bl. a. en vilken anförtrotts Idrottens
            samarbetsnämnd och avseende det statliga stödet till idrottsanläggningar.
            Inom Riksidrottsförbun- det arbetar vidare en kommitté, i vilken
            Svenska stadsförbundet, Svenska kommunförbundet, Svenska korporationsidrottsförbundet
            och Skid- och fri- luftsfrämjandet är företrädda, med den betydelsefulla
            frågan gällande den framtida utbildningen av idrottsledare. Undertecknade
            är emellertid av den uppfattningen att en mer omfattande och allsidig
            utredning, varvid resultatet av tidigare och nu pågående special-
            utredningar må beaktas, bör ske i syfte att belysa och avge förslag
            gällande den framtida omfattningen och utformningen av det samhälleliga
            stödet till idrotten. ; Med åberopande av vad sålunda anförts
            hemställer vi, att riksdagen i skrivelse till Kungl. Maj:t måtte
            anhålla om utredning och förslag angående den framtida omfatt-
            ningen och utformningen av samhällets stöd åt idrotten.
          </p>
          <p xml:id="i-Ca7Lbk5qTihYWzNuB5f9pz" type="date">
            Stockholm den 27 januari 1965
          </p>
          <div xml:id="i-MguCdGG5AaUNv3cQYd1sQe" type="signatureBlock">
            <p xml:id="i-QzZNwz3Lb954qWz1KvExAC" who="unknown" type="signature">
              Henry Allard Dag R Edlund Essen Lindahl
            </p>
          </div>
          <p xml:id="i-M1mUkExZu7D2jv3Dg2PR9Q">
            Olle Westberg Erik Larsson Erik Tobé i Öskeviksby
          </p>
          <p xml:id="i-SGzMhxw3apKFqHkH3JoSW1">
            Eklunds &amp; Vasatryck, Sthlm 1965
          </p>
        </div>
      </div>
    </body>
  </text>
</TEI>
