<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-02337">
  <teiHeader>
    <fileDesc>
      <titleStmt>
        <title>Inrättande av en författningsdomstol i Sverige</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2337 av Finn Bengtsson m.fl. (M)</title>
          <idno type="rdwebb">H3022337</idno>
          <rs type="number">2337</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H3022337/text</ref>
          <ref type="dokument_url_html">http://data.riksdagen.se/dokument/H3022337</ref>
          <ref type="dokumentstatus_url_xml">http://data.riksdagen.se/dokumentstatus/H3022337</ref>
          <ref type="docx">http://data.riksdagen.se/fil/88348AE2-2B7B-4802-9CF9-A9452AA7610E</ref>
          <ref type="pdf">http://data.riksdagen.se/fil/C522A1C4-B8AD-4545-B03E-E17118B467DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MSBdXkLLuTJuDf9TSRwE3J" type="signed"/>
        <correspContext corresp="i-MSBdXkLLuTJuDf9TSRwE3J">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-GEscjgBQNeq9gMMeRhVd9a" type="submitted">
          <date when="2015-10-06"/>
          <time when="12:51:22"/>
        </correspAction>
        <correspAction xml:id="i-RMfGKdYsmMfhtVZ5ZMCLjK" type="referred">
          <date when="2015-10-13"/>
        </correspAction>
        <correspAction xml:id="i-Mt9hMh2MQZWjRMaKBjZbnX" type="assigned">
          <date when="2016-06-08"/>
          <time when="15:08:44"/>
        </correspAction>
        <correspContext corresp="i-Mt9hMh2MQZWjRMaKBjZbnX">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-MWEd2TQwbrhpx5ZSX7xy3f" type="behandlas_i"/>
        <correspContext corresp="i-MWEd2TQwbrhpx5ZSX7xy3f">
          <ref type="uppgift">2015/16:KU16</ref>
          <ref type="ref_dok_id">H301KU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QxshqF9z6emdy2gUrbrX3q" type="motHeader">
        <div xml:id="i-4VhBzCwudCzzvGjch3h3Dc" type="motTitle">
          Motion till riksdagen 2015/16:2337 av Finn Bengtsson m.fl. (M)
          Inrättande av en författningsdomstol i Sverige
        </div>
      </div>
      <div xml:id="i-B4D7BX7x29wpuAE3DPpGbM" type="motBody">
        <div xml:id="i-Gm6LazF6Cxy1q5CagJT8KY" type="motProposal" subtype="förslag">
          <head xml:id="i-JAQr18oD8ZBVXLtjLQGthi">
            Förslag till riksdagsbeslut
          </head>
          <list xml:id="i-7oTgovo8mLkk7FeAixiLrH" style="ol">
            <item xml:id="i-E8YzPny8fAXcB4bD1uosZL">
              Riksdagen ställer sig bakom det som anförs i motionen om att
              överväga att inrätta en författningsdomstol i Sverige och tillkännager
              detta för regeringen.
            </item>
          </list>
        </div>
        <div xml:id="i-DeLPYPozfHa8eVYhucKtWt" type="motContent">
          <head xml:id="i-2Gu3LkBx4TuL1PEw3B8Zek" type="h1">
            Bakgrund
          </head>
          <p xml:id="i-Fb29cLebvhmaAuK8YEKNrF">
            Diskussionen om att eventuellt inrätta en författningsdomstol
            (konstitutionsdomstol) har en lång politisk historik. Förändringar
            från kompakt motstånd mot detta till en allt öppnare attityd för
            att förstå värdet av en sådan maktförskjutning från primärt politikens
            syn till även centrala institutioners syn på hur våra lagar, särskilt
            grundlagar, bäst kan skyddas mot missgrepp som riskerar missgynna
            enskilda är tydlig. Den senaste analysen av detta problem i riksdagen
            återfinns i betänkandet 2013/14:KU18 där man bland annat kan läsa
            följande bakgrund i frågeställningen.
          </p>
          <p xml:id="i-2kAGyk2DK39BRDSXx4JfjH">
            Det svenska normkontrollsystemet består av både en förhandskontroll
            och en prövning i efterhand. Förhandskontrollen sker genom Lagrådets
            granskning medan normprövningen i efterhand görs av domstolarna
            och andra offentliga organ. Den svenska normprövningen bygger
            alltså på synsättet att föreskrifter, dvs. bindande generella
            rättsregler, ingår i ett hierarkiskt system med olika nivåer.
            Normprövningen går därmed ut på att en föreskrift på lägre nivå
            prövas mot en föreskrift på högre nivå och att föreskriften på
            den högre nivån tar över om en konflikt skulle föreligga. Det
            är vanligen så att det är prövningen av förhållandet mellan grundlag
            och lag som står i centrum i diskussionen om normprövningen.
          </p>
          <p xml:id="i-9h7QRNYqwjGHMoY6XjYMUu">
            Enligt 8 kap. 21 § första stycket regeringsformen inhämtas yttrande
            från Lagrådet av regeringen eller, enligt vad som närmare anges
            i riksdagsordningen, av ett riksdagsutskott. Om regeringen föreslår
            att riksdagen ska meddela lag i något av de ämnen som anges ovan
            men inte har inhämtat Lagrådets yttrande dessförinnan ska regeringen
            samtidigt redovisa skälen för detta för riksdagen. Att Lagrådet
            inte har hörts över ett lagförslag utgör emellertid aldrig hinder
            mot att lagen tillämpas.
          </p>
          <p xml:id="i-S56RnUbhg2CDLEk7quVEz8">
            Svenska domstolar tillämpar konkret lagprövning. Det innebär
            bl.a. att prövningen sker i en vanlig domstol och inom ramen för
            domstolsförfarandet samt att det endast är parterna i målet som
            formellt omfattas av prövningsbeslutet. Ett beslut av en domstol
            att underlåta att tillämpa en viss lagbestämmelse av det skälet
            att den strider mot en grundlag innebär därför inte att lagbestämmelsen
            upphävs eller på annat sätt begränsas. Därtill, om ett sådant
            beslut har fattats av någon av de högsta domstolarna kan detta
            i praktiken innebära att den aktuella lagbestämmelsen helt eller
            delvis förlorar sin rättsliga betydelse som ett resultat av avgörandets
            prejudikatvärde. Detta innebär att det inte är möjligt att föra
            en talan som endast går ut på att en viss författning ska förklaras
            ogiltig därför att den är grundlagsstridig; så kallad abstrakt
            lagprövning. Detta förfarande i Sverige gör frågor om inrättande
            av såväl en författningsdomstol som en resningsdomstol relevanta
            att kontinuerligt föra. Denna motion berör det förra, ett förslag
            om att inrätta en författningsdomstol, och speglas då i ljuset
            av den nyliga komplikation som den så kallade ”decemberöverenskommelsen”
            förorsakat riksdagsledamöternas rättigheter (och skyldigheter)
            i förhållande till sina väljares förväntningar och som skyddas
            i bland annat riksdagsordningen.
          </p>
          <p xml:id="i-9L8FnEtMcXWTETPVnPzgeP">
            Till skillnad från vad som gäller i en lång rad andra länder
            är inte svenska lagprövningen förlagd till någon central institution.
            Det vanligaste exemplet på en sådan centralisering av lagprövningsrätten
            är författningsdomstolar. Sådana domstolar finns exempelvis i
            Tyskland, en viktig demokrati som i mångt liknar Sverige i sitt
            rättsväsen i övrigt. Andra lösningar förekommer emellertid, och
            i exempelvis Estland har man en särskild kammare i Högsta domstolen
            hand om lagprövningsmålen.
          </p>
          <p xml:id="i-Hq1yPdbFRtJEwZEtCi3GdB">
            I Sverige har frågan om att inrätta en författningsdomstol aktualiserats
            i olika grundlagstiftningsärenden med ökad intensitet under senare
            år. Någon bestämmelse om lagprövning fanns ursprungligen inte
            i regeringsformen. Enligt förarbetena förutsattes att den lagprövningsrätt
            som hade utvecklats i praxis skulle bestå (prop. 1973:90 s. 200).
            I betänkandet Medborgerliga fri- och rättigheter (SOU 1975:75)
            behandlade 1973 års fri- och rättighetsutredning frågan om att
            inrätta en författningsdomstol. Utredningen uttalade emellertid
            då att ett judiciellt skyddssystem inte får innebära några förskjutningar
            i det vanliga politiska maktsystemet.
          </p>
          <p xml:id="i-R3g9e3V9ry7JmuM3WTsG9r">
            I propositionen om ändring i regeringsformen (1975/76:209 s.
            90 f.) delade regeringen utredningens åsikt att det inte var lämpligt
            att införa ett system med en författningsdomstol för kontroll
            av en grundlags efterlevnad. Enligt utskottet (betänkande 1975/76:KU56
            s. 20) saknade den i en motion väckta tanken på en specialdomstol
            för lagprövningsfrågor, en författningsdomstol, ”f.n. all aktualitet
            i vårt land”. Mycket vatten har flutit under broarna i denna fråga
            sedan dess, som gör en omprövning av denna hållning nödvändig.
          </p>
          <p xml:id="i-8bbEdzgmRQRThH1VbqcinN">
            Rättsskyddsutredningen föreslog i betänkandet ”Förstärkt skydd
            för fri- och rättigheter” att den lagprövningsrätt som utvecklats
            i rättspraxis skulle lagfästas i regeringsformen (SOU 1978:34
            s. 109), men utan att en författningsdomstol skulle inrättas.
            Konstitutionsutskottet (betänkande 1978/79:KU39 s. 12) anförde
            att riksdagen enligt grundlagen är den främsta lagstiftaren och
            att endast riksdagen kan stifta grundlagar. Därmed är naturligt
            att riksdagen är den instans som är bäst ägnad att pröva om en
            viss föreskrift är grundlagsenlig, vilket även förordade att det
            så kallad ”uppenbarhetsrekvisitet” skulle tillämpas.
          </p>
          <p xml:id="i-W7AkJUFPM7FFQpgrExQwFQ">
            Men Fri- och rättighetskommittén övervägde senare i betänkandet
            ”Fri- och rättighetsfrågor”
          </p>
          <p xml:id="i-WGpjywTgMX54h3uXXSHP9s">
            (SOU 1993:40) dels frågan om att inrätta en särskild författningsdomstol,
            dels frågan om en utvidgning av lagprövningsrätten genom att ta
            bort uppenbarhetsrekvisitet i regeringsformen. Detta ledde emellertid
            inte till något resultat förrän Sverige fick medlemskap i EU och
            införlivandet av den europeiska konventionen angående skydd för
            de mänskliga rättigheterna och de grundläggande friheterna (Europakonventionen)
            i svensk rätt spontant medförde att utrymmet för att tillämpa
            rekvisitet minskade.
          </p>
          <p xml:id="i-PrueWZbFAnUUTkiVUpNHJd">
            Demokratiutredningen anförde också som en naturlig konsekvens
            av denna utveckling i sitt slutbetänkande ”En uthållig demokrati!”
            (SOU 2000:1) att staten hade skäl att utveckla säkrare system
            för extern tillsyn och domstolskontroll till skydd för medborgarnas
            rättigheter och integritet och pekade på slopandet av uppenbarhetsrekvisitet
            som ett sätt att säkra medborgarnas skydd mot myndigheters misstag
            och övergrepp. Våren 2001 föreslog konstitutionsutskottet ett
            tillkännagivande till regeringen om att låta utreda uppenbarhetsrekvisitet
            i regeringsformen (betänkande 2000/01:KU11 s. 45 f.). Den parlamentariskt
            sammansatta kommittén Grundlagsutredningen hade i uppdrag att
            utreda frågorna om lagprövning och om det finns behov av en författningsdomstol.
            Kommittén konstaterade inledningsvis att frågeställningen om hur
            kontrollen av lagars och andra föreskrifters förenlighet med innehållet
            i högre normer ska utföras kan aktualisera grundläggande frågor
            om hur ett land bör styras och att utredningsdirektiven angav
            gränserna för kommitténs överväganden i denna del (SOU 2008:125
            s. 374). Grunderna för Sveriges statsskick ingick nämligen inte
            i kommitténs uppdrag. Kommittén föreslog dock att uppenbarhetskravet
            i regeringsformen skulle tas bort och att det i stället skulle
            införas en påminnelse om att grundsatserna om folksuveränitet
            och lagbundenhet, med dess princip om normhierarki, särskilt ska
            beaktas vid lagprövning av föreskrifter beslutade av riksdagen.
            Regeringen ställde sig bakom Grundlagsutredningens förslag som
            därefter antogs av riksdagen (prop. 2009/10:80, betänkande 2009/10:KU19
            och betänkande 2010/11:KU4, rskr. 2010/11:21).
          </p>
          <p xml:id="i-DFBEgyRuvAUVa3WVJWWd3o">
            I anslutning till konstitutionsutskottets behandling av regeringens
            proposition behandlades två motioner om att en författningsdomstol
            borde inrättas. Utskottet hänvisade i sitt ställningstagande till
            vad Grundlagsutredningen hade anfört men också till att regeringen
            hade konstaterat i propositionen att den nuvarande ordningen med
            lagprövning i konkreta fall som utförs av både domstolar och alla
            andra offentliga organ är väl lämpad att åstadkomma det resultat
            som lagprövningen åsyftar (betänkande 2009/10:KU19 s. 38). Det
            fanns därför enligt regeringen inte skäl att inrätta en författningsdomstol
            och koncentrera normprövningen i efterhand till en sådan. Utskottet
            gjorde inte någon annan bedömning än regeringen då heller i denna
            fråga och avstyrkte således motionerna.
          </p>
          <p xml:id="i-6qxNa3RopEY9n7UWLUU7GJ">
            Caroline Szyber och Otto von Arnold (båda KD) föreslog i en motion
            2012/13: K316 ett tillkännagivande om att regeringen bör utreda
            möjligheten att inrätta en svensk författningsdomstol. Ett liknande
            yrkande lades fram i motion 2012/13:K323 av Rickard Nordin (C).
            Även i motionerna 2012/13:K336 och 2013/14:K356 av Johnny Skalin
            (SD) och i motion 2013/14: K218 av Maria Ferm m.fl. (MP) efterlystes
            en nationell författningsdomstol. Motionärerna anförde att genom
            att inrätta en författningsdomstol skulle enskilda individers
            möjligheter att hävda sina fri- och rättigheter stärkas och politiska
            beslut som strider mot grundlagarna kunna upphävas.
          </p>
          <p xml:id="i-7mm63h7JcsEmjAftEuHYEu">
            Konstitutionsutskottet avstyrkte i betänkandet 2013/14:KU18 samtliga
            motionerna 2012/13:K316 (KD), 2012/13:K323 (C), 2012/13:K336 (SD),
            K218 (MP) och K356 (SD) med motiveringen att Grundlagsutredningen
            endast föreslagit vissa ändringar i regeringsformen i syfte att
            stärka Lagrådets och domstolarnas normprövning och att dessa ändringar
            trätt i kraft nyligen (den 1 januari 2011). Intressant är att
            MP genom KU:s ordförande i ett särskilt yttrande till avstyrkandet
            av deras motion bland annat uttryckte: ”Det finns en rad fördelar
            med att inrätta en författningsdomstol. Bland annat skulle enskilda
            individers möjligheter att hävda sina fri- och rättigheter stärkas
            och politiska beslut som strider mot grundlagarna kunna upphävas.
            Att inrätta en författningsdomstol har även fördelar ur ett internationellt
            perspektiv. En författningsdomstol kan bl.a. tydliggöra kompetensfördelningen
            mellan Europeiska unionen och den svenska riksdagen samt försvara
            t.ex. tryck- och yttrandefriheten, offentlighetsprincipen och
            meddelarskyddet.”
          </p>
          <head xml:id="i-4o81aDLU9yeFtxrbqrp5KF" type="h1">
            Motivering
          </head>
          <p xml:id="i-CTDXkJW59J1zdexc9DAVoA">
            Det är alltså intressant att reflektera över att det redan för
            två år sedan fanns motioner från representanter hälften av riksdagens
            partier, inklusive ett idag regeringsbärande parti (MP), som kraftfullt
            motiverade införandet av en författningsdomstol med en lång rad
            goda argument. Samtidigt avslogs denna begäran av riksdagen då
            med att frågan tidigare avhandlats och att vissa mindre ändringar
            införts vid 2011 års ingång.
          </p>
          <p xml:id="i-zcJNYntCc2V5ErPaQxvsX">
            Detta är nu drygt fyra år sedan, och om man följer historieskrivningen
            ovan är det uppenbart att opinionen och det politiska skeendet
            rör sig i riktning mot att överväga att införa en författningsdomstol
            också i Sverige. Det tidigare huvudsakliga syftet med att inte
            lyssna på ett sådant önskemål var att man ville bevara politikernas
            makt över grundlagarna snarare än att låta en central myndighet
            vaka över desamma.
          </p>
          <p xml:id="i-394WteJ4DpFZMpw7tvnc1M">
            Men så sent som för nio månader sedan gjordes en allvarlig politisk
            attack mot riksdagsordningen genom den så kallade decemberöverenskommelsen
            (DÖ) sluten av regeringen tillsammans med allianspartierna den
            27 december 2014. Denna innebär i korthet att inga ledamöter av
            Sveriges riksdag fram till valet 2022 ska stödja eller lägga egna
            förslag som påverkar den ekonomiska politiken, med mindre än att
            det är den största koalitionen i riksdagen som gör detta. Det
            vill säga att även om det skulle finnas en riksdagsmajoritet för
            en annan budget än minoritetsregeringens, så ska denna kväsas
            genom att, som det parlamentariska läget är idag, allianspartiernas
            riksdagsledamöter inte röstar på sitt eget budgetförslag om det
            finns ett gemensamt sådant som skulle riskera fälla regeringens
            förslag till budget.
          </p>
          <p xml:id="i-NAxhaDTgy9X3894RhtxFN8">
            Beslutet togs av partiledningarna för regerings- och allianspartierna
            men utan rimlig förankring bland riksdagens ledamöter, vilket
            får anses som ett hot emot de skyddade rättigheter (och skyldigheter
            mot väljarna) som vi genom riksdagsordningen i god demokratisk
            anda varit brett parlamentariskt överens om efter sedvanlig beredning
            och riksdagsbeslut som det anstår en grundlag. ”Rimlig” förankring
            innebär i vår tolkning att det ska finnas ett tillräckligt rådrum
            för berörda ledamöter att kunna överväga konsekvenserna av en
            sådan viktig politisk överenskommelse på högsta politiska nivå
            som i praktiken förminskar vårt mandat. Särskilt allvarligt är
            detta för de ledamöter som ännu inte är valda i det allmänna valet
            2018, men som enligt DÖ ska vara bundna vid densamma hela nästa
            mandatperiod i dessa sex partier och som idag utgör en folklig
            representation av ungefär tre fjärdedelar av alla röstberättigade
            i Sverige.
          </p>
          <p xml:id="i-RrZ8MgmrFBFwA8oK5irjkt">
            En författningsdomstols viktigaste uppgift är att i varje läge
            försvara den befintliga lagen, särskilt grundlagen. Det är vår
            bedömning att om vi haft en författningsdomstol så hade troligen
            denna satt stopp för en direkt politisk hantering av de aktuella
            partiledningarna som i praktiken utgör ett hot mot grundlagsskyddad
            rättigheter.
          </p>
          <p xml:id="i-DY3hxpeBZRYUKMDqjv55e8">
            Därmed följer slutsatsen att tiden är mogen att ånyo väcka frågan
            om att överväga inrätta en författningsdomstol i Sverige som garant
            för att säkerställa att, främst, våra grundlagars funktion inte
            äventyras utan att en föregående adekvat beredning gjorts. Vi
            vill med denna motivering att riksdagen med bifall till denna
            motion ger regeringen detta tillkänna.
          </p>
        </div>
        <div xml:id="i-BuqAtDXjuZYcXDTBgvrab8" type="signatureBlock">
          <list xml:id="i-NHGbbTwMtE8TYHfFvph2pV">
            <item xml:id="i-D9pM3UGGdwzdMrzf3xQYMo" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-3tx3NvxZaHcquQz9ubNxDy" who="i-WwZzVPGhpXnyH5jyp86JB7" type="signature">
              Boriana Åberg (M)
            </item>
            <item xml:id="i-BpG1S1wcRvcCpuNCYQCgVF" who="i-3yGB8i2p5vZhm4Sy536rgC" type="signature">
              Anders Hansson (M)
            </item>
            <item xml:id="i-FxPRPqBo19SUMawF9RSpaB" who="i-7HvCHEwjbKSjsnRP39c1s9" type="signature">
              Patrick Reslow (M)
            </item>
          </list>
        </div>
      </div>
    </body>
  </text>
</TEI>
