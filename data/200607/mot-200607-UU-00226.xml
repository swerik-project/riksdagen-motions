<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00226">
  <teiHeader>
    <fileDesc>
      <titleStmt>
        <title>Afghanistan</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afghanistan</title>
          <idno type="rdwebb">GU02U226</idno>
          <rs type="number">U226</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U226/text</ref>
          <ref type="dokument_url_html">http://data.riksdagen.se/dokument/GU02U226</ref>
          <ref type="dokumentstatus_url_xml">http://data.riksdagen.se/dokumentstatus/GU02U226</ref>
          <ref type="doc">http://data.riksdagen.se/fil/670AE326-4A5C-4742-8175-64A58A40EAE7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K4KxMhucxsCNSNH8dGUprF" type="signed"/>
        <correspContext corresp="i-K4KxMhucxsCNSNH8dGUprF">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-UjhtMnawYckP3uZbRevkXi" type="referral">
          <date when="2006-11-07"/>
        </correspAction>
        <correspAction xml:id="i-GEkYgaEeRYR8Bv5v81L6m" type="dismissal">
          <date when="2006-11-07"/>
        </correspAction>
        <correspAction xml:id="i-HYxKHe1DsN8s2MjtqZYC5r" type="numbering">
          <date when="2006-10-31"/>
        </correspAction>
        <correspAction xml:id="i-HDZ3rpoYqmcKVN2uroCkrW" type="submission">
          <date when="2006-10-31"/>
        </correspAction>
        <correspAction xml:id="i-3HiHq6RQMkQf212D7a2NUc" type="transfer">
          <date when="2006-10-29"/>
        </correspAction>
        <correspAction xml:id="i-DcMUTaCVqUGetiwJsNPfkd" type="assigned"/>
        <correspContext corresp="i-DcMUTaCVqUGetiwJsNPfkd">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HbMPQY9rKjSzSfG8CEmJ5N" type="motBody">
        <div xml:id="i-PYryMQkM6mNSBTh6af7B24" type="motProposal" subtype="förslag">
          <head xml:id="i-Hp8WEnhBoWVJ3uo62P1zqw">
            1 Förslag till riksdagsbeslut
          </head>
          <list xml:id="i-R1kdZ2yip3yL4RZHc5HtC6" style="ol">
            <item xml:id="i-T7yvhHWhVPZdurZN2QXUA9">
              Riksdagen tillkännager för regeringen som sin mening vad i motionen
              anförs om att Sverige i FN bör verka för att en ny strategi för
              fred när det gäller ISAF:s närvaro i Afghanistan utformas.
            </item>
            <item xml:id="i-WMTAhodS1UUZaDX3gf75d7">
              Riksdagen tillkännager för regeringen som sin mening vad i motionen
              anförs om att Sverige bör dra tillbaka sin del av ISAF-styrkan.
            </item>
          </list>
        </div>
        <div xml:id="i-6cVKDEesDMb9XLZKAF9tLA" type="motContent">
          <head xml:id="i-EvinJcdYT5P6WaMQDtgkq3" type="h1">
            Afghanistan
          </head>
          <head xml:id="i-PUC97kKVh45nfs2K8m5Xi5" type="h1">
            2 Bakgrunden till USA-koalitionens intervention i Afghanistan
          </head>
          <p xml:id="i-jqhCRSeFMv2e9cXjfC4L1">
            Talibanerna i Afghanistan skapades av USA, Saudiarabien och Pakistan.
            I Pakistan fick unga afghaner i exil militär utbildning och undervisning
            i fundamentalistisk islam. I 1990-talets början inledde talibanerna
            sin militära verksamhet i Afghanistan med målet att jaga bort
            president Nadjibullahs regim, som satt kvar vid makten efter det
            att de sovjetiska trupperna lämnat landet. Talibanerna var liksom
            norra alliansens trupper, vilka leddes av Ahmed Shah Massoud och
            general Dostum, militärt framgångsrika i sin kamp mot Nadjibullah,
            som störtades 1992 när norra alliansen intog Kabul.
          </p>
          <p xml:id="i-FKd9HjxKs5WedDycZ1dm4z">
            Talibanerna och norra alliansen hade dock skilda uppfattningar
            om hur landets framtid skulle gestalta sig. Strider utbröt mellan
            talibanerna och norra alliansen. Norra alliansen tvingades bort
            från Kabul till de tadjikiska och uzbekiska delarna i norra Afghanistan.
            Nadjibullah mördades av talibanerna.
          </p>
          <p xml:id="i-WPiVdK89gP2dFxW9c65XZY">
            Talibanernas välde i landet var ytterligt brutalt. Tidigare regimer
            som Amins och Nadjibullahs hade stått för en hårdför reformpolitik
            i landet. Deras reformer uppfattades av den mycket traditionellt
            sinnade befolkningen som mycket utmanande. Reformförsök som gjorts
            under tidigare perioder i Afghanistans historia har alla av reformivrarna
            utförts på ett både klumpigt och hänsynslöst sätt och mötts med
            kraftigt motstånd. Detsamma inträffade under den sovjetiska närvaron
            i landet.
          </p>
          <p xml:id="i-DUzfcm1316wNgz4RLdSmVF">
            Talibanregimen var en kraftig motreaktion på ännu ett moderniseringsförsök.
          </p>
          <p xml:id="i-21tsn1ZFYgNNc2QrRvko5S">
            Omvärlden noterade alla grova brott mot de mänskliga rättigheterna
            som talibanerna begick. Och man noterade det våldsamma förtrycket
            av kvinnorna. De stater som understött talibanerna uppvisade ett
            ringa intresse för situationen. USA försökte inte ingripa mot
            talibanregimen. I stället sökte man kontakt med dem. Det stora
            amerikanska oljebolaget Unicol och det argentinska transnationella
            oljeföretaget Bridas Corporation förhandlade i stället med talibanerna
            och ville få till stånd en pipeline genom Afghanistan från de
            oljerika republikerna i Centralasien till Indiska Oceanen. Den
            kortaste och bästa vägen för en pipeline från Centralasien till
            havet gick visserligen genom Iran, men den vägen var stängd för
            USA till följd av de i det närmaste obefintliga och fientliga
            relationerna mellan Iran och USA. Talibanerna var dock inte villiga
            att låta USA genomföra något pipelineprojekt i Afghanistan. I
            flera år hände ingenting, trots att flera amerikanska Afghanistankännare
            varnade för att en politisk och religiös krutdurk låg och jäste
            i Afghanistan.
          </p>
          <p xml:id="i-UHS3qZAvgvRtDKuXRn1fMz">
            Så kom angreppet på World Trade Center den 11 september 2001.
            En fanatisk religiös rörelse med fundamentalistisk islam som ideologisk
            grundval för sitt handlande med förbindelser till talibanernas
            Afghanistan hade angripit USA på landets eget territorium.
          </p>
          <p xml:id="i-HfVg1dE4rnquXykF3Ce8yV">
            Två månader efter terrorangreppet mot World Trade Center gick
            USA tillsammans med allierade styrkor från andra stater, bl.a.
            Storbritannien, till militärt angrepp mot Afghanistan med motiveringen
            att man var i krig mot terrorismen och att det handlade om självförsvar.
            Att det gått hela två månader efter angreppet på World Trade Center
            gjorde det dock svårt att godta USA:s förklaring om att det handlade
            om självförsvar.
          </p>
          <p xml:id="i-DVYisU7U2XuKbgm4ycDtX1">
            Den svenska regeringen förhöll sig kritisk till USA-koalitionens
            politik och förklarade i anslutning till de resolutioner som antogs
            av FN om attentatet mot World Trade Center och Afghanistan (1368,
            1373 och 1378): Själva resolutionerna utgör dock enligt svensk
            uppfattning inte en tillräcklig folkrättslig grund för koalitionen
            att agera i Afghanistan.
          </p>
          <head xml:id="i-XXZoSX1N7Ka1UqA2gpNmQF" type="h1">
            3 Krig som medel att skapa fred
          </head>
          <p xml:id="i-WFDmtk7L2Fi7NwkqJrdSzG">
            Koalitionens trupper lyckades driva tillbaka talibanerna. Därefter
            kom frågorna om säkerhet, återuppbyggnad och ekonomisk utveckling
            upp på dagordningen. Ett konstituerande råd (loja jirga) sammankallades
            bestående av 500 delegater, vilka antog en konstitution i januari
            2004. Denna konstitution kritiserades för att den formellt ger
            presidenten alltför stor makt. Det visade sig dock snart att det
            territorium som presidenten, Hamid Karzai, och hans regering i
            praktiken hade makt över var mycket begränsat i stort sett Kabul
            med omnejd.
          </p>
          <p xml:id="i-BP9K2Sec3BEnhLnDp19kCo">
            I övrigt behärskades landet av olika krigsherrar, vilka USA hade
            försett med vapen och förnödenheter för att få dem på sin sida
            i kriget mot talibanerna. Detta sätt att vinna framgång i kriget
            mot talibanerna skapade samtidigt stor osäkerhet eftersom de olika
            krigsherrarna tävlade med varandra om herraväldet.
          </p>
          <p xml:id="i-KLmD72S7s56X2q3wzbjbHZ">
            Krigsherrarna hade blivit ordentligt beväpnade och såg mer till
            sina egna kortsiktiga intressen och var mer benägna att vårda
            sig om makten över sina egna områden och inflytelsesfärer än om
            det afghanska folkets intressen. Som allianspartner har dessa
            krigsherrar en benägenhet att byta sida om det passar deras intressen.
            De olika intressena och inflytelsessfärerna handlar inte sällan
            om produktionen, distributionen och försäljningen av opium.
          </p>
          <head xml:id="i-74Pbksntb2ovRTayqgqxfP" type="h1">
            4 Inte bara oljetörst
          </head>
          <p xml:id="i-P9ZY2oLTN3b3SqQrEeSoFg">
            Enligt en rapport från FN-kontoret för narkotika och kriminalitet
            (UNODC) har sedan USA-koalitionen intervenerade i Afghanistan
            produktionen av opium ökat 33 gånger. På fem år har produktionen
            av opium ökat med 3 200 procent. (Det kan här vara värt att notera
            att de två länder i världen där produktionen av narkotika är störst
            är de två länder där den militära aktiviteten i syfte att bekämpa
            narkotikaproduktionen också är störst Colombia och Afghanistan
            och att den militära aktiviteten på intet sätt leder till att
            den minskar utan som i Afghanistans fall rusar i höjden.)
          </p>
          <p xml:id="i-CLGUKyu2xrEaLAYCbXHT41">
            Professor Michel Chossudovsky vid Ottawa-universitetet i Kanada
            har påpekat att det finns starka affärsintressen och finansiella
            intressen bakom produktionen av opium. Han har funnit att det
            inte bara är oljan i Centralasien och en pipeline genom Afghanistan
            som är av stort intresse för västvärlden utan också opiumhandeln.
            Vinsterna från handeln med opium från Afghanistan uppskattas till
            124129 miljarder dollar per år. Av dessa hamnar dock en ringa
            del i Afghanistan (ungefär 2,7 miljarder dollar) och de hamnar
            hos olika krigsherrar. Dessa krigsherrar har alla sina egna revir
            och särintressen, men anses likafullt utgöra en del av den afghanska
            statsmakten. Den afghanska statsmakten vilar på lösa och osäkra
            grunder och som allianspartner för en främmande makt som kommit
            på besök utan inbjudan är en statsmakt av den karaktären knappast
            pålitlig.
          </p>
          <p xml:id="i-AxQnjrsH7edihYgyu3qV78">
            När läget ser ut på detta sätt och situationen är så labil måste
            man i dag ställa sig frågan: Vem är taliban? Är det en fanatisk
            fundamentalist beredd att förgöra varje otrogen eller är det en
            som bytt sida i de olika krigsherrarnas spel om makt och inflytande?
            Föreligger det inte en fara i att de afghaner som ogillar inkräktare
            i inkräktarens ögon snart betraktas som taliban? De sovjetiska
            trupperna på 1970- och 1980-talen fick uppleva vad afghaner anser
            om inkräktare i landet. USA och deras allierade har redan hamnat
            eller är på väg att hamna i samma fälla.
          </p>
          <head xml:id="i-85JFWdMTexB95aDwxxXZch" type="h1">
            5 ISAF och sammanblandningen med OEF
          </head>
          <p xml:id="i-amK3vQsmaQ9YuQB5kgB9r">
            När koalitionen angrepp Afghanistan och talibanerna i ett första
            skede drivits tillbaka kom frågorna om säkerhet och återuppbyggnad
            upp på den politiska dagordningen. Det visade sig snart att landet
            behärskades av olika krigsherrar med skilda intressen och att
            Karzairegeringens auktoritet och legitimitet var bräcklig.
          </p>
          <p xml:id="i-QU7UoVZor9JaFMV5QVf7dW">
            På FN:s initiativ bildades i mars 2002 United Nations Assistance
            Mission in Afghanistan (UNAMA), vilken följdes av bildandet av
            International Security Assistance Force (ISAF) till vilken Sverige
            bidrog. Den första svenska ISAF-truppen var liten och endast verksam
            kring huvudstaden Kabul.
          </p>
          <p xml:id="i-38S82LzBY5kHV9fEkbGMQn">
            Vänsterpartiet ställde sig till en början bakom den svenska regeringens
            beslut att låta en mindre svensk trupp ingå i den internationella
            ISAF-styrkan då partiet hyste förståelse för vad regeringen skrev
            i sin proposition om att en bred internationell civil närvaro
            i landet förutsätter en viss militär närvaro som säkerställer
            den civila närvaron. Problemen uppstod när dessa allmänna föresatser
            skulle gestaltas i praktiken.
          </p>
          <p xml:id="i-3iHh8JvCSRSLfE7kkaM4HH">
            Kriget i Afghanistan tog inte slut. Koalitionens trupper, som
            gick under namnet Operation Enduring Freedom (OEF), förmådde inte
            driva ut talibanerna ur Afghanistan. De för fortfarande krig i
            Afghanistan. Vänsterpartiet menade att ISAF:s styrkor inte fick
            blandas samman med OEF:s stridande styrkor, eftersom dessa förde
            ett ur svensk synvinkel folkrättsvidrigt krig.
          </p>
          <p xml:id="i-Cvwj7AdBL8X6QRGkspVzBL">
            På våren 2006 lade regeringen en ny proposition om att den svenska
            ISAF-styrkan skulle utökas och placeras i en annan del av landet
            den som behärskades av norra alliansen och general Dostum, som
            bl.a. gjort sig skyldig till de s.k. containermorden under det
            inledande skedet i kriget mot talibanerna. Vänsterpartiet menade
            som enda riksdagsparti denna gång att riskerna för sammanblandning
            med de stridande koalitionstyrkorna ökat och att Sverige borde
            avbryta sitt ISAF-engagemang. Det bör noteras att den svenska
            ISAF-styrkan och OEF-styrkan lydde under samma befäl. Sammanblandningen
            var alltså redan på väg att ske.
          </p>
          <p xml:id="i-THQGbcxkf2kyu2o596DXfs">
            En kort tid efter debatten och beslutet i den svenska riksdagen
            stupade två svenska soldater ur ISAF-styrkan. Den 12 september
            2006 utsattes delar av den svenska ISAF-styrkan för beskjutning
            för andra gången på kort tid.
          </p>
          <head xml:id="i-4iRYyCwzwwtmnQYHANc3hh" type="h1">
            6 USA tar inte ansvar för sitt misslyckande
          </head>
          <p xml:id="i-7mxC3NwfFK4mY15jjhBoAN">
            Den 5 oktober övertog den Natoledda ISAF-styrkan ansvaret för
            säkerheten i hela Afghanistan. Mandatet för ISAF-styrkan har därmed
            förskjutits kraftigt från vad som ursprungligen angavs. Risken
            för sammanblandning torde vara uppenbar. USA som tog initiativet
            till hela denna politik glider undan ansvaret för den Afghanistanpolitik
            man bedrivit under tre årtionden. Man lämnar över ansvaret för
            utvecklingen i Afghanistan på FN och ISAF.
          </p>
          <p xml:id="i-Dj7VZUTbscB2c8KqH6aT3M">
            Det är uppenbart att ISAF:s styrkor inte kan fortsätta på det
            sätt som hittills skett, än mindre överta den roll som OEF haft
            i egenskap av direkt stridande förband. Eftersom ISAF-styrkan
            står under Natobefäl och till stor del består av trupper från
            ockupationsmakterna är dess möjligheter att verka fredsbefrämjande
            och opartiskt undergrävd. Det enda rimliga om ISAF skall vara
            kvar i Afghanistan är att det mandat ISAF fått av FN omformuleras
            och förtydligas, att truppen inte längre står under Natobefäl
            och att styrkans sammansättning ändras helt så att de nuvarande
            ockupationsmakterna inte längre ingår. Detta bör Sverige verka
            för i Förenta nationerna.
          </p>
          <p xml:id="i-F2o8SE3QhEJMBHLSy15tqQ">
            Det är också uppenbart att som generalsekreteraren i Svenska
            Afghanistankommittén förklarat: Om man bara övertar den militära
            strategi som USA misslyckats med utan förhandlingar och utan försök
            till fredsuppgörelse med talibanerna kommer man att misslyckas.
            Varken Nato eller FN:s säkerhetsråd har klargjort hur en fredsbevarande
            uppbyggande strategi ska se ut.
          </p>
          <p xml:id="i-28nhC6qMncSRJi3HQjakua">
            Sverige bör alltså i FN verka för att en ny strategi för fred
            i Afghanistan utformas. En förutsättning för en sådan strategi
            är att de länder vars trupper deltog vid invasionen 2001 drar
            sig tillbaka från landet. Detta bör riksdagen som sin mening ge
            regeringen till känna.
          </p>
          <p xml:id="i-EJpf2nsya78Q88swsssyAb">
            De amerikanska soldater som ingått i OEF flyttas samtidigt över
            till Irak. Vänsterpartiet ställer sig mycket starkt kritiskt till
            det faktum att ISAF-styrkan avlastar den amerikanska armén för
            att dess trupper skall överföras för att förstärka en folkrättsvidrig
            ockupation.
          </p>
          <p xml:id="i-E4cs4di3D8RFi1xaKhTSJh">
            Sverige bör dra tillbaka den svenska delen av ISAF-styrkan. Detta
            bör riksdagen som sin mening ge regeringen till känna.
          </p>
          <p xml:id="i-5KazVeXwqXFe1HuUWvV31A">
            Tar inte Sverige hem sina ISAF-soldater i en situation där strategin
            förblir densamma som hittills kommer Sverige att för första gången
            sedan 1814 (slaget vid Leipzig under Napoleonkrigen) delta i regelrätt
            krigföring på ett annat folks territorium, vilket vore mycket
            tragiskt och skulle inverka menligt på Sveriges internationella
            anseende.
          </p>
        </div>
        <div xml:id="i-6KxhLKfwK5oYPMxQomHhRD" type="motSignatures">
          <list xml:id="i-662o3d7AbsiMJaSGt7BEpt">
            <item xml:id="i-WW7So1pYFPJPTKpPzQZvsw" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-N6R1u3NrY953cENs182VD4" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-CKSfGx3AkFgxevz2mHnpDn" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-3KA4VtpyNw1Qy7e3knLpA2" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-FLzQZHZYeetndspiMpbkiV" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-4LG6QqF4nJyuisbLBrZUsu" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-A91SHTQM5H4reTX8yCB5zc" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
