<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00325">
  <teiHeader>
    <fileDesc>
      <titleStmt>
        <title>Lex Gulli mot läkemedelsvanvård</title>
        <author corresp="i-D7mgFwiCKxywz1E18YrEuZ i-VRHymVx7EsX48sg7b5qmpS">av Agneta Luttropp och Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lex Gulli mot läkemedelsvanvård</title>
          <idno type="rdwebb">GY02So325</idno>
          <rs type="number">So325</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So325/text</ref>
          <ref type="dokument_url_html">http://data.riksdagen.se/dokument/GY02So325</ref>
          <ref type="dokumentstatus_url_xml">http://data.riksdagen.se/dokumentstatus/GY02So325</ref>
          <ref type="doc">http://data.riksdagen.se/fil/E2DEF649-59E2-4907-A621-87634EAA1508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5GnyEfXVkkCk2sST777WFB" type="signed"/>
        <correspContext corresp="i-5GnyEfXVkkCk2sST777WFB">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-B3wPwcopceS5FPn37oQXSX" type="numbering">
          <date when="2010-10-28"/>
        </correspAction>
        <correspAction xml:id="i-CggQPEhSiGuPva97sQn9uP" type="submission">
          <date when="2010-10-25"/>
        </correspAction>
        <correspAction xml:id="i-U1AE7RKD32a56bbe8A3Lrz" type="transfer">
          <date when="2010-10-23"/>
        </correspAction>
        <correspAction xml:id="i-WBhHQK7FXQZyf8QqZi3iNb" type="assigned"/>
        <correspContext corresp="i-WBhHQK7FXQZyf8QqZi3iNb">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FABw9fVU8ne3A8FAoM2wUL">
            Förslag till riksdagsbeslut
          </head>
          <p xml:id="i-6FTmhH61rZHsfLyfk2yr6t">
            Riksdagen tillkännager för regeringen som sin mening vad som
            anförs i motionen om att utreda förutsättningarna för att införa
            en lex Gulli mot läkemedelsvanvård.
          </p>
        </div>
        <div type="motContent">
          <head xml:id="i-Dbi7TF1nKAYuTSz1JPFUHM" type="h1">
            Bakgrund
          </head>
          <p xml:id="i-J6apLQ7iWMDHsYJxG42kg4">
            Frågan om felaktig läkemedelsanvändning har under de senaste
            åren uppmärksammats i dagspress, fackpress och tv vid ett stort
            antal tillfällen. Att detta är ett stort samhällsekonomiskt, medicinskt
            och folkhälsopolitiskt problem är de flesta överens om. Problemet
            är känt sedan många år tillbaka men det har inte skett några märkbara
            förbättringar trots att medvetenheten är relativt stor och ett
            antal åtgärder har satts in.
          </p>
          <p xml:id="i-UHWimAh6WCSrwqCTx1Vb5F">
            Felaktig läkemedelsanvändning kan innebära att en patient fått
            fel läkemedel, fel dosering, ett onödigt läkemedel och/eller bristfällig
            uppföljning av behandlingen. Detta kan leda till problem, allvarliga
            biverkningar, sjukdom och ibland även död för patienten. Vi vet
            i dagsläget inte hur många människor i Sverige som drabbas och
            vilka orsakssambanden är, och inte heller exakt hur stor den totala
            samhällskostnaden är.
          </p>
          <p xml:id="i-N7gw4E6ijx5xEjs3NBpYRQ">
            Uppskattningar som finns talar dock för att kostnaderna för den
            felaktiga läkemedelsanvändningen ligger på 2530 miljarder kronor
            och att det är hundratusentals patienter som drabbas av problem
            och sjuklighet och kanske tusentals som avlider av läkemedelsrelaterade
            orsaker.
          </p>
          <p xml:id="i-6Tm5tWhX2u5DA14H7SoJDg">
            Problemet finns i alla åldersgrupper, men den grupp som är särskilt
            utsatt är äldre människor. Särskilt uppmärksammat var fallet om
            Gulli Johansson som lyftes fram i SVT:s program Uppdrag granskning
            2008. Gulli Johansson hade fått läkemedels­behandling utifrån
            symtom som tolkats fel. Hon blev bedömd vara dement utan att vara
            det. När hon en dag var för dålig för att kunna ta sina läkemedel
            piggnade hon till remarkabelt och hela kedjan av missbedömningar
            rullades upp. Hon hade då förlorat 11 år av sitt liv.
          </p>
          <head xml:id="i-7h7g5A6MpeGnpHJmbKnxAo" type="h1">
            Hur många fler Gulli finns det?
          </head>
          <p xml:id="i-VPKsnMuqms73CMWTRGPhRu">
            Hur många äldre har drabbats och kommer att drabbas av denna
            form av läkemedels­vanvård? I regeringens budgetproposition 2010
            anges att mellan 2005 och 2007 ökade andelen personer som var
            80 år eller äldre och använde tio eller fler läkemedel, tre eller
            fler typer av psykofarmaka eller hade riskfyllda läkemedelskombinationer.
            De skriver att denna utveckling nu vänt. Det är minst sagt angeläget.
            Tidigare underlag har visat att många äldre får tio eller fler
            läkemedel per dag, och var fjärde patient är ordinerad direkt
            olämpliga eller farliga läkemedel. Likaså att cirka 20 procent
            av alla äldre som läggs in akut på sjukhus har drabbats av biverkningar
            av olika läkemedel. Omkring 45 000 personer över 75 år fick 2008
            antipsykotiska läkemedel. Dessa läkemedel är tänkta för psykossjukdomar,
            som schizofreni, men de allra flesta äldre som fick antipsykotiska
            läkemedel var dementa.
          </p>
          <p xml:id="i-MYw3j9k6kqCRMPE4daFHAu">
            En tredjedel av alla Sveriges gamla dementa har fått antipsykotisk
            medicin. Trots att forskningen visar entydiga resultat: att dementa
            patienter som får dessa läkemedel löper tre till fyra gånger högre
            risk att dö eller skadas. Bristen på en patientsäker och kvalitetssäkrad
            läkemedelsbehandling av våra äldre utgör ett direkt hot mot ett
            värdigt och tryggt åldrande i dagens Sverige.
          </p>
          <p xml:id="i-R225vkDfbXgRWhCobuX72x">
            Ett exempel som kan nämnas är att Socialstyrelsens regionala
            tillsynsenhet i Jönköping 2005 i ett projekt gjorde en analys
            över läkemedelsbehandlingen av knappt 300 äldre patienter i Östergötland,
            Kalmar och Jönköping. Resultatet presenterades i en rapport där
            slutsatsen var att det fanns allvarliga brister och att felbehandlingar
            med läkemedel var vanligt förekommande.
          </p>
          <p xml:id="i-DHW57Upeck5a1rn96iGvJi">
            Samma typ av analys gjordes även 2008 i form av en uppföljningsrapport.
            Resultaten var anmärkningsvärda eftersom det konstateras att felbehandlingarna
            hade ökat, antalet läkemedel per patient hade ökat, förskrivningen
            av lugnande och sömnläkemedel hade ökat, antalet D-interaktioner
            hade ökat samt att dubbelanvändningen av läkemedel mer än fördubblats.
          </p>
          <head xml:id="i-7oEJudDL8h79pq8UEMdXsM" type="h1">
            Slutsatser och åtgärder
          </head>
          <p xml:id="i-5jrRtzV5au1J9PwBd99aiE">
            Regeringen har avsatt stimulansbidrag till kommuner och landsting
            för läkemedels­genomgångar, vilket är bra. I budgetpropositionen
            anges att Socialstyrelsen i sin redovisning av stimulansbidraget
            visat på exempel från landet där antalet läkemedelsrelaterade
            problem har minskat, att patientsäkerheten har utvecklats och
            att personalens kunskapsnivå har höjts. Det är bra, men vi menar
            att det inte räcker. Läget är långt ifrån säkert, och även om
            trenden med ökade problem kan ha brutits, vilket regeringen menar,
            finns ingenting som garanterar att det Gulli Johansson upplevt
            inte händer andra i dag. Läkemedelsrelaterade problem kan också
            få inte fullt så allvarliga, men ändå väl så allvarliga konsekvenser.
            Därför anser vi att riksdagen bör få möjlighet att lagstifta mot
            läkemedelsvanvård. En sådan lag skulle kunna innebära att det
            införs en anmälnings­skyldighet om personalen misstänker läkemedelsvanvård
            genom att någon drabbas av allvarliga läkemedelsrelaterade problem
            som en följd av felaktig läkemedels­förskrivning.
          </p>
          <p xml:id="i-RXZJuRiXsw6son67aXZQLn">
            Även när läkemedel skrivs ut utan att självklara mänskliga behov
            tillgodosetts (möjlighet att regelbundet äta sig mätt, sova, röra
            på sig, ha mänsklig kontakt, en trygg situation) ska en anmälan
            kunna göras enligt denna lag, en lex Gulli. Anhöriga ska också
            kunna göra en sådan anmälan.
          </p>
          <p xml:id="i-ES25M4YQTLrCbDzwXibjLM">
            Det finns redan i dag lex Maria och lex Sarah. lex Maria är en
            anmälnings­skyldighet för personal inom hälso- och sjukvården.
            Den gäller om en patient i samband med hälso- och sjukvård drabbas
            eller utsatts för risk att drabbas av allvarlig skada eller sjukdom.
          </p>
          <p xml:id="i-Q9TC8WEMmHCXrR7yEZ1ogf">
            Lex Sarah är en anmälningsskyldighet för personal och avser allvarliga
            missförhållanden i omsorgen av äldre och funktionshindrade i kommunen.
          </p>
          <p xml:id="i-8TqLZUUdgrKEH6q3dimRzF">
            Det har dock visat sig att läkemedelsrelaterade problem och läkemedelsvanvård
            sällan eller aldrig anmäls enligt lex Maria eller lex Sarah. Därför
            finns ett behov av att utreda möjligheten att införa en lagstiftning
            mot läkemedelsvanvård, en lex Gulli, som ett komplement till dagens
            lagstiftning.
          </p>
          <p xml:id="i-PePEnAgDHkwUMM47ZYUzt6">
            Förslaget i denna motion har drivits av Miljöpartiet under föregående
            mandatperiod och inte mött förståelse hos den borgerliga regeringen.
            Det är anmärkningsvärt att regeringen inte är beredd att vidta
            åtgärder när så mycket finns att vinna för alla inblandade. Om
            man vill se till individers möjlighet att kunna agera och skynda
            på en utveckling som annars är för långsam bör man snarast göra
            det vi föreslår, det vill säga utreda förutsättningarna för att
            införa en lex Gulli mot läkemedelsvanvård.
          </p>
        </div>
        <div type="motSignatures">
          <list>
            <item xml:id="i-7TqAQT4Htty9PPUukijjKZ" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-44Qq2DpNuKLJbvqgpXv93F" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
