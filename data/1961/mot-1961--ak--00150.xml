<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__150/mot_1961__ak__150-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 150 år 1961 3
          </p>
          <p>
            Nr 150
          </p>
          <p>
            Av herr Tobé m. fl., om fortsatt statsbidrag till Uppsala uni-
            versitets astronomiska station på Mount Stromlo i Australien.
          </p>
          <p>
            (Lika lydande med motion nr 127 i Första kammaren)
          </p>
          <p>
            Uppsala universitet har som ett av sina angelägna äskanden i
            före- gående års petita upptagit en begäran om förlängning under
            fem år av det arvode motsvarande lön enligt löneklass A 24 som
            under perioden 1/7 1958—1/7 1961 har utgått till den svenske astronom
            vilken tjänstgör som platsföreståndare och observatör vid Uppsala
            observatoriums filial på Mount Stromlo i Australien. En förlängning
            av det utgående anslaget har tillstyrkts av kanslern för rikets
            universitet men har icke upptagits i statsverkspropositionen.
            Sedan 1956 har Uppsala universitet en astronomisk station på Mount
            Stromlo i Australien. Stationen, som direkt lyder under Uppsala
            obser- vatorium, är belägen nära det australiska centralobservatoriet,
            Mount Stromlo Observatory, vilket sorterar under Australian National
            Uni- versity i Camberra. Filialobservatoriet är utrustat med ett
            s. k. Schmidt- teleskop med 65 cm spegel, ett modernt och förstklassigt
            instrument, som visat sig ge resultat av stor precision. Teleskopet
            har konstruerats och byggts på astronomiska institutionens verkstad
            i Uppsala, och de erforderliga kostnaderna har huvudsakligen blivit
            täckta genom anslag från privata fonder. Den kupolbyggnad på Mount
            Stromlo vari instru- mentet står uppställt har kostnadsfritt och
            utan några villkor ställts till förfogande av Australian National
            University. Filialstationen, som sam- manlagt torde representera
            ett värde av cirka en halv miljon kronor, har sålunda kommit till
            stånd utan några direkta bidrag från svenska statens sida. Då
            stationen medger observationer av den södra stjärnhimlen, ett
            om- råde som hittills varit mycket försummat, då det ej kan nås
            av observa- torier på nordliga latituder, är den av ett utomordentligt
            stort värde för Uppsala observatorium och för svensk astronomisk
            forskning över hu- vud taget; det bör påpekas att vissa observationsarbeten
            utförs, eller planeras, även för Lunds och Stockholms observatoriers
            räkning. Ett mycket omfattande observationsmaterial i form av
            exponerade fotogra-
          </p>
          <pb facs="riksdagen-motions-pdf/data/1961/mot_1961__ak__150/mot_1961__ak__150-002.pdf"/>
          <p>
            4 Motioner i Andra kammaren, nr 150 år 1961
          </p>
          <p>
            fiska plåtar har under de senaste åren hemsänts till Uppsala
            observa- torium i och för uppmätning och vidare bearbetning. Bland
            de undersökningar som är under utförande och som helt och hållet
            baserar sig på observationsmaterial från filialstationen må näm-
            nas prof. em. Gunnar Malmquists omfattande arbete angående Vinter-
            gatssystemets utsträckning i riktning mot den södra galaktiska
            polen samt observator Tord Elvius arbeten avseende bestämningar
            av spekt- ralklasser, magnituder och färger för ett stort antal
            stjärnor i vissa speciella regioner av sydhimlen; de senare arbetena
            ingår som ett led i en stort upplagd internationell undersökning
            som leds av International Astronomical Union. Vidare må nämnas
            tre omfattande undersökningar som påbörjats av yngre astronomer
            vid Uppsala observatorium och som är avsedda som blivande doktorsavhandlingar.
            Om anslag ej kan erhål- las till stationens fortsatta drift, kommer
            sålunda dessa arbetens slut- förande att äventyras, vilket är
            särskilt att beklaga beträffande doktors- arbetena. Efter den
            femårsperiod för vilken anslag nu begärs, alltså efter år 1966,
            kommer vissa möjligheter att föreligga att anknyta uppsalastatio-
            nen till det europeiska storobservatorium som kommer att uppföras
            i Sydafrika eller Australien. Detta kooperativa projekt, vilket
            som bekant understöds av flera europeiska länder men som ännu
            inte påbörjats, kommer, såvitt nu kan bedömas, att vara till vissa
            delar genomfört om 3—10 år. Om denna anslutning kan förverkligas,
            vilket synes sannolikt, kommer en särskild observatör enbart för
            uppsalastationens del ej mera att vara behövlig. Under mellantiden
            är det, av skäl som ovan redovi- sats, av den största vikt för
            astronomisk forskning att stationens drift kan till fullo upprätthållas.
            Under hänvisning till vad som här anförts vill vi hemställa, att
            riksdagen måtte besluta om en förlängning under fem år av det
            till den 1/7 1961 utgående arvodet, mot- svarande lön enligt löneklass
            A 24, till en astronom vid Uppsala universitets astronomiska station
            på Mount Stromlo i Australien.
          </p>
          <p>
            Stockholm den 24 januari 1961 Erik Tobé
          </p>
          <p>
            John Lundberg S. G. W. Wahlund Henrik Munktell
          </p>
        </div>
      </div>
    </body>
  </text>
</TEI>
