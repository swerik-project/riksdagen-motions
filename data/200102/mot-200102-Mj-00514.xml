<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Mj_0514/mot_200102_Mj_0514-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ514 pnr: mp567
          </p>
          <p>
            Motion till riksdagen 2001/02:MJ514
          </p>
          <p>
            av Gudrun Lindvall (mp)
          </p>
          <p>
            Burhöns
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om modifierade burar. 2. Riksdagen tillkännager
            för regeringen som sin mening vad i motionen anförs om dispenser
            för burhöns.
          </p>
          <p>
            Inledning
          </p>
          <p>
            När djurskyddslagen antogs av riksdagen 1988 beslöts att inga
            hönor skulle sitta i bur efter 1998. Sedan backade den dåvarande
            jordbruksministern Annika Åhnberg och bestämde istället inte bara
            långa övergångstider utan också att burarna skulle få ersättas
            med — burar! De kallas inredda eller modifierade, men ger hönan
            lika små möjligheter till naturliga beteenden som de gamla. Skillnaderna
            på de gamla och nya är nämligen marginell. Tanken var att de nya
            burarna skulle ersätta de gamla efter 2003, men nu ger Jordbruksverket
            tillstånd för en fjärde dispensomgång för att hålla hönor i den
            gamla typen av bur. 921 000 hönor har buräggsproducenterna fått
            tillåtelse att stoppa in i gamla burar efter 2003 och ytterligare
            dispenser är inte behandlade av Jordbruksverket än.
          </p>
          <p>
            Ge inga dispenser!
          </p>
          <p>
            Ansvarig myndighet töjer och töjer på bestämmelserna för den
            grupp av äggproducenter som inte vill släppa hönsen fria. Detta
            missgynnar de äggproducenter som redan tagit riksdagens beslut
            på allvar och ställt om till golvhönshållning och kanske även
            givit hönorna möjlighet till utevistelse som i ekoproduktionen.
            Deras möjligheter att ta sig in på marknaden med ett djurvänligt
            alternativ har inte underlättats av burägg som producerats till
          </p>
          <p>
            29
          </p>
          <pb facs="riksdagen-motions-pdf/data/200102/mot_200102_Mj_0514/mot_200102_Mj_0514-0002.pdf"/>
          <p>
            2001/02:MJ514
          </p>
          <p>
            30
          </p>
          <p>
            lägsta möjliga pris. Dessutom med en otydlig märkning av äggen
            eftersom just buräggsproducenterna slipper krav på tydlig sådan.
            Det står inte BURÄGG på kartongen. Det finns buräggsproducenter
            som söker dispens, som har grava anmärkningar på såväl djurhållning
            som annat. Att de och alla andra buräggsproducenter ska få fortsätta
            att hålla höns i små burar är orimligt. Upphör med dispensgivningen
            och ta lagen på allvar!
          </p>
          <p>
            De modifierade burarna inga bra alternativ
          </p>
          <p>
            Hittills finns kontrakt skrivna för en halv miljon hönsplatser
            i modifierade burar. Och detta trots att det finns stora brister
            från djurskyddssynpunkt med den modifierade buren. I den forskning
            som bedrivits i Sverige inom ramen för ny teknikprovning av modifierade
            burar visade det sig att hönorna inte alls använde de nya ”funktionerna”,
            det vill säga sittpinne, sandbad och värprede, i den utsträckning
            man kunde förvänta. En sittpinne ska inte sitta några centimeter
            ovanför golvet — den ska sitta högt. Det biologiska skälet för
            att använda sittpinne är inte att kröka fötterna utan för att
            komma utom räckhåll för rovdjur på marken. Sandbadet måste vara
            tillräckligt stort för att fungera och sandbadandet sker ofta
            i flock. Redet ska var undanskymt och tryggt, men var och en som
            har höns vet att i konkurrensen om ett bra rede är det den ranghöga
            hönan som tar för sig av det bästa. Här finns bara ett. ”Funktionerna”
            fungerar inte för hönsen för att tillfredställa deras basala behov,
            vilket var avsikten. Även om forskare anser att det ska fungera
            är det bara hönsen som vet hur höns vill ha det och eftersom de
            modifierade burarna inte fungerar borde de inte ha godkänts. De
            dåliga resultaten av den nya teknikprovningen gjorde att hälften
            av ledamöterna i Jordbruksverkets referensgrupp för värphönshållning
            sade nej till godkännande av de modifierade burarna. I den gruppen
            sitter erfarna veterinärer med flera. Jordbruksverket valde att
            köra över sin kompetenta referensgrupp och godkände de modifierade
            burarna ändå. Det är alltså en rån djurskyddssynpunkt mycket bristfällig
            konstruktion som nu säljs på den svenska marknaden och som ett
            antal producenter redan har installerat. Kritiken växer mot de
            modifierade burarna utomlands. Den holländske jordbruksministern
            har aviserat ett förslag med förbud mot dem och frågan har varit
            uppe till diskussion i både Tyskland och Belgien. När det gäller
            värphönsen ligger inte Sverige i framkant längre. Här är diskussionen
            hopplöst efter och utvärderingarna av ny teknik sker inte av kompetenta
            veterinärer eller etologer utan av agronomer. Det är beklämmande.
            Framtidens djurhållning måste utgå från djurens behov. Förbjud
            modifierade burar, tillåt inte att ytterligare dispensomgångar
            ges och släpp
          </p>
          <p>
            hönorna fria.
          </p>
          <pb facs="riksdagen-motions-pdf/data/200102/mot_200102_Mj_0514/mot_200102_Mj_0514-0003.pdf"/>
          <p>
            2001/02:MJ514
          </p>
          <p>
            Stockholm den 5 oktober 2001 Gudrun Lindvall (mp)
          </p>
          <p>
            Elanders Gotab, Stockholm 2001 31
          </p>
        </div>
      </div>
    </body>
  </text>
</TEI>
