<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00311">
  <teiHeader>
    <fileDesc>
      <titleStmt>
        <title>Ett reformerat strandskydd</title>
        <author corresp="i-XU3vkRPSoCt6rH6qA9Jteb">av Anton Abele (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett reformerat strandskydd</title>
          <idno type="rdwebb">H002MJ311</idno>
          <rs type="number">MJ311</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ311/text</ref>
          <ref type="dokument_url_html">http://data.riksdagen.se/dokument/H002MJ311</ref>
          <ref type="dokumentstatus_url_xml">http://data.riksdagen.se/dokumentstatus/H002MJ311</ref>
          <ref type="doc">http://data.riksdagen.se/fil/02D542B0-39F7-4A95-9C85-B7AD6BDF67A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XU3vkRPSoCt6rH6qA9Jteb</idno>
            <name>Anton Abele</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F12DjByuNeKnC2YY33boet" type="signed"/>
        <correspContext corresp="i-F12DjByuNeKnC2YY33boet">
          <note type="signatory" corresp="i-XU3vkRPSoCt6rH6qA9Jteb"/>
        </correspContext>
        <correspAction xml:id="i-ELC6YWSJYtBEyV4q8gHs1E" type="numbering">
          <date when="2012-10-05"/>
        </correspAction>
        <correspAction xml:id="i-PHW4oJTzZHvt6w4SQcjxAK" type="submission">
          <date when="2012-10-04"/>
        </correspAction>
        <correspAction xml:id="i-MfEXnVGcn21zhzJzQSRfsj" type="transfer">
          <date when="2012-10-04"/>
        </correspAction>
        <correspAction xml:id="i-FJhPYBMh18FG1WMhXQHfz1" type="assigned"/>
        <correspContext corresp="i-FJhPYBMh18FG1WMhXQHfz1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HL1TPbLsFskv2L9WHAupLE">
            Förslag till riksdagsbeslut
          </head>
          <p xml:id="i-E5nVjx3xFdvKMjnTosKgNA">
            Riksdagen tillkännager för regeringen som sin mening vad som
            anförs i motionen om förändringar i strandskyddet.
          </p>
        </div>
        <div type="motContent">
          <head xml:id="i-5CE66b6h1iVyFtSgFU5r4J" type="h1">
            Motivering
          </head>
          <p xml:id="i-HhAvKSnGiW7jvnsQsdh9wN">
            Det allmänna strandskyddet har funnits sedan 1952 för att säkra
            allmänhetens tillgång till strandområden och för att värna den
            biologiska mångfalden. Dagens situation innebär att det finns
            ett allmänt strandskyddat område som innefattar land- och vattenområden
            100 meter från strandlinjen. Länsstyrelserna har dessutom möjlighet
            att utöka detta område upp till 300 meter, vilket har skett i
            vissa delar av vårt land.
          </p>
          <p xml:id="i-TKgV4GdCZokyaAkZKtmJH3">
            Inom ett strandskyddsområde får till exempel inte nya byggnader
            uppföras eller ändras så att de får nya syften, inga andra anläggningar
            eller anordningar utföras som hindrar eller avhåller allmänheten
            från att beträda ett område där den annars skulle ha fått färdas
            fritt eller som väsentligen förändrar livsvillkoren för djur-
            eller växtarter, eller andra åtgärder vidtas som väsentligen förändrar
            livsvillkoren för djur- och växtarter.
          </p>
          <p xml:id="i-2EWdiKCmTX7kHA5sUNVByR">
            Det har väckts mycket debatt kring de allt hårdare strandskyddsreglerna
            de senaste åren. Den 1 juli 2009 justerades strandskyddslagen
            dels för att ytterliggare förstärka strandskyddet i områden där
            detta var relevant av särskilda skäl, dels för att förenkla och
            göra det möjligt att bebygga i områden där exploatering är möjlig
            på grund av den stora tillgången på obebyggda och orörda strand-
            och naturområden.
          </p>
          <p xml:id="i-BdBFcALDM1H8Lk35NvEvmF">
            Tyvärr innebar 2009 års förändring av strandskyddslagen att privata
            markägare numera fått det allt svårare att förändra sitt boende.
            På grund av de hårdare strandskyddsreglerna får t.ex. inte privata
            ägare ge ett område ett intryck av att vara privat om det inte
            tidigare har varit privat. Det är få som känner till denna tillämpning
            av reglerna men det har drabbat alla som sedan 2009 velat göra
            något på sin mark.
          </p>
          <p xml:id="i-BS6zi4gvae4U6JCNj3Jcv5">
            Med äganderätten till fast egendom inom strandskyddsområde följer
            i de flesta fall inga givna rättigheter utan främst skyldigheter.
            Undantaget är mark som är planlagd före 1975 eller där bostadshuset
            ligger 1020 meter från strandlinjen där och endast där kan ägaren
            be obehöriga att inte vistas.
          </p>
          <p xml:id="i-8sxgjGePZztSj54VVxzpY6">
            Utan domstolsprocesser och dispensförändringar får endast mycket
            små förändringar göras på privat mark om den är ianspråktagen,
            dvs. bebyggd. 2009 års lagstiftning innebär t.ex. att det inte
            är möjligt att få strandskyddsdispens samt bygglov för enstaka
            en- eller tvåbostadshus om det är avskilt från ett befintligt
            bostadshus eller om det uppförs på tidigare obebyggd mark som
            inte är avskilt från stranden genom en större väg.
          </p>
          <p xml:id="i-UfgYYumvzXr2e42jnRJedL">
            På en obebyggd tomt finns ingen tomtplats, vilket innebär att
            i princip får inget ändras på fastigheten. För den som idag äger
            en obebyggd fastighet inom strandskyddat område innebär dagens
            regler att det är och ska vara i princip omöjligt att få en beviljad
            strandskyddsdispens samt bygglov för bebyggelse. Genomgångar av
            beviljade strandskyddsdispenser i landet visar att i de allra
            flesta fall kan ingen av de nedanstående sex särskilda skäl som
            krävs för att få en beviljad strandskyddsdispens hävdas när fastigheten
            är obebyggd.
          </p>
          <list style="ul">
            <item xml:id="i-KkzrHSZzVjUdrixVQpVwT4">
              Redan har tagits i anspråk på ett sätt som gör att det saknar
              betydelse för strandskyddets syften.
            </item>
            <item xml:id="i-HNAJYThnUV25bT6t7yQGHN">
              Genom en väg, järnväg, bebyggelse, verksamhet eller annan exploatering
              är väl avskilt från området närmast strandlinjen.
            </item>
            <item xml:id="i-G6fyz752up4xLBJfjirGPN">
              Behövs för en anläggning som för sin funktion måste ligga vid
              vattnet och behovet inte kan tillgodoses utanför området
            </item>
            <item xml:id="i-D3MkFtLN6S69qddbzvd6VG">
              Behövs för att utvidga en pågående verksamhet och utvidgningen
              inte kan genomföras utanför området.
            </item>
            <item xml:id="i-zYxmCckvaNEUvNvKpkVor">
              Behöver tas i anspråk för att tillgodose ett angeläget allmänt
              intresse som inte kan tillgodoses utanför området.
            </item>
            <item xml:id="i-7X31CsdsnegR334kwAvykD">
              Behöver tas i anspråk för att tillgodose ett annat mycket angeläget
              intresse.
            </item>
          </list>
          <p xml:id="i-Napj7x2hCe3sCFhrK2nTku">
            Det är mycket vi har strandskyddet att tacka för men i och med
            de allt hårdare reglerna har i praktiken privat mark blivit förstatligad
            upp till 100 meter och i vissa fall upp till 300 meter från strandlinjen
            i stora delar av vårt land.
          </p>
          <p xml:id="i-FiAXUQEzCSgdqipNVKowMU">
            Mot bakgrund av det som angivits i motionen innebär dock dagens
            strandskyddslag att utveckling och bebyggelse i områden i närheten
            av vattenområden kraftigt begränsats i en utsträckning som inte
            var tänkt från början. Därför bör följande förändringar ses över.
          </p>
          <list style="ul">
            <item xml:id="i-HUxW1sYqsenEVMSeRFxw1h">
              Det generella strandskyddet ändras till 50 meter från stranden.
            </item>
            <item xml:id="i-4bz6Js1BEGuTW9cZTromDH">
              Särskilda prövningar för obebyggda tomter så att det finns möjlighet
              att få strandskyddsdispens i områden där det är lämpligt och trots
              att fastigheten inte är ianspråktagen.
            </item>
            <item xml:id="i-QGPpx838f8CRgKriS7fbSD">
              Återinföra begreppet lucktomter.
            </item>
          </list>
          <p xml:id="i-Hts3L98Bdm94rGPRMRdN3M">
            I strandskyddslagen före 2009 fanns begreppet lucktomt med som
            en möjlighet för att kunna bevilja dispens från strandskyddet.
            En s.k. lucktomt är en mindre fastighet eller ett mindre markområde
            (skifte), som saknar huvudbyggnad, och som ligger mellan andra
            av bebyggelse ianspråktagna mindre fastigheter eller markområden.
          </p>
          <p xml:id="i-HjkuaKcXLyHeXiQWf8G83d">
            Om tomten uppenbart förlorat sin betydelse för allmänheten, även
            för de boende i området, och om dess biologiska värden är av mindre
            betydelse kunde man med tidigare lagstiftning ge dispens för uppförande
            av en byggnad eller anläggning. Denna mycket viktiga möjlighet
            är numera borttagen. Man bör därför se över möjligheterna för
            nya särskilda skäl för strandskyddsdispens, enligt nedan.
          </p>
          <list style="ul">
            <item xml:id="i-Mh4uQGjmGB6o3xFyG2mSBY">
              Den obebyggda fastigheten ligger inom samlad bebyggelse.
            </item>
            <item xml:id="i-Sbnq1Z35rvk5MJcxu95Ww7">
              Behovet av bostäder i området är mycket stort.
            </item>
            <item xml:id="i-xxaBupEJdR3JKS5ynBCL8">
              Terräng eller växtlighet gör platsen oattraktiv och ointressant
              för bad och friluftsliv.
            </item>
          </list>
          <p xml:id="i-NyK6dKzTT4uvDe2Cmgg2xE">
            Mot bakgrund av ovanstående anser jag att riksdagen bör tillkännage
            för regeringen att se över möjligheterna att åter göra det möjligt
            att bebygga i nuvarande strandskyddade områden.
          </p>
        </div>
        <div type="motSignatures">
          <list>
            <item xml:id="i-KVjTwvmSpvSZ2LL97pqcfU">
              Anton Abele (M)
            </item>
          </list>
        </div>
      </div>
    </body>
  </text>
</TEI>
