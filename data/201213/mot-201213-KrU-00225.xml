<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00225">
  <teiHeader>
    <fileDesc>
      <titleStmt>
        <title>Sverige som förvaltare av teckenspråk</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige som förvaltare av teckenspråk</title>
          <idno type="rdwebb">H002Kr225</idno>
          <rs type="number">Kr225</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr225/text</ref>
          <ref type="dokument_url_html">http://data.riksdagen.se/dokument/H002Kr225</ref>
          <ref type="dokumentstatus_url_xml">http://data.riksdagen.se/dokumentstatus/H002Kr225</ref>
          <ref type="doc">http://data.riksdagen.se/fil/5C1C9CEF-6D0D-416D-8A7C-01351C4669A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TFp2nvVeqrPNoh1deVWws7" type="signed"/>
        <correspContext corresp="i-TFp2nvVeqrPNoh1deVWws7">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-BLkHRV8LSiV3ZLv47YMmtL" type="numbering">
          <date when="2012-10-04"/>
        </correspAction>
        <correspAction xml:id="i-VQ2oy2UzTWm79CPXQUBGpC" type="submission">
          <date when="2012-10-02"/>
        </correspAction>
        <correspAction xml:id="i-SucHzgYiGVFFkLhCwiCFLn" type="transfer">
          <date when="2012-10-02"/>
        </correspAction>
        <correspAction xml:id="i-EVencYLbimDfHias94H3WY" type="assigned"/>
        <correspContext corresp="i-EVencYLbimDfHias94H3WY">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-U66VXichMTm8R14QA4YaYe">
            Förslag till riksdagsbeslut
          </head>
          <list style="ol">
            <item xml:id="i-PgZoX12RgN9XrkzYLpRVUv">
              Riksdagen tillkännager för regeringen som sin mening vad som
              anförs i motionen om att utreda hur European Signlanguage Centres
              (ESC) framtida utveckling kan säkerställas som resurs för de teckenspråkiga.
            </item>
            <item xml:id="i-MUyNEaasJbeG7fb2yEVA4p">
              Riksdagen tillkännager för regeringen som sin mening vad som
              anförs i motionen om att utreda förutsättningarna för att etablera
              ett Europeiskt Sign Language Institute (ESI) i Sverige och Örebro.
            </item>
          </list>
        </div>
        <div type="motContent">
          <head xml:id="i-PZ25C38tzyKxsWPrtPm3Hi" type="h1">
            Motivering
          </head>
          <p xml:id="i-XYuStzz3EwNBDTEXMd9NZm">
            Sverige är på många sätt unikt när det gäller teckenspråkets
            ställning. Som första land i världen beslutade Sveriges riksdag
            1981 att erkänna det svenska teckenspråket som de dövas första
            språk i landet. Forskningen om det svenska teckenspråket har alltsedan
            början av 1970-talet bedrivits vid institutionen för lingvistik
            vid Stockholms universitet. Forskningen har främst varit inriktad
            på att beskriva teckenspråkets struktur, döva barns språkliga
            utveckling och inlärning av skrivet eller talat språk samt att
            göra det svenska teckenspråket tillgängligt genom ett digitalt
            lexikon på internet.
          </p>
          <p xml:id="i-Jcgj4zmqY5u7rSYGbRQVmt">
            Även vid Örebro universitet bedrivs viktig forskning när det
            gäller Deaf Studies, som utgör en internationellt stark profil.
            CCD/KKOM (Culture, Communication and Diversity/Kultur, Kommunikation
            och Mångfald) studerar identitet och kommunikation i institutionella
            sammanhang. Den forskning som fokuserar på literacy, flerspråkighet
            och dövområdet utgör särskilda strimmor i CCD/KKOM.
          </p>
          <p xml:id="i-Tszk6t9SPTHpx4yv2vtPm">
            I dag uppskattas antalet döva i världen till ungefär 70 miljoner,
            varav cirka 13 000 finns i Sverige. Antalet teckenspråksanvändare,
            där också teckenspråkstolkar, anhöriga och vänner till döva ingår,
            beräknas i vårt land uppgå till runt 100 000 personer. Globalt
            uppskattas minst 500 miljoner människor vara i behov av teckenspråk.
          </p>
          <p xml:id="i-Fr1B2q7ouMDcJWSQg4ucpa">
            I Örebro bor ungefär en fjärdedel av landets alla döva. Det beror
            framförallt på att både Riksgymnasiet för döva och Riksgymnasiet
            för hörselskadade sedan lång tid tillbaka finns i Örebro. Där
            finns också Europas största tolkcentral som förutom vanliga tolkuppdrag
            med hjälp av modern teknik förra året servade hela landet med
            över 200 000 tolkuppdrag via bildtelefon.
          </p>
          <p xml:id="i-QLiDrR33AmCzRZaHsULnhA">
            I Örebro finns även den ideella organisationen European Signlanguage
            Centre (ESC), som arbetar för tillgängligt teckenspråk i Europa.
            Den har sedan 2006, med stöd från EU:s Leonardo fond, digitalt
            dokumenterat närmare 100 000 tecken till världens största teckenspråkslexikon,
            vilket i dag finns tillgängligt på internet. Detta hjälpmedel
            går också att använda via en applikation till pekskärmsmobilerna
            Iphone och Android.
          </p>
          <p xml:id="i-LQaE28HYTSpmBVbiEwGBmp">
            Hittills finns ESC etablerat i 20 länder med över 100 personer
            som koordineras från Sverige. Varje produktionsenhet är kopplad
            till databasen i Örebro. Samarbete har utvecklats med universitet,
            forskare, lingvister, systemutvecklare och myndigheter från olika
            delar av Europa.
          </p>
          <p xml:id="i-Km6ggH1rXHRvgTjCigKuRn">
            I samarbete med Gallaudet University, världens ledande universitet
            för döva, har ESC påbörjat ett arbete för att också göra det amerikanska
            teckenspråket ASL tillgängligt. Detta är särskilt intressant då
            många teckenspråkiga utanför USA lär sig ASL som ett andraspråk
            vid sidan om det egna nationella teckenspråket. Ambitionen är
            att gå vidare med fler länder. Om fem år kan det vara möjligt
            att ha samtliga EU:s nationella teckenspråk dokumenterade och
            lätt tillgängliga via internet.
          </p>
          <p xml:id="i-4DgneEpAB4HcJteDayhHEG">
            Plattformen är under ständig utveckling och ger i dag möjligheter
            för personer med funktionsnedsättning att lära sig tecken som
            stöd. Under kommande år kommer möjligheten också att utvecklas
            för att hjälpa nyanlända svenskar med en läs- och skrivplattform
            med bildsök och tecken som stöd för inlärning. Ett fördjupat samarbete
            pågår också med Örebro universitet i ett pågående EU-projekt.
          </p>
          <p xml:id="i-3inTpqpteQpa6wHVVCZdL4">
            I ett projekt som startar 2013 och som fått namnet 20 Million
            Kids (antalet döva barn i världen) är målgruppen döva barn i utvecklingsländer
            som i dag inte får möjlighet att läsa och skriva på grund av sin
            funktionsnedsättning. Ambitionen är att öka läs- och skrivinlärningen
            i Indien och i flertalet afrikanska länder.
          </p>
          <p xml:id="i-U1W22UTMoYoPFRm477mKSq">
            Det arbete som ESC bedriver är unikt i sitt slag och har fått
            stor internationell uppmärksamhet med bland annat ett stort antal
            utmärkelser i flera olika länder, även utanför Europa. Sverige
            har fått en viktig roll som förvaltare av de nationella teckenspråken
            i Europa. Att strategiskt dra nytta av detta kan ge Sverige ett
            försprång och en starkare etablering i den digitala agendan.
          </p>
          <p xml:id="i-wyhN8KR5q9EQHX1G74dh5">
            Den webbaserade tekniska utvecklingen öppnar också för möjligheten
            att, redan från och med 2013, utveckla T3 text till tecken som,
            likt det internetbaserade översättningsverktyget Google translate,
            skulle göra det möjligt att översätta skriven text med fullständiga
            meningar till olika nationella teckenspråk. För att genomföra
            detta måste särskilda medel avsättas för utvecklingsarbetet.
          </p>
          <p xml:id="i-YMKn6ZLYUtswZh6inPr4Ji">
            Det bör vara en nationell angelägenhet att säkerställa ESC:s
            framtida utveckling och därmed i förlängningen även stärka förutsättningarna
            för att ett EU-finansierat Sign Language Institute (ESI) etableras
            i Sverige och Örebro. Det skulle bli Sveriges andra EU-institut,
            vid sidan om Smittskyddsinstitutet (ECDC) som sedan 2005 är förlagt
            till Solna. Regeringen bör utreda möjligheten till detta.
          </p>
          <p xml:id="i-9VZQqygZmPd9uQKVYob39V">
            Ett europeiskt teckenspråksinstitut skulle ha stora utvecklingsmöjligheter
            när det gäller forskning och utveckling med syfte att underlätta
            och stimulera kontakten mellan olika nationella teckenspråkiga
            och mellan döva och hörande genom att göra teckenspråk mer tillgängligt
            för alla i ett gränslöst Europa.
          </p>
        </div>
        <div type="motSignatures">
          <list>
            <item xml:id="i-2X8VzwwxEdW8f6w1yaDWGC">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
