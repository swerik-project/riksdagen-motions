<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Mj_0505/mot_200102_Mj_0505-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ505 pnr: c532
          </p>
          <p>
            Motion till riksdagen 2001/02:MJ505
          </p>
          <p>
            av Åke Sandström (c)
          </p>
          <p>
            Svensk jakt och EU
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om nödvändigheten av att det, vid beslut som påverkas av
            EG- regler och som rör den svenska jakten och viltförvaltningen,
            skall tas större hänsyn till svenska behov och särdrag än vad
            som hittills skett.
          </p>
          <p>
            Motivering
          </p>
          <p>
            Två EG-direktiv har central betydelse för Sveriges viltförvaltning.
            De två direktiven är fågel- respektive art- och habitatdirektivet
            (79/409/EEG, 92/43/EEG). Bägge direktiven har som synes kommit
            till före Sveriges inträde i EU och tar sin utgångspunkt i ett
            centraleuropeiskt perspektiv. I samband med inträdet försäkrade
            Utrikesdepartementet att EG-reglerna inte skulle hindra Sverige
            från att fortsätta jakten på hittillsvarande sätt vare sig det
            gällde fågel eller annat vilt. Mot bakgrund härav fanns ingen
            anledning för Sverige att förhandla sig till några undantag från
            EG-reglerna. Verkligheten är nu sådan att nämnda direktiv mer
            eller mindre styr delar av den svenska viltförvaltningen. Lagstiftningen
            på jaktens och viltvårdens område har sedan EU-inträdet genomgått
            en rad stora förändringar. Framför allt rör det möjligheterna
            för oss i Sverige att själva besluta om förvaltningen av våra
            vilda. Som exempel kan nämnas att i landet vanligt förekommande
            och i många stycken skadebringande arter som korp och skarv endast
            under mycket speciella förhållanden får skyddsjagas. Den likaledes
            i landet vanligt förekommande morkullan får inte jagas förrän
            den 21 augusti trots en lång jakttradition med s.k. sommarjakt.
            Jakten på Europas starkaste stammar av lo och björn får endast
            bedrivas i form av skyddsjakt om än alls. Dessutom har jakttiden
            på mås och trut avkortats. Ett halvautomatiskt kulvapen — till
            skillnad mot vid jakt på älg — får endast laddas med tre skott
            vid jakt på björn. Listan går att göra lång.
          </p>
          <pb facs="riksdagen-motions-pdf/data/200102/mot_200102_Mj_0505/mot_200102_Mj_0505-0002.pdf"/>
          <p>
            2001/02:MJ505
          </p>
          <p>
            Den tidigare i Sverige allmänt accepterade viltförvaltningen
            har ersatts av en byråkratisk sådan som styrs av juridik istället
            för biologi. En naturlig följd av detta förhållningssätt är att
            rättsmedvetandet och acceptansen för reglerna och EU urholkas,
            vilket är allvarligt. Sverige — liksom Finland — skiljer sig i
            många avseenden från övriga medlemsländer i EU vad avser bl.a.
            biologiska och klimatiska förutsättningar och jaktliga sedvänjor.
            I art- och habitatdirektivet (art 2) anges att ”hänsyn skall tas
            till ekonomiska, sociala och kulturella behov samt till regionala
            och lokala särdrag”. Motsvarande anges i fågeldirektivet. Vid
            tillämpning av direktiven ges således ett utrymme för beaktande
            av nationella behov och särdrag. Det är angeläget att dessa behov
            och särdrag av regeringen och de övriga svenska myndigheterna
            beaktas än tydligare än vad som hittills skett. Möjligheterna
            härför torde även ha ökat i och med att subsidiaritetsprincipen
            stärkts genom Maastrichtavtalet.
          </p>
          <p>
            Stockholm den 4 oktober 2001 Åke Sandström (c)
          </p>
        </div>
      </div>
    </body>
  </text>
</TEI>
