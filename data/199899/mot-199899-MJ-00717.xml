<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0717/mot_199899_MJ_0717-0001.pdf"/>
      <div type="motHeader" xml:id="i-5Tj7sJwA8DMr1krWa79EqN">
        <div type="motTitle" xml:id="i-5ahKNQtGinW6KknffiVAjw"/>
        <div type="motSubmissionInfo" xml:id="i-5TL9k5mimiKXaN7LFau9HS"/>
      </div>
      <div type="motBody" xml:id="i-TxNsunJhkdy6nmKqQqFVzp">
        <div xml:id="i-AZ8V3U2TNop1GkzS5Vi6Dq">
          <p xml:id="i-xyR11q7DP6huTw2thfpEm">
            1998/99 MJZ17 MJ717
          </p>
          <p xml:id="i-42Fo8e3zanxpgyyBymi16Y">
            Motion till riksdagen
          </p>
          <p xml:id="i-VRCbpypYPLKR1tRZYWZeS5">
            1998/99:MJI717
          </p>
          <p xml:id="i-RSZDdWzZckhUd4js2kX84V">
            av Kenth Skårvik (fp) Försurning av mark och vatten
          </p>
          <p xml:id="i-YMcHLGNiCdc3oNNhZssCdo">
            Försurningen är ett internationellt problem som innebär en negativ
            miljöpåverkan på Sverige i allmänhet och Västsverige i synnerhet.
            Ungefär två tredjedelar av mark- och vattenförsurningen kommer
            från svavelutsläpp, som förs in över landsdelen genom förhärskande
            vindar. Det finns uppgifter om att ”importen” av svavelnedfallet
            kan vara så hög som 90 procent. Effekten av nedfallet kan mätas
            på olika sätt. Ett är att se på den inventering för riket som
            gjorts av Fiskeriverket. Här framgår att drygt 5 000 sjöar har
            ett kraftigt vikande fiskbestånd och flera sjöar betecknas som
            döda. Särskilt illa är det i Västsverige där varannan sjö fått
            livsbetingelserna allvarligt rubbade. Intill dess att en radikal
            minskning av svavelnedfallet sker, vilket tyvärr kommer att dröja,
            är kalkning av sjöar, vattendrag och våtmarker i stort sett det
            enda sättet att motverka försurning och upprätthålla fiskbestånden.
            En minskning av det statliga anslaget till kalkning kommer i de
            allra flesta fallen inte att vägas upp av ökade insatser från
            kommunerna. Kalkningsprojekten för försurade sjöar i Västra Götalands
            län riskerar att försenas, om inte mer pengar skjuts till. Upphör
            man med kalkningen kommer vattendrag som idag är ”botade” att
            snabbt återgå till tidigare för- surad nivå. Den totala ramen
            för kalkningsverksamheten i hela Västra Götalands- regionen ligger
            på 23,3 miljoner kronor för 1998. Flera projekt kan komma att
            drabbas om inte Naturvårdsverket skjuter till de begärda pengarna.
            Skall det vara någon mening med miljöinsatser på området krävs
            som i andra sammanhang en långsiktighet i åtgärderna, förenad
            med en totalsyn som också innebär att den ”gröna” bokföringen
            tillföres kända betydande plusposter. Jag vill här initialt hänvisa
            till kalkningsutredningen (SOU 1996:53) som anger: ”varje satsad
            krona på sjökalkning ger mer än två kronor tillbaka”. För turismen
            i Sverige är det sjöar och vattendrag som präglar besökarnas bild
            av landet. Vilket också ger svenska staten en hel del pengar i
            sin ”kassakista”. Inledningsvis anges problemets internationella
            räckvidd. Sverige har tidigare varit drivande i avsikt att få
            Europas stater att samfällt inse sitt ansvar. Tyvärr är informationen
            från EU-sidan nedslående. Inga kraftfulla åtgärder är i antågande.
            Rättvisan kräver att Sverige, som ligger i topp när det gäller
            avgifterna till EU, får gehör för skärpta bestämmelser i ”ner-
            smutsarländerna”. Ökad höjd på skorstenarna ger inte friskare
            sjöar i Sverige, regeringen måste mer kraftfullt driva försurningsfrågan
            i EU.
          </p>
          <pb facs="riksdagen-motions-pdf/data/199899/mot_199899_MJ_0717/mot_199899_MJ_0717-0002.pdf"/>
          <p xml:id="i-DETHg3MGqXLZTokyb5fT9F">
            Hemställan Mot.
          </p>
          <p xml:id="i-TSeGHk7fWkwqwdAZSPU9j">
            a 1998/99MJ717 Med hänvisning till det anförda hemställs
          </p>
          <p xml:id="i-A7YYjVyYmKgMSdmr5LQQCs">
            1. — att riksdagen som sin mening ger regeringen till känna vad
            i motionen anförts om behov av kalkning, särskilt vad gäller vattendragen
            i Västsverige, 2. att riksdagen som sin mening ger regeringen
            till känna vad i motionen anförts om att mer kraftfullt driva
            frågan om bekämpning av försurning.
          </p>
          <p xml:id="i-CrKotcztND9Ry8bT5L6kfY">
            Stockholm den 23 oktober 1998
          </p>
          <p xml:id="i-2mP2V8mybjC9aUqstRrYkZ">
            Kenth Skårvik (fp)
          </p>
          <p xml:id="i-SEunGqpnGYtgf5k9uR8bZr">
            Elanders Gotab, Stockholm 2025
          </p>
        </div>
      </div>
    </body>
  </text>
</TEI>
