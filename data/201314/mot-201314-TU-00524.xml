<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00524">
  <teiHeader>
    <fileDesc>
      <titleStmt>
        <title>Fördubblad kollektivtrafik en förutsättning för att nå klimatmålet</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fördubblad kollektivtrafik en förutsättning för att nå klimatmålet</title>
          <idno type="rdwebb">H102T524</idno>
          <rs type="number">T524</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T524/text</ref>
          <ref type="dokument_url_html">http://data.riksdagen.se/dokument/H102T524</ref>
          <ref type="dokumentstatus_url_xml">http://data.riksdagen.se/dokumentstatus/H102T524</ref>
          <ref type="doc">http://data.riksdagen.se/fil/2DC0DD2A-9EAE-4536-845E-D98654021D2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BN1LAbEy5XwXxrNXPPxQbE" type="signed"/>
        <correspContext corresp="i-BN1LAbEy5XwXxrNXPPxQbE">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-5TXMoiRuRBDGFGVd2md4we" type="numbering">
          <date when="2013-10-08"/>
        </correspAction>
        <correspAction xml:id="i-4xqVxykz5Wixs1rkHpV62x" type="submission">
          <date when="2013-10-04"/>
        </correspAction>
        <correspAction xml:id="i-A9WDkHwaDYu5kThrpqumkW" type="transfer">
          <date when="2013-10-04"/>
        </correspAction>
        <correspAction xml:id="i-AZxwubRNYLttQsfh2NJCkZ" type="assigned"/>
        <correspContext corresp="i-AZxwubRNYLttQsfh2NJCkZ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DetQqiPQbPFwz5qo8JHH9S" type="motHeader"/>
      <div xml:id="i-2T6x6UCUbfzTHaaRckQNFF" type="motBody">
        <div xml:id="i-42mJPp5RrbrFGhT2LJPFF4" type="motProposal" subtype="förslag">
          <head xml:id="i-XjC6UDL3Axn363NB5gYBUK">
            Förslag till riksdagsbeslut
          </head>
          <p xml:id="i-FmEVQWrzgNJ9zY6ngKt7dD">
            Riksdagen tillkännager för regeringen som sin mening vad som
            anförs i motionen om att ett mål bör antas om att kollektivtrafikens
            andel av de motoriserade transporterna ska fördubblas till 2020.
          </p>
        </div>
        <div xml:id="i-72kUjXxXFw79Gdg1iHWEh9" type="motContent">
          <head xml:id="i-PuBBtZuDY1ca1twqPS1Grf" type="h1">
            Motivering
          </head>
          <p xml:id="i-VJhCkjfhCbmY9YJVYFPTUh">
            En fördubbling av kollektivtrafiken bidrar till att nå angelägna
            samhällsmål när det gäller miljö, sysselsättning, trafiksäkerhet
            och jämställdhet. En fördubbling av kollektivtrafiken skulle minska
            persontrafikens koldioxidutsläpp med minst 20 procent 1 . Kollektivtrafiken
            skapar alltså värden både för den som reser och för vårt samhälle.
            Därför arbetar en enad bransch mot visionen kollektivtrafiken
            är en självklar del av resandet i ett hållbart samhälle. Det övergripande
            målet är att kollektivtrafikens marknadsandel ska fördubblas på
            sikt. Som ett mål på vägen dit ska antalet resor med kollektivtrafik
            fördubblas till år 2020. De nationella branschorganisationer som
            står bakom fördubblingsprojektet är Svensk Kollektivtrafik, Svenska
            Bussbranschens Riksförbund, Svenska Taxiförbundet, Branschföreningen
            Tågoperatörerna, Sveriges Kommuner och Landsting samt Trafikverket.
            Målet har också stöd av de kollektivtrafikanställdas fackliga
            organisationer.
          </p>
          <p xml:id="i-SLB421iDZr7hm5tK42r8ap">
            Det är nu hög tid att även riksdagen ställer sig bakom ett mål
            om en fördubblad kollektivtrafik.
          </p>
          <head xml:id="i-5dnvUKKKWNCTAihQTRbSDK" type="h2">
            Trafikverkets prognosmodeller behöver ändras
          </head>
          <p xml:id="i-4ZxNnqfjn1Q8RvLtnGdsBR">
            De prognoser om en fortsatt tillväxt av personbilstrafiken som
            utgör grunden i Trafikverkets investeringsplanering kan starkt
            ifrågasättas mot bakgrund av hur felaktiga tidigare prognoser
            visat sig vara. För perioden 1997–2012 antog Trafikverket att
            biltrafiken skulle öka med 29 procent. Persontrafik med tåg antogs
            öka med 26 procent och buss med 8 procent. Det verkliga utfallet
            blev 13 procent för bilen, 66 procent för tåget och 13 procent
            för bussen. De senaste åren har det genomsnittliga antalet personkilometer
            med bil minskat. Utifrån samhällets perspektiv finns anledning
            att bejaka denna utveckling och förbättra möjligheterna för kollektivtrafik
            och cykel så att människor enklare kan minska bilresandet.
          </p>
          <head xml:id="i-F9h13yfMe2f5iWgzF7PgL6" type="h2">
            Att nå klimatmålet måste vara en förutsättning för investeringsplaneringen
          </head>
          <p xml:id="i-XfVGsjUWTDGdkE5CAihuV6">
            Fördubbling av kollektivtrafiken är bara ett av flera medel för
            att minska transportsektorns fossilbränsleberoende. Trafikverket
            har gjort ett underlag till Färdplan 2020 som utgår från att klimatmålen
            ska nås och sedan gjort analyser över vad som bör göras för att
            nå målen. Analyserna visar att det är omöjligt att nå målen om
            klimat och fossiloberoende fordonsflotta genom att enbart byta
            bränsle eller energieffektiva fordon eller ett transportsnålt
            samhälle. Alla dessa åtgärder behövs.
          </p>
          <head xml:id="i-S8LZv97qzhQQFM2aVC8p6E" type="h2">
            Utbyggnad av spårinfrastruktur och kollektivtrafikprioritering
            i befintligt vägsystem
          </head>
          <p xml:id="i-4m5XYJ6m4pYqzCpruecBTr">
            Den parlamentariska klimatberedningen som 2008 gjorde underlag
            till det nu gällande klimatmålet i Sverige var enig om att kapaciteten
            för järnvägstrafik måste öka med 50 procent till 2020. Regeringen
            Reinfeldt har dock inte följt detta förslag utan har med Förbifart
            Stockholm och andra motorvägssatsningar prioriterat att öka utrymmet
            för klimatbelastande investeringar. För att järnvägsinvesteringarna
            inte ska tränga undan andra samhällsåtaganden och kunna ge maximal
            klimatnytta bör de utformas för att kunna ersätta så mycket bil-
            och flygtrafik som möjligt.
          </p>
          <p xml:id="i-EdQy3R49GTUnipwRpjkREi">
            Det som främst associeras med att verka för ökad kollektivtrafik
            är i första hand utbyggnad av järnväg och tunnelbana. Det är en
            av förklaringarna till att det anses dyrt med en fördubbling av
            kollektivtrafiken. Spårvagnstrafik har dock i många europeiska
            städer blivit ett attraktivt och billigare alternativ som visat
            stor förmåga att öka kollektivtrafikens andel av de motoriserade
            transporterna. Men det som kostar ännu mindre och dessutom jämfört
            med spårutbyggnad går mycket snabbt är att disponera om det befintliga
            vägutrymmet till förmån för buss. Busstrafik kan med kort varsel
            ersätta ansenliga delar av den bilpendling som i dag påverkar
            klimatet negativt. Ökat utrymme för buss i det befintliga vägsystemet
            är en enkel åtgärd, en lågt hängande frukt, som förbättrar framkomligheten
            utan att spä på växthuseffekten.
          </p>
          <head xml:id="i-5h1wAJt63u4do34NZ6hK2B" type="h2">
            Ökad kollektivtrafikandel förutsättning för klimatsäkring av
            städer
          </head>
          <p xml:id="i-WRH2Qq1ENdsX8Kb2aWiFEn">
            Byte från personbil till kollektivtrafik i städer behövs inte
            bara för att minska oljeberoendet utan även för att skapa plats
            för att ta om hand dagvatten i ytläge. Detta är en förutsättning
            för att inte en ymnigare och mer oregelbunden nederbörd ska leda
            till stora översvämningsskador. Med tanke på att den genomsnittliga
            bilen i dagens städer är i rörelse bara under 5 procent av dygnet
            går det åt stora parkeringsytor. För att få plats med bäckar,
            dammar, stadsodling och andra grönytor som kan fördröja och omhänderta
            dagvatten är det nödvändigt att kraftigt reducera den asfalterade
            arealen.
          </p>
          <head xml:id="i-PmxPhiWL2ESMTpae4t8MnP" type="h2">
            Ökad kollektivtrafikandel främjar cykling
          </head>
          <p xml:id="i-EDYFCJN1b5rkHRmSsapQAg">
            Byte från personbil till kollektivtrafik är också nödvändigt
            för att möta den glädjande trenden att allt fler vill cykla. De
            cykelgator som statens utredare Kent Johansson förespråkar är
            inte förenliga med den ymniga förekomsten av gatuparkeringar.
            En fördubbling av kollektivtrafiken i relation till bil går således
            lätt att förena med målet att öka cyklingen. Vid valet av linjedragningar,
            prissättning och andra medel för att öka kollektivtrafikens förmåga
            att attrahera resenärer är det angeläget att vinna dem som idag
            väljer bil. För att klara klimat- och hälsomålen får en ökad kollektivtrafikandel
            av persontransporterna inte leda till att cykel och gång minskar.
          </p>
          <head xml:id="i-159z4eESKJ4cnB4AiiTp4Z" type="h2">
            Politiken kan inte ändra naturlagarna
          </head>
          <p xml:id="i-A2bicxQ297NkmNrS2zLFJy">
            95 procent av bränslet i den svenska transportsektorn är fossilt.
            Alternativen till bensin och diesel räcker inte på långt när för
            att ersätta den energi som transportsektorn använder idag. Därför
            är lägre energiförbrukning per resa avgörande för att nå målen
            om fossilbränsleutfasning. Detta gör vi enklast genom att resa
            tillsammans i stället för att färdas i personbilar med en beläggning
            på 1,3 personer per fordon. Och ställa om för att nå klimatmålen
            måste vi eftersom varken riksdagen, EU-parlamentet eller FN:s
            generalförsamling kan ändra naturlagarna.
          </p>
          <p xml:id="i-6v7BSpx4gKGU2LhyvPCxNs">
            Med hänvisning till ovanstående hemställs att riksdagen som sin
            mening till regeringen uttalar att ett mål bör antas om att kollektivtrafikens
            andel av de motoriserade transporterna ska fördubblas till år
            2020.
          </p>
        </div>
        <div xml:id="i-9Hn3v2k7cxFEBX7EtzJ2iA" type="motSignatures">
          <list xml:id="i-Keorgd5X6P8Pahk2viq7kQ">
            <item xml:id="i-P9oc7dqRvignavegYY2bWY">
              Stina Bergström (MP)
            </item>
            <item xml:id="i-9Kpg3tJcyzbBBsicsqaCdb">
              Annika Lillemets (MP)
            </item>
            <item xml:id="i-SyrN9gYyvmuofEjYeHnmd">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
