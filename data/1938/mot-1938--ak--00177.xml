<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00177">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__177/mot_1938__ak__177-001.pdf"/>
      <fw xml:id="i-XugGp6Cb8zK37z67Stqn48">
        Motioner i Andra kammaren, Nr 177. 11
      </fw>
      <div xml:id="i-PYthskrT17L4DhFnHFwRNu" type="motHeader">
        <div xml:id="i-QyojstQ3YLa8oJB1m7rvZH" type="motTitle"/>
        <div xml:id="i-U1GzgPy7jj4NqA7RYnrvYs" type="motSubmissionInfo"/>
      </div>
      <div xml:id="i-2FuYjtq46FhEX6HP4cPufB" type="motBody">
        <div xml:id="i-CkBx9Uy4s9sSkXN3cDEWK">
          <p xml:id="i-Lc25z3zUN39KPV2djSUr9F">
            ” Nr 177.
          </p>
          <p xml:id="i-PdmM335vgvN7m1SHZvyNMa" type="titleString">
            Av herr Larsson i Julita m. fl., om anslag för bestridande av
            kostnaderna för vissa med särskild avgift belagda telefonsamtal.
          </p>
          <p xml:id="i-LfWd4YJ7mk2zEeejj2qFcW">
            Under de senaste åren har otvivelaktigt en stegrad uppmärksamhet
            ägnats den tilltagande inflyttningen till städer och industriorter
            samt den befolknings- minskning som därigenom uppstått på landsbygden.
            Under den diskussion som förts av denna anledning har till och
            med gjorts gällande, att denna inflyttning till städer och industriorter
            i vissa fall nått en sådan omfattning, att svårigheter uppstått
            för erhållande av erforderlig arbetskraft på landsbygden. Då en
            allmän uppfattning av sådan innebörd vunnit insteg, att denna
            inte alltid önskvärda förskjutning av befolkningen från landsbygden
            till städer och industriorter till väsentlig del är beroende på
            den lockelse i form av rikligare försörjning på grund av den högre
            lönenivån i dessa städer och industriorter samt genom de större
            möjligheter till bekvämlighet och förströelse, som en större befolkningstäthet
            skapar förutsättningar för, så har i anledning därutav en allmän
            strävan inriktats på att söka åstadkomma största möjliga likställighet
            mellan städer- industri- orter å den ena sidan och landsbygden
            å den andra sidan i nu berörda hänseen- den. Ett betydelsefullt
            område, där såväl besvär som kostnader alldeles påtagligt stå
            i omvänt förhållande till befolkningstätheten, är förvisso samhällsmed-
            borgarnas behov av läkarvård och annan därmed jämförbar socialvård.
            På landsbygden erbjuder det understundom alldeles särskilda svårigheter
            att nå exempelvis provinsialläkaren i och för en enkel men nödvändig
            konsultation. Då man inom städer och industriorter merendels har
            stads- eller provinsialläkaren boende inom det taxeområde som
            vederbörande ort hör till och sålunda möjlighet till avgiftsfria
            telefonsamtal, så inträffar på landsbygden icke sällan det för-
            hållandet att vederbörande tjänsteläkares stationsort är belägen
            inom ett annat taxeområde. På grund därutav kan telefonförbindelse
            endast erhållas genom sådana samtal, som utöver abonnemangsavgiften
            äro belagda med särskild avgift, så kallade rikssamtal. De personer,
            som sålunda endast efter större tidsutdräkt och genom större kostnader
            kunna erhålla telefonförbindelse med distriktets provinsialläkare,
            hava för visso en missgynnad ställning. Dessa omständigheter i
            sin tur göra, att i så- dana orter där här berörda förhållanden
            uppstå, där har befolkningen ringa eller ingen nytta av sin tjänsteläkare.
            Därest privatpraktiserande läkare finnes att tillgå inom samma
            taxeområde så anlitas i regel denne. Härigenom uppstå onö- diga
            kostnader för den vårdsökande, särskilt i de fall, då sådan sjukdom
            konsta- teras, för vilken enligt epidemilagens bestämmelser ersättning
            för av tjänsteläkare meddelad läkarvård skall utgå av statsmedel.
            Härtill kommer den olägenhet som
          </p>
          <pb facs="riksdagen-motions-pdf/data/1938/mot_1938__ak__177/mot_1938__ak__177-002.pdf"/>
          <fw xml:id="i-8RHs1ge1cVLuzsavKnQ8um">
            12 Motioner i Andra kammaren, Nr 177.
          </fw>
          <p xml:id="i-ToNRSu7k6Jnn5knzG26u2p">
            uppstår därigenom, att provinsialläkaren har skyldighet att till
            vederbörande 1:ste provinsialläkare inrapportera alla förekommande
            epidemiska sjukdomar inom sitt distrikt. I de flesta fall är det
            givetvis omöjligt för lekmannen att avgöra huruvida ett visst
            sjukdomsfall är epidemiskt eller ej och på grundval av sitt omdöme
            därutinnan göra det förnuftigaste valet av läkare. På grund av
            ovan anförda och andra liknande skäl har också krav på bland annat
            avgiftsfri telefonförbindelse med provinsialläkaren framförts
            vid överläggningar som hållits i samband med vidtagande av förberedande
            åtgärder för ifrågasatt änd- rad indelning i provinsialläkardistrikt.
            Då emellertid varje indelning i provin- sialläkardistrikt måste
            bestämmas framför allt kanske med hänsyn tagen till dess innevånareantal,
            så torde vid en eventuell nyindelning önskemålen om att komma
            ifrån de olägenheter, som helt naturligt uppstå ifråga om telefonförbin-
            delserna, då delar av två eller flera taxeområden sammanföras
            till ett provinsial- läkaredistrikt, inte alltid kunna tillgodoses.
            Om det således med stöd av vad som här ovan anförts, måste anses
            som ett rättvist krav att mera likvärdiga möjligheter att komma
            i telefonförbindelse med vederbörande tjänsteläkare tillskapas,
            och att en större och rättvisare ut- jämning av kostnaderna härför
            kommer till stånd, så torde motsvarande slutsats kunna dragas
            även beträffande de olika möjligheterna för telefonsamtal med
            distriktsbarnmorska. Betecknande är att fall förekommit, då kommuner
            i in- fordrat utlåtande över förslag till ändrad indelning i barnmorskedistrikt
            — för att gå med på den reduktion av antalet barnmorskedistrikt
            som befunnits ända- målsenlig med hänsyn till att förlossningsvården
            i allt större utsträckning ombe- sörjes vid lasaretten — som villkor
            för medgivande till på grund av dessa om- ständigheter påkallad
            förändring av distriktsindelningen rest krav på bättre telefonförbindelse.
            Att situationer kunna uppstå då en snabb telefonförbindelse med
            distriktsbarnmorska är av allra största betydelse torde inte vara
            svårt att inse, likaväl som det fördenskull även är angeläget
            att tillskapa bättre förhållan- den i sådant avseende i alla de
            fall, där jämväl ett barnmorskedistrikt består av delar utav två
            eller flera taxeområden. Slutligen anmäler sig enahanda synpunkter
            jämväl med avseende på behovet av telefonförbindelse med distriktstandläkare.
            Enligt de utredningar och förslag som avgivits av såväl statens
            sjukvårdskommitté som 1937 års folktandvårds- sakkunniga så skall
            tandvård meddelas genom för vissa tandvårdsdistrikt an- ställda
            distriktstandläkare. Södermanlands läns landsting har redan infört
            en försöksanordning för beredande av tandvård åt barn i skol-
            och förskolåldern samt för tandvård åt vuxna, allt i huvudsaklig
            överensstämmelse med de grun- der som förordats av de sakkunniga.
            Vid indelningen i tandvårdsdistrikt har inte heller i detta fall
            distriktsindelningen kunnat ske utan att i vissa fall tand- vårdsdistrikt
            bildats av kommuner som tillhöra olika telefontaxeområden. En
            omreglering av dessa telefontaxeområden med hänsyn till här berörda
            omständigheter torde knappast vara tänkbar. Under sådana omständigheter
          </p>
          <pb facs="riksdagen-motions-pdf/data/1938/mot_1938__ak__177/mot_1938__ak__177-003.pdf"/>
          <fw xml:id="i-SmWMnYPqAwiHDf4gguFZnn">
            Motioner i Andra kammaren, Nr 177. 13
          </fw>
          <p xml:id="i-wwha8GgzPdrxceoE9gAqQ">
            synes den närmast till hands liggande utvägen att vinna en rättvisare
            fördelning av samhällsmedlemmarnas kostnader i och för konsultation
            med provinsialläkare, distriktsbarnmorska och distriktstandläkare
            vara den, att ersättning av stats- medel utgår för i sådant avseende
            expedierat, med särskild avgift belagt telefon- samtal. Dylik
            ersättning torde lämpligen kunna utanordnas genom vederbörande
            länsstyrelse och hälsovårdsnämnd och synes böra tillkomma jämväl
            provinsial- läkare vid samtal med underordnad distriktssköterska
            som är bosatt inom annat telefontaxeområde. För att nå största
            möjliga likformighet jämväl med avseende på förutsättningarna
            för snabba telefonförbindelser i här berörda fall, synes det vara
            skäligt att dessa samtal få utväxlas som ilsamtal och att ersättningen
            utgår efter därför gällande grunder. Med åberopande av vad sålunda
            anförts få vi vördsamt hemställa,
          </p>
          <p xml:id="i-SDHEXnkRvMVUizoEyeuSWf">
            att riksdagen, för bestridande av kostnader för sådana med särskild
            avgift belagda telefonsamtal — s. k. rikssamtal och il- samtal
            — som expedierats från abonnent inom ett taxeområde till vederbörande
            inom angränsande taxeområde bosatt tjänst- görande provinsialläkare,
            distriktsbarnmorska eller av landsting anställd distriktstandläkare
            samt från provinsialläkare till underordnad distriktssköterska,
            ville besluta att till Kungl. Maj:ts förfogande ställa ett förslagsanslag
            på tiotusen (10,000) kronor.
          </p>
          <p xml:id="i-3dWB4FaGbqs1ouvLRULPa2" type="date">
            Stockholm den 22 januari 1938.
          </p>
          <div xml:id="i-Ugy4nEXeHfjvHna96DQpCZ" type="signatureBlock">
            <list xml:id="i-9V8jz4hbYWndn3vc5VWPos">
              <item xml:id="i-2RXSUmHB9avQcdSDwPithN" who="unknown" type="signature">
                Gust
              </item>
              <item xml:id="i-SUmMMPMmAtqLngxykpcFT2" who="unknown" type="signature">
                Larsson Erik Lundbom
              </item>
              <item xml:id="i-BVRnxmZ7wbrxVgUaW7nRQp" who="unknown" type="signature">
                C. J. Johansson
              </item>
              <item xml:id="i-RGvJVB7dWgAWzZZmqQ3iNg">
                i Julita
              </item>
            </list>
          </div>
          <p xml:id="i-KieDj5KrrNhkwMqEcr9i6">
            Joh. Nilson. Stig Janson
          </p>
          <p xml:id="i-KoEZzFoZqPBmi342vtHif7">
            i Frändesta.
          </p>
        </div>
      </div>
    </body>
  </text>
</TEI>
