<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01465">
  <teiHeader>
    <fileDesc>
      <titleStmt>
        <title>om ändrade lagbestämmelser rörande narkotikabrott</title>
        <author>av Blenda Littmarck och Yvonne Hedvall </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ändrade lagbestämmelser rörande narkotikabrott</title>
          <idno type="rdwebb">G1021465</idno>
          <rs type="number">1465</rs>
          <ref type="dokument_url_text">http://data.riksdagen.se/dokument/G1021465/text</ref>
          <ref type="dokument_url_html">http://data.riksdagen.se/dokument/G1021465</ref>
          <ref type="dokumentstatus_url_xml">http://data.riksdagen.se/dokumentstatus/G1021465</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-XHKe7WYPsP3rxDit2742Tq</idno>
            <name>YVONNE HEDVALL</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-REx7s4huiL8VMFLRBGehZt" type="signed"/>
        <correspContext corresp="i-REx7s4huiL8VMFLRBGehZt">
          <note type="signatory" corresp="i-3fAnC8TbAVjy9BhJnxfPUh"/>
          <note type="signatory" corresp="i-XHKe7WYPsP3rxDit2742Tq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1465/mot_197778__1465-001.pdf"/>
      <fw xml:id="i-KCn3fmYFZx5vCCE439EuAk">
        Mot. 1977/78:1465 5
      </fw>
      <div type="motHeader" xml:id="i-BcTYRzYNUHDcgHzaBKqgxt">
        <div type="motTitle" xml:id="i-UdKxSBw6wZXz2rKaPProJU"/>
        <div type="motSubmissionInfo" xml:id="i-5abKgZgw9CtEVcmxLCAwNY"/>
      </div>
      <div type="motBody" xml:id="i-8o6Jy3WfARGny3pWVwaUMm">
        <div xml:id="i-GuWWzjBtpXsDbviwzt7QWA">
          <p xml:id="i-J65UZvvWgKpThmRNPBPW5q">
            Motion
          </p>
          <p xml:id="i-9yTPX9AisrpS7o87Yts5CS">
            1977/78:1465
          </p>
          <p xml:id="i-Cg8n8Kfd22iabdqyE2ASBT">
            av Blenda Littmarck och Yvonne Hedvall om ändrade lagbestämmelser
            rörande narkotikabrott
          </p>
          <p xml:id="i-QJjQXcpCwBBFSTzLwrrvi9">
            Den svenska narkotikapolitiken är avsedd att vila på två grundprinciper.
            Den ena är att tillförseln av narkotiska preparat skall motarbetas
            med skärpa. Den andra är att vårdbehövande narkotikamissbrukare
            skall få vård i stället för straff. Det kan ifrågasättas om inte
            lagstiftaren tänkt sig verkningsfullare insatser mot såväl missbruket
            som langningen än vad som sker i dag. En analys av lagstiftningen
            och rättstillämpningen vore därför på sin plats. Utrymmet medger
            ej någon fullständig genomgång, och jag väljer därför att redogöra
            för några av de överväganden som gjorts vid lagstiftningsarbetet
            och varför den lindrigaste formen av narkotikabrott — benämnd
            narkotikaförse- else — föranleder åtgärder från samhällets sida
            i allt mindre omfattning. Jag skall också försöka visa riskerna
            med detta. Den som innehar, överlåter, saluhåller eller tillverkar
            narkotika kan straffas enligt narkotikastrafflagen. Den som smugglar
            narkotika kan straffas enligt narkotikastrafflagen. Den som smugglar
            narkotika kan straffas enligt varusmugglingslagen. Brott mot narkotikastrafflagen
            indelas i tre svårighets- grader, nämligen narkotikaförseelser,
            narkotikabrott och grovt narkotika- brott, vilka kan bestraffas
            med resp. böter, böter eller fängelse i högst två år samt fängelse
            i ett till tio år. Då maximistraffet under åren 1968-1972 höjdes
            från ett till tio års fängelse, skulle man lätt kunna förledas
            att tro att dagens narkotikabrottslingar över lag drabbas av mer
            kännbara straff än de som dömdes i slutet av 1960-talet. Beträffande
            de grövre brotten är detta fallet, men i övrigt är det ej alls
            säkert. I stor utsträckning gäller t. o. m. motsatsen. En anledning
            är att lagstiftaren vid varje höjning av straffsatsen i en eller
            annan form framhållit att någon straffhöjning för hela fältet
            inte eftersträ- vades. År 1968 sades att någon slentrianmässig
            skärpning av straffet för alla narkotikabrott ej var avsedd. År
            1969, då såväl straffminimum som straffmaximum för grovt narkotikabrott
            och grov varusmuggling av narko- tika höjdes, framhölls att syftet
            inte var att åstadkomma en allmän straffskärpning utan att höjningen
            innebar en förskjutning av gränsen mellan normalformen och den
            grova formen av brotten, dvs. en del brott som tidigare bedömts
            som grova narkotikabrott skulle fortsättningsvis bedömas som narkotikabrott.
            Vid 1972 års höjning framhölls att den föreslagna ändringen inte
            avsåg mer än ett synnerligen begränsat antal mycket grova brottslingar.
            Straffminimum har ej heller höjts under nämnda tidsperiod. En
            annan anledning är att domstolarna för likvärdiga gärningar dömer
            till allt kortare straff och att straffen allt oftare ersätts
            med villkorlig dom eller
          </p>
          <pb facs="riksdagen-motions-pdf/data/197778/mot_197778__1465/mot_197778__1465-002.pdf"/>
          <p xml:id="i-Ug6aGKF4mnuJRAb3V8Ts9q">
            skyddstillsyn (övervakning). Denna fortgående förändring har
            till viss del påverkat straffmätningen även beträffande narkotikabrottsligheten.
          </p>
          <p xml:id="i-PQ1JJz2JZfyYfQkoZJT8Jk">
            RB 20:7 1 st. I p.
          </p>
          <p xml:id="i-5Bmtu7PTJk79MGgLiDHPoa">
            Den förändring som hotar att få förödande konsekvenser för bekämp-
            ningen av narkotikabruket är emellertid ändringen av stadgandet
            i rätte- gångsbalken 20 kap. 7 $ I st. I p. och den fortlöpande
            förändringen av dess tillämpning. Bestämmelsen är en av flera
            som medger att lagföring under vissa förutsättningar ej sker.
            Före den 1 juli 1971, då bestämmelsen fick en något ändrad lydelse,
            var det möjligt för åklagare att med stöd av denna underlåta åtal
            mot en person om det var uppenbart att endast böter skulle komma
            att utdömas i händelse av lagföring och att den misstänktes lagföring
            ej var påkallad från allmän synpunkt. Bestämmelsen var närmast
            tänkt för smärre ordningsförseelser och särskilt för dem som framstod
            som ursäktliga. Om åtal saknar betydelse för att avhålla andra
            från att begå samma sorts brott, anses inte åtal i detta sammanhang
            påkallat från allmän synpunkt. Narkotikaförseelse som ej kan föranleda
            svårare straff än böter bedömdes vara ett brott som passade in
            under detta lagrum. Åtal underläts sålunda i viss utsträckning
            med stöd av denna bestämmelse. Lagstiftaren synes vid genomförandet
            av 1968 års narkotikastrafflag närmast ha tänkt sig att RB 20:7
            1 st. I p. skulle användas för att underlåta åtal mot vårdbehövande
            missbrukare, som ändå skulle komma i åtnjutande av en meningsfull
            vård. Tanken synes närmast ha varit att sådan vård ej skulle få
            störas eller rent av förhindras av att missbrukaren lagfördes
            och straf- fades.
          </p>
          <p xml:id="i-Amw6gKo6b8Av2Wwuertvo">
            Eget bruk
          </p>
          <p xml:id="i-DSYeW916LCjZ9dMv3XHts8">
            I mars 1968 lät riksåklagaren (RÅ) i anledning av den nya narkotikastraff-
            lagens ikraftträdande utfärda ett cirkulär (tjänsteföreskrift)
            vari redogjordes för lagstiftningens innehåll. Han anförde bl.
            a.: ”Även om vårdbehov inte föreligger, kan det finnas skäl att
            underlåta åtal beträffande personer vilkas brottslighet inskränker
            sig till att de innehaft en ringa mängd narkotika för eget bruk.
            Särskilt gäller detta i fråga om förhållandevis unga personer.
            Åtal kan i dessa fall underlåtas med stöd av RB 20:7 1 st. 1 p.
            Brottslighetens art är nämligen inte sådan att åtal generellt
            kan anses påkallat från allmän synpunkt.” Det är viktigt att man
            har klart för sig att det genom en utredning ytterligt sällan
            kan klarläggas att vederbörande innehaft narkotika för eget bruk.
            Än mer sällsynt är det att det med säkerhet kan klarläggas att
            narkotikan innehafts endast för eget bruk. Det normala är dock
            att vederbörande påstår
          </p>
          <pb facs="riksdagen-motions-pdf/data/197778/mot_197778__1465/mot_197778__1465-003.pdf"/>
          <fw xml:id="i-CfgFpLDwXuoDTdZq7Vxwb2">
            Mot. 1977/78:1465 6
          </fw>
          <p xml:id="i-EUM5MKZeaK8LyXmvFMbtLv">
            sig ha innehaft narkotikan enbart för eget bruk. Om inte kvantiteten
            eller särskilda omständigheter talar för att uppgiften är felaktig,
            blir vederbörande i brist på bevisning trodd och anses då ha innehaft
            narkotikan enbart för eget bruk. Om innehavd kvantitet inte är
            alltför stor, kan åtal alltså komma att underlåtas, vilket är
            otillfredsställande. Vederbörande kan nämligen för det första
            vara langare utan att själv använda narkotika och undgår då straff.
            För det andra kan han vara en vårdbehövande missbrukare, och någon
            vård kommer sällan eller aldrig till stånd i dessa fall. Det är
            här värt att notera att utredningarna mycket sällan visar att
            vårdbehov föreligger. Avsikten med en polisutredning är inte att
            utreda en persons vårdbehov, och den utgör därför som regel ett
            dåligt underlag för att bedöma vårdbehovet. För det tredje kan
            vederbörande ha använt preparatet ett antal gånger utan att ännu
            ha hunnit bli en för sitt narkotikamissbruk vårdbehövande missbrukare,
            och han kan då genom åtalsunderlåtelsen lätt få den uppfatt- ningen
            att samhället inte ser så allvarligt på narkotikamissbruk. En
            risk finns då att han med tiden blir en vårdbehövande missbrukare,
            som för att få pengar till att tillfredsställa sitt begär langar
            narkotika till andra.
          </p>
          <p xml:id="i-CaomHwchpfW4CRfdteveKE">
            Allt fler undgår åtgärder
          </p>
          <p xml:id="i-BhSs9yVAv7BhFN5W9ZcW8j">
            Verkningarna skulle ändock inte ha blivit särskilt stora om inte
            paragrafen tolkats allt liberalare och även ändrats. RÅ utfärdades
            i juni 1969 ånyo ett cirkulär om tillämpningsfrågor i narkotikamål.
            Han förordade att åtalsunder- låtelse jämlikt RB 20:7 1 st. I
            p. skulle meddelas för innehav för eget bruk av 2-3 gram cannabis
            eller högst 100 tabletter eller motsvarande kvantitet av fenmetralin,
            amfetamin eller metylfenidat, såvida inte de särskilda omstän-
            digheterna i det enskilda fallet talar häremot. Vidare anfördes:
            ”Åtal bör kunna underlåtas även för överlåtelse av narkotika,
            om det gällt en obetydlig kvantitet och skett i samband med konsumtion
            av narkotikan.” Med bl. a. motiveringen att utnyttja tillgängliga
            resurser för brottsbekämp- ningen på bästa möjliga sätt och för
            att i någon mån minska åklagarnas och domstolarnas arbetsbelastning
            samt för att undvika att rehabiliteringen av narkotikamissbrukare
            motverkades av att vederbörande genom dom och åtal kom att stämplas
            som tillhörande en viss brottskategori ändrades år 1971 lydelsen
            av RB 20:7 1 st. 1 p. Åklagare fick nu rätt att underlåta åtal
            ”om det kan antagas, att i händelse av lagföring annan påföljd
            än böter icke skulle komma att ådömas och den misstänktes lagföring
            ej finnes påkallad ur allmän synpunkt”. Ändringarna i paragrafen
            kan synas obetydliga. Avsikten med den synes närmast ha varit
            att möjliggöra åtalsunderlåtelse för betydligt allvarligare förseelser
            än tidigare. Även sådana som skulle kunna leda till höga bötesstraff
            skulle nu kunna bli föremål för åtalsunderlåtelse enligt denna
            paragraf.
          </p>
          <pb facs="riksdagen-motions-pdf/data/197778/mot_197778__1465/mot_197778__1465-004.pdf"/>
          <fw xml:id="i-8o71oXHXnA1iVczmujcg9q">
            Mot. 1977/78:1465 7
          </fw>
          <p xml:id="i-YZcwoQp8mtE8wkx3e23L6q">
            Ambitionsnivån sänks ytterligare
          </p>
          <p xml:id="i-3Vt4c5KbPkUKDi7ao2YB8e">
            Ett nytt cirkulär utfärdades i juni 1971 i anledning av denna
            lagändring. RÅ anförde bl. a. att ”för att även polisens arbetsbelastning
            skall minskas i någon mån, måste åklagarna i vissa fall nöja sig
            med kortfattade utredningar, som främst tar sikte på den misstänktes
            inställning till brottet och övriga förhållanden som kan vara
            av betydelse vid åklagarnas ställningstagande till frågan om åtalsunderlåtelse.
            Den fullständigare utredning som måste vara en förutsättning för
            åtals väckande och utförande kan undvaras, när beslutet blir åtalsunderlåtelse.
            Det torde få förutsättas, att sådana kortfattade utredningar inte
            förekommer i andra fall än där polisen med viss grad av sannolikhet
            kan bedöma att åtalsunderlåtelse kommer att meddelas.” Det framhölls
            att åtalsunderlåtelse inte fick bli så vanlig för vissa brott,
            att allmänheten kunde räkna med att undgå påföljd första gången
            dessa upptäcktes. Samtidigt betonades att det på grund av processekonomiska
            och kriminalpolitiska synpunkter var angeläget att åtalsunderlåtelse
            meddelades i vidgad omfattning. Åklagarna kom att i allt större
            utsträckning följa sistnämnda anvisning och samtidigt glömma den
            förstnämnda aspekten. År 1972 utfärdades ännu ett cirkulär, enligt
            vilket åtalsunderlåtelse kunde meddelas för något större mängder
            än som ovan angivits. Vidare anfördes att ”då det gäller medel
            som innehafts för egen förbrukning har det i vissa mål förekommit
            att åklagaren och domstolen gjort beräkningar på hur stora mängder
            som gått åt under längre — ibland årslånga — missbrukningsperioder,
            varefter vederbörande åtalats och dömts för innehav av dessa kvantiteter.
            I de fall innehavet avslutas genom egen förbrukning bör det i
            sådana fall vara möjligt att underlåta åtal vid avsevärda mängder.
            I de fall medlen funnits i behåll bör åklagaren, såvitt gäller
            hänsynstagande till mängden medel, kunna underlåta åtal vid en
            mängd som svarar mot någon veckas förbrukning. Större försiktighet
            är dock motiverad vid prövningen av denna andra situation. Särskilt
            gällder det i fråga om andra medel än cannabis.” Om åklagaren
            underlåter åtal jämlikt RB 20:7 1 st. I p. händer vanligtvis ingenting
            förrän vederbörande ånyo ertappas med narkotikainnehav eller begår
            annat brott. Man måste enligt vår mening se allvarligt på en längre
            tids användning av narkotika. Vi kan inte finna att det är i enlighet
            med lagstiftarens intentioner att beträffande en sannolikt vårdbehövande
            person ej söka få en meningsfull vård till stånd. Detta blir emellertid
            lätt resultatet om årslånga missbruksperioder ej föranleder annat
            än åtalsunderlåtelse. I ett av landets större åklagardistrikt
            väcks regelmässigt ej åtal för innehav av narkotika, som redan
            förbrukats av den misstänkte själv. Innehav av mindre mängder
            för eget bruk, såsom upp till 15 gram cannabisharts, 30 gram marihuana,
            15 påsar centralstimulerande narkotika eller 100 tabletter av
            bustaidtyp, kan föranleda åtalsunderlåtelse. Vid innehav av enstaka
            dos för eget bruk av morfin eller heroin kan åtalsunderlåtelse
            förekomma. Åtalas andra brott, väcks åtal normalt även för narkotikaförseelse.
          </p>
          <pb facs="riksdagen-motions-pdf/data/197778/mot_197778__1465/mot_197778__1465-005.pdf"/>
          <fw xml:id="i-AfA2YWhzg4Jre3VKb9u49P">
            Mot. 1977/78:1465 8
          </fw>
          <p xml:id="i-FLGYv9c8nMubsLn2autX2d">
            Inte sällan tillämpas storstadspraxis i övriga delar av landet.
            Likhet inför lagen talar för samma praxis över hela landet. Mot
            detta talar att det måste anses allvarligare om en viss sorts
            narkotika håller på att introduceras i ett visst område än om
            den redan är lättillgänglig där.
          </p>
          <p xml:id="i-QPVuDrHhbQqZts5u5tN6fr">
            Effekten i praktiken
          </p>
          <p xml:id="i-SpqV3ZZRoXd7CgnTmMSZgQ">
            Bedömningen av att ej alltför stort narkotikainnehav har, som
            jag visat, i allmänhet kommit att begränsas till konstaterandet
            av mängd, sort, tidsrymd, tidigare liknande brott och om narkotikan
            uppges ha innehafts för eget bruk eller ej. Vårdbehovet varken
            utreds eller beaktas i allmänhet. Resultatet av åklagarens bedömning
            kan polisen lätt förutse. Han vet att i allmänhet ingenting händer
            i de fall då åklagaren underlåter åtal. Ett rapporterande av att
            en person innehaft en viss mängd narkotika, vilket kommer att
            föranleda endast åtalsunderlåtelse, framstår som inte bara meningslöst
            utan även processekonomiskt oförsvarbart. Då polismannen dessutom
            helt lagligt jämlikt 12$ polisinstruktionen kan underlåta att
            rapportera bötesbrott till åklagaren, om detta med hänsyn till
            omständighe- terna i det särskilda fallet är obetydligt, finns
            alla förutsättningar för att åklagaren ej ens skall behöva underlåta
            åtal. Han behöver inte ens se ärendet, som förblir outrett. Polismannen
            behöver inte ens vara medveten om att han meddelar rapporteftergift,
            utan han kan t. o. m. vara så införstådd med att ingenting kommer
            att ske, att han ej ens finner anledning att ingripa. Förhållandet
            kan också få andra konsekvenser. Om polisen utreder exempelvis
            en stöld och den misstänkte endera har färska stickmärken eller
            uppger sig ha varit narkotikapåverkad vid stölden, är detta enligt
            min mening ett förhållande som närmare bör utredas, fastän utsikterna
            är i det närmaste obefintliga att vederbörande vidgår mer än användning
            av någon enstakta dos narkotika. Det är alarmerande att rapporteftergift
            meddelas i samband med konsta- terade små innehav. Flera stora
            narkotikautredningar har nämligen börjat med att man kunnat konstatera
            innehav av små mängder narkotika. Till detta kommer att missbrukaren
            varken får erforderlig vård eller får klart för sig hur allvarlig
            hans situation egentligen är förrän det är väl sent.
          </p>
          <p xml:id="i-VwQH8BGV7QrQppHLH6VErt">
            Motåtgärder
          </p>
          <p xml:id="i-4gXtyj8N4cFxznQxwCSvJT">
            För att bidra till att komma till rätta med narkotikaproblemet
            är en lösning av nämnda problematik mycket angelägen. Flera vägar
            är tänkbara. En lösning som kan förefalla drastisk men som är
            den kanske enklaste är att höja straffminimum för narkotikabrottslighet
            till fängelse och därvid inkludera innehav för eget bruk. Då domstolarna
            genom att besluta om personundersökning kan få vederbörandes personliga
            förhållanden utredda, kommer goda möjligheter
          </p>
          <pb facs="riksdagen-motions-pdf/data/197778/mot_197778__1465/mot_197778__1465-006.pdf"/>
          <fw xml:id="i-HV5TVqJ5CCE669npUjWcy8">
            Mot. 1977/78:1465 9
          </fw>
          <p xml:id="i-Lk1HDUi5UPEgt72rDLT386">
            att finnas att skilja de vårdbehövande från de övriga. För de
            dokumenterat vårdbehövande kan fängelse då utbytas mot lämplig
            vård enligt samma mönster som då villkorlig dom och skyddstillsyn
            nu kan få ersätta ett fängelsestraff. För dem som är under 18
            år finns dessutom möjlighet att via sociala centralnämnden få
            såväl utredning som åtgärd till stånd, varvid åtal kan underlåtas
            jämlikt annat stadgande. Det blir också möjligt att få klarlagt
            de problem som föranleder en narkotikamissbrukare att nyttja drogen.
            Detta gör det i sin tur möjligt att sätta in hjälp — eller stödåtgärder
            som eliminerar behovet av narkotika — innan vederbörande blivit
            beroende av drogen. Såväl rapporteftergift som åtalsunderlåtelse
            jämlikt RB 20:7 1 st. 1 p. omöjliggörs genom nämnda straff, vilket
            kan få en icke ringa avhållande effekt på dem som ännu inte börjat
            använda narkotika. Det skulle därmed vara sörjt för vård åt vårdbehövande,
            en noggrann utredning av förhållandena och straff för langarna.
            Återstår endast de fåtaliga fall där det är uppenbart att vederbörande
            endast vid något enstaka tillfälle innehaft en ringa mängd för
            eget bruk och inte kan förväntas använda narkotika igen. För dessa
            fall skulle åtalsunderlåtelse kunna beslutas genom en särskild,
            snävt skriven bestämmelse.
          </p>
          <p xml:id="i-NM8PtmFqEZ4orKJWaub85T">
            Hemställan
          </p>
          <p xml:id="i-Ni1AwiXRJ2eYL2xCCuHGon">
            Med hänvisning till det anförda hemställs att riksdagen hos regeringen
            begär förslag om ändrade lagbestäm- melser beträffande narkotikabrott,
            i enlighet med vad i motionen anförs.
          </p>
          <p xml:id="i-E3XiQ9H2q15k8uVnPxdYh2" type="date">
            Stockholm den 25 januari 1978
          </p>
          <p xml:id="i-BYLdefrwiykQiz8Er4HvXJ">
            BLENDA LITTMARCK (m) YVONNE HEDVALL (m)
          </p>
        </div>
      </div>
    </body>
  </text>
</TEI>
