<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-03148">
  <teiHeader>
    <fileDesc>
      <titleStmt>
        <title>Ökad handel för ökat välstånd</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3148 av Lars Hjälmered m.fl. (M)</title>
          <idno type="rdwebb">H4023148</idno>
          <rs type="number">3148</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4023148/text</ref>
          <ref type="dokument_url_html">http://data.riksdagen.se/dokument/H4023148</ref>
          <ref type="dokumentstatus_url_xml">http://data.riksdagen.se/dokumentstatus/H4023148</ref>
          <ref type="docx">http://data.riksdagen.se/fil/74BC8D24-6BD6-4612-A4CD-F6B7F788DC98</ref>
          <ref type="pdf">http://data.riksdagen.se/fil/33B63C6A-B154-4B95-B121-105EC2561073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HuFkRXhCpX18rPc22F193G" type="signed"/>
        <correspContext corresp="i-HuFkRXhCpX18rPc22F193G">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-VdihabCvvgRAFyrwU5mdKf"/>
        </correspContext>
        <correspAction xml:id="i-VJbZ3xqkRBqes1MnSKGUC2" type="submitted">
          <date when="2016-10-05"/>
          <time when="15:10:24"/>
        </correspAction>
        <correspAction xml:id="i-Wjq3X3h3DPGSR1o86W9uz6" type="reviewed">
          <date when="2016-10-06"/>
          <time when="10:18:54"/>
        </correspAction>
        <correspAction xml:id="i-AERMxQFXuiDj3cYDQn8vKW" type="referred">
          <date when="2016-10-14"/>
        </correspAction>
        <correspAction xml:id="i-DLbUrpV3dUTPJbteQNXxy4" type="assigned">
          <date when="2018-06-25"/>
          <time when="10:17:14"/>
        </correspAction>
        <correspContext corresp="i-DLbUrpV3dUTPJbteQNXxy4">
          <ref type="assignedTo">Näringsutskottet</ref>
        </correspContext>
        <correspAction xml:id="i-HmvNf7FNwxAr5RBYTykKba" type="behandlas_i"/>
        <correspContext corresp="i-HmvNf7FNwxAr5RBYTykKba">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7HYXVtgA1dKCpRd5EkeaRb" type="behandlas_i"/>
        <correspContext corresp="i-7HYXVtgA1dKCpRd5EkeaRb">
          <ref type="uppgift">2016/17:NU13</ref>
          <ref type="ref_dok_id">H401NU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YGg4hUQcyUfskZRm5JNqaX" type="behandlas_i"/>
        <correspContext corresp="i-YGg4hUQcyUfskZRm5JNqaX">
          <ref type="uppgift">2016/17:NU12</ref>
          <ref type="ref_dok_id">H401NU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2b6esDjGJWx2QNo82hK93v" type="motHeader">
        <div xml:id="i-XFJB5Nwe9eSvWXQ4LAozQD" type="motTitle">
          Motion till riksdagen 2016/17:3148 av Lars Hjälmered m.fl. (M)
          Ökad handel för ökat välstånd
        </div>
      </div>
      <div xml:id="i-Ro9Kk2b5DGTovQRP6CQSjC" type="motBody">
        <div xml:id="i-VS92Guinj9oD2FsSkz17N1" type="motProposal" subtype="förslag">
          <head xml:id="i-WKW2AvbEUMRmuzkcchT1sQ">
            Förslag till riksdagsbeslut
          </head>
          <list xml:id="i-CuGw45AattnxVpgote7JZt" style="ol">
            <item xml:id="i-V9CazKXnWyVkx3h22DfmJj">
              Riksdagen ställer sig bakom det som anförs i motionen om att
              Sverige ska vara en pådrivande och aktiv röst i världen och WTO
              och verka för mer omfattande globala frihandelsavtal, motverka
              protektionism och vara en tydlig röst för global frihandel och
              tillkännager detta för regeringen.
            </item>
            <item xml:id="i-VjXZJvpzXdpketYqrfzkvF">
              Riksdagen ställer sig bakom det som anförs i motionen om att
              verka för att EU:s tjänstedirektiv breddas i syfte att utveckla
              den inre marknaden och tillkännager detta för regeringen.
            </item>
            <item xml:id="i-6X1pFPGA7c2Tsif479P147">
              Riksdagen ställer sig bakom det som anförs i motionen om att
              skapa förutsättningar för export av svenska välfärdstjänster och
              tillkännager detta för regeringen.
            </item>
            <item xml:id="i-JV5xBcCrrfJ8BGUuux1TQN">
              Riksdagen ställer sig bakom det som anförs i motionen om att
              utreda hur regional och lokal exportrådgivning ska kunna upphandlas
              av fristående aktörer, såsom handelskamrar och exporttjänsteföretag,
              och om möjligheten att införa exportcheckar och tillkännager detta
              för regeringen.
            </item>
            <item xml:id="i-TYSEyt1jeHvWpWJ7ZBkXqH">
              Riksdagen ställer sig bakom det som anförs i motionen om att
              utreda en auktorisering för företag och organisationer som kvalificerar
              dessa att delta i upphandling av exportrådgivningstjänster och
              tillkännager detta för regeringen.
            </item>
            <item xml:id="i-8HNtp6KE2kkstFC9xWi5kR">
              Riksdagen ställer sig bakom det som anförs i motionen om att
              fortsätta stimulera företagandet bland kosmopoliter i Sverige
              och utveckla landets möjligheter till ökad export och tillkännager
              detta för regeringen.
            </item>
            <item xml:id="i-XkLnfJhGZpidzrUpXGKoLe">
              Riksdagen ställer sig bakom det som anförs i motionen om att
              utveckla insatserna för svenska företags möjligheter att medverka
              i FN-upphandlingar och tillkännager detta för regeringen.
            </item>
            <item xml:id="i-KMRpLRRcv3btFvUc1pcDEv">
              Riksdagen ställer sig bakom det som anförs i motionen om att
              främja svensk besöksnäring för att öka Sveriges attraktivitet
              som turistmål och tillkännager detta för regeringen.
            </item>
            <item xml:id="i-TFvtWz3BCb7ZUVJJWd4zBN">
              Riksdagen ställer sig bakom det som anförs i motionen om att
              ytterligare förstärka exportinsatserna inom de kreativa näringarna
              och tillkännager detta för regeringen.
            </item>
            <item xml:id="i-3AjJ7D18FmYAJecZUUcCWS">
              Riksdagen ställer sig bakom det som anförs i motionen om att
              Sverige ska verka för att det i bi- och plurilaterala handelsavtal
              skapas funktionella tvistlösningsmekanismer som underlättar för
              små och medelstora företag att etablera sig i andra länder, och
              detta tillkännager riksdagen för regeringen.
            </item>
            <item xml:id="i-DqhqzbpgF7doVwxF2hAdyF">
              Riksdagen ställer sig bakom det som anförs i motionen om att
              Sverige i de kommande förhandlingarna om Storbritanniens utträde
              ur EU ska verka för att så mycket som möjligt av frihandelsförhållandet
              parterna emellan består och tillkännager detta för regeringen.
            </item>
            <item xml:id="i-E1aaaxPtgjAHFqVoyeSyiW">
              Riksdagen ställer sig bakom det som anförs i motionen om att
              Sverige bör utveckla en handelsstrategi som beaktar såväl import
              som export som delar av en utvecklad handel och tillkännager detta
              för regeringen.
            </item>
            <item xml:id="i-3Y6j2vtPVasiMHLj9T1tE2">
              Riksdagen ställer sig bakom det som anförs i motionen om att
              Sverige ska verka för att minska tull och andra handelshinder
              för miljövänlig energiteknik, såsom solceller, och tillkännager
              detta för regeringen.
            </item>
          </list>
        </div>
        <div xml:id="i-QEqNS713S6jHzG7TPYue4P" type="motContent">
          <head xml:id="i-7xSuGFMzWVJUPgFRMuHTCh" type="h1">
            Handel utvecklar världen
          </head>
          <p xml:id="i-62jPCstbo4vTVa46nyeRMB">
            Sverige är ett starkt handelsberoende land där export är beroende
            av import. Det svenska näringslivet som skogs-, stål-, gruv-,
            pappers- och verkstadsindustri har länge utgjort en viktig ryggrad
            i den svenska exporten. Till det växer nya viktiga exportbranscher
            fram, framförallt inom den snabbt växande tjänstesektorn där musik,
            datorspel, turism och digitala tjänster kring den traditionella
            industrin blivit allt viktigare. Export är beroende av import,
            och därför är ökad frihandel i världen prioriterad då den utvecklar
            kompetens över gränserna. Handel är på många sätt ett redskap
            för utveckling, inte minst för mindre väl utvecklade länders ekonomier.
            Därför är det viktigt att svenskt bistånd eftersträvar att gå
            från stödinsatser till att i ökad utsträckning integrera handelsfrämjande
            i samband med bistånd. Genom handel växer ekonomierna, och utvecklingsländers
            medborgare får större möjligheter att påverka sin framtid. Här
            spelar den nya tidens mönster med ökade inslag av e-handel stor
            roll.
          </p>
          <p xml:id="i-5UuT1qccwq2v3rL6Zhkt7C">
            Ökad frihandel i världen utvecklar kompetens över gränserna.
            För Sveriges och Europas del är detta särskilt angeläget då åttio
            procent av tillväxten sker utanför Europa. Att en vara exporteras
            från Sverige betyder de facto inte att den är enbart svensk. Så
            mycket som fyrtio procent av exporten från tillverkningsindustrin
            har i själva verket producerats i andra länder. Därför blir det
            alltför begränsat att i handelspolitiken fokusera enbart på exporten.
            Sverige behöver en handelsstrategi som beaktar såväl import som
            export som delar av en utvecklad handel.
          </p>
          <p xml:id="i-EEJQ3jdM8yJhneNJL12tu9">
            Vi menar att Sverige ska vara en drivande kraft för att förhandlingarna
            med USA om frihandelsavtalet TTIP ska kunna avslutas så snart
            som möjligt, vilket är viktigt för företag, jobb och tillväxt
            i Sverige. Sverige är den största utländska investeraren i USA
            per capita, och således har vårt land ett offensivt intresse i
            TTIP-förhandlingarna om att också säkerställa ett effektivt system
            med rationell hantering av investeringstvister. EU:s frihandelsavtal
            med Sydkorea och Kanada som träffades under alliansregeringens
            tid är två exempel där Sverige bidrog till att öka handeln med
            vår omvärld samtidigt som banden till specifika länder stärktes.
            Sverige bör även fortsatt fokusera på specifika länder i enlighet
            med den så kallade länderlistan som upprättats. Här kan Sverige
            ligga i framkant för nya marknader som håller på att öppnas upp
            och bidra med kunskap och expertis i syfte att bygga upp landet
            samtidigt som vi kan exportera frihetliga demokratiska värderingar.
            Väl fungerande tvistelösningsmekanismer mellan stater och investerande
            företag hör till handelsavtalens grundfundament och är till för
            situationer då investerare anser sig ha blivit diskriminerade
            eller på annat sätt oskäligt behandlade av en stat. Vanligast
            är att skiljeförfarandet används för att lösa tvisten eftersom
            det erbjuder en neutral arena jämfört med om den skulle hanteras
            i det aktuella landets domstolsväsen. Den vanligaste modellen
            har hittills varit ISDS (Investor-State Dispute Settlements) som
            fungerat väl och utgjort ett självklart och nödvändigt skydd för
            båda parter. Förslag om nya alternativa tvistelösningsmodeller
            har uppkommit, vilka dock tenderar att göra det både dyrare och
            krångligare för företagen att skydda sina investeringar. För att
            skydda svenska företags rättigheter och möjligheter att delta
            på internationella marknader är det därför viktigt att Sverige
            verkar för att det i bi- och plurilaterala handelsavtal skapas
            funktionella och effektiva tvistelösningsmekanismer som underlättar
            för små och medelstora företag att etablera sig i andra länder.
          </p>
          <head xml:id="i-SXuTNfRRmBqrJZNXuKHyF1" type="h2">
            Öppna marknader
          </head>
          <p xml:id="i-BDr9BRXuGM81d2wkzro1VP">
            Protektionism är ett av de största hoten mot en väl fungerande
            världshandel. Protektionism är även ett av de största hoten mot
            svensk export. I ett exportberoende land som Sverige hotas den
            inhemska tillväxten om marknaderna sluts och etablerade handelspartners
            alltmer drar sig undan från yttre konkurrens.
          </p>
          <p xml:id="i-A37FjdgFsTrDaEDzsFBmzp">
            Sedan 2008 ökar protektionismen i världen. Kampen mot protektionism
            och för ökad frihandel är och måste vara Sveriges viktigaste mission
            i handelspolitiken. Och protektionismen tar sig flera uttryck.
            Den finns inom EU och i delar av resten av världen. Den inre marknaden
            måste utvecklas inom EU där tjänstedirektivet breddas och omfatta
            ökad rörlighet inom flera sektorer såsom digitala tjänster och
            varor.
          </p>
          <p xml:id="i-5YaeLRaYDH6pLrPkuXKTeL">
            Efter resultatet i den brittiska folkomröstningen om Storbritanniens
            utträde ur EU kommer förhandlingar mellan parterna att ta sin
            början. Storbritannien är sedan länge en viktig marknad och frihandelsvän
            till Sverige. För unionen i stort och Sverige i synnerhet är det
            angeläget att förhandlingarna strävar efter att upprätthålla det
            mesta av frihandeln mellan parterna och medför minsta möjliga
            inslag av begränsande tullar, kvoter och andra liknande handelshindrande
            moment.
          </p>
          <p xml:id="i-RvXHdpcb1XAAKFpfkXFxyg">
            Det finns förutsättningar för tjänsteexport av välfärdstjänster,
            som till exempel hälso- och sjukvård. Detta bör bejakas och utvecklas.
          </p>
          <head xml:id="i-S2zv1Vp4u7tJNU6qgSiU1d" type="h2">
            Exportcheckar och upphandling av exportrådgivning
          </head>
          <p xml:id="i-EAqS8LQiHHyJLgg9JZe7Te">
            Små och medelstora företag är näringslivets drivhus. Det är de
            som växer mest, och det är där potentialen är störst att utveckla
            framtidens jobb. Ju fortare dessa företag kommer ut på en internationell
            marknad, desto större möjligheter har de att växa och därmed generera
            arbete åt fler människor. Alla affärer börjar lokalt, och därför
            bör även exportrådgivningsinsatserna vara lokalt och regionalt
            tillgängliga.
          </p>
          <p xml:id="i-6BVvmmN7R8zN6rjMHGv4kR">
            Det finns många aktörer runt om i landet som äger kunskap och
            erfarenhet av internationell handel. Den kapaciteten måste tas
            tillvara. Företag och handelskamrar med gedigen kompetens är en
            resurs som står till buds och som bör vara grundpelare för nationell
            exportrådgivning, vilket ger möjlighet för mindre företag med
            internationell erfarenhet att kunna bidra. För att säkerställa
            kvaliteten på rådgivningstjänsterna bör en auktorisering av dessa
            aktörer komma till stånd så att deras tjänster sedermera kan upphandlas.
            Genom att öppna upp för fler aktörer på marknaden kan Business
            Sweden i ökad utsträckning fokusera sina insatser på främjandeverksamheten.
          </p>
          <p xml:id="i-LM4GFVLUhvq2oPY7hrWmXy">
            Stora bolag klarar sig ofta väl på egen hand i internationella
            affärer och ibland med stöd från Svensk Exportkredit och Exportkreditnämnden.
            Däremot ser behoven annorlunda ut för mindre bolag. Bristande
            erfarenhet, nätverk och kapital är exempel på resurser där mindre
            bolag behöver förstärkning. En modell med exportcheckar för småföretagare
            med ett specifikt belopp per företag, vilket matchas med exempelvis
            femtio procent egen insats från företaget, skulle kunna användas
            för att köpa exporttjänster av Business Sweden eller andra aktörer
            på marknaden. Exportcheckar skulle kunna ge dessa företag möjlighet
            att utifrån sina behov och förutsättningar skapa individuellt
            anpassade lösningar att komma ut på exportmarknaderna.
          </p>
          <head xml:id="i-DNRLoLadSFt54PaQtnnyEW" type="h2">
            Kosmopoliter ger möjlighet till ökad handel
          </head>
          <p xml:id="i-6tBGdLuQPqSCgAjV4ofX8A">
            Vi lever idag i en alltmer globaliserad värld där länder kopplas
            tätare samman via handel, resor och utbyten av idéer. Sverige
            är dessutom ett av världens allra mest handelsberoende länder.
            Mot denna bakgrund är det hög tid att vi i Sverige på allvar börjar
            ta tillvara de resurser i form av språkkunskaper, kulturell kännedom
            och nätverk som utrikes födda tar med sig hit.
          </p>
          <p xml:id="i-LnXAa922ZgvhMLV57Uikwy">
            Att skapa värdefulla kopplingar mellan svenska företag och nya
            svenskar är tanken bakom Projekt Kosmopolit som alliansregeringen
            stödde. Kosmopolit drivs i nätverksform och finns idag representerat
            i fem olika regioner i Sverige. Företagare födda utomlands besitter
            goda kunskaper om affärskultur, politik, språk och religion i
            sina forna hemländer. De har särskilt goda förutsättningar att
            bedriva handel över gränserna och kan dessutom vara vägvisare
            för andra svenska företagare.
          </p>
          <p xml:id="i-CiKWRZBGKVm2sDVgE8kY2W">
            Att knyta kontakter mellan svenska exportföretag och nyanlända
            till Sverige är värdefullt av många skäl. Det är en utmaning för
            många med invandrarbakgrund att komma in på den svenska arbetsmarknaden.
            Särskilt tufft är det om man är helt ny i Sverige. Men ett projekt
            som Kosmopolit handlar minst lika mycket om de stora vinster det
            innebär för de företag som kan dra nytta av nyanländas särskilda
            kompetenser.
          </p>
          <p xml:id="i-Q2mxntkwW3qQtyGSXwregb">
            En studie har följt mångfaldens betydelse för 7 000 svenska företag
            under tio års tid och kommit fram till att de företag som är bäst
            på att ta tillvara utländsk kompetens också väsentligt stärker
            sin export och import. Ser man till hela exporten i Sverige och
            inte bara enskilda företag, kan man också se att en ökning av
            andelen utrikes födda i arbetskraften med en procentenhet i genomsnitt
            ökar exporten med nio procent. För att svenska företag bättre
            ska nå framgång i den internationella konkurrensen om kunder,
            krävs att man tar tillvara de resurser som finns bara på armlängds
            avstånd.
          </p>
          <head xml:id="i-SYy6KsWAMBSFyybAf1vmqu" type="h2">
            FN-upphandling
          </head>
          <p xml:id="i-YbnceMrcwLEs4tYje8wMDK">
            Globalt upphandlade FN under 2013 varor och tjänster för 16,1
            miljarder USD, varav 28 miljoner USD upphandlades från Sverige.
            Sveriges totala andel av upphandlingen var således 0,13 procent,
            vilket vida understiger vår andel av FN:s budget. Upphandlingar
            görs för alla typer av varor och tjänster. En stor andel av denna
            upphandling är kopplad till humanitära insatser samt till läkemedel
            och medicinska varor.
          </p>
          <p xml:id="i-ADHB1DwD4qYYdZkQaGqzDC">
            Merparten av FN-upphandlingarna utlyses via den gemensamma portalen
            United Nations Global Marketplace (UNGM, www.ungm.org), till vilken
            ett tjugotal FN-organ är anslutna. För att kunna lägga anbud måste
            företag först registrera sig online. Möjlighet finns därefter
            att göra sökningar efter aktuella upphandlingar alternativt lägga
            in s.k. tender alerts, som skräddarsys efter företagets intresseområden.
          </p>
          <p xml:id="i-KCoCGCop6zyNiHmTy7Yr4w">
            I nuläget levererar Sverige främst medicinsk utrustning och laboratorieutrustning,
            fordon samt utbildnings- och städmaterial. På tjänstesidan levererar
            Sverige tjänster inom administration, bygg &amp; ingenjör och
            transport. Den största mottagaren av svenska varor och tjänster
            är FN:s barnfond UNICEF.
          </p>
          <p xml:id="i-9kQKaZo2DXG7qWr94AvVLu">
            Sverige är en stor bidragsgivare, men hittills har väldigt få
            svenska företag varit med i upphandlingarna. De som haft rätt
            förutsättningar har dock gjort intressanta affärer. Många handelskamrar
            har genom åren byggt kompetens- och resurscentrum för svenska
            företag som vill introduceras och börja sälja till FN. Den utmaning
            som Sverige står inför är mångfacetterad och handlar om att bidra
            till att skapa förutsättningar för svenska företag att delta i,
            och konkurrera på en jämn spelplan om, internationella upphandlingar.
          </p>
          <head xml:id="i-AvY8EqCZfE6dbJQrvHsn8S" type="h2">
            Kreativa näringar
          </head>
          <p xml:id="i-D2sw5w8MNeXR9Xo8wapg8x">
            De kreativa näringarna är en av de snabbast växande industrierna
            och en stor tillgång för Sverige. Kreativa näringar består av
            alltifrån musik, film och litteratur till mode och design, alltså
            all kultur som man kan tjäna pengar på. Bland annat visar Tillväxtverket
            att musikbranschen har en högre tillväxt än Sverige i stort med
            stor exportpotential. En huvuduppgift för den ekonomiska politiken
            är att stärka förutsättningarna för att nya jobb ska växa fram.
            I detta arbete är inte minst de kreativa näringarna av stor betydelse,
            med företag inom bland annat mode, musik och app- och datorspelsutveckling.
          </p>
          <p xml:id="i-Gct1fDadmvjmcrYYtEVbwh">
            Totalt omsätter de kreativa näringarna ca 458 miljarder kronor
            per år, och de stod 2014 för drygt 4 procent av BNP. Nästan 200
            000 personer är anställda inom de kulturella och kreativa näringarna
            i Sverige, vilket kan jämföras med fordonsindustrins cirka 120
            000 anställda. Hela 148 000 företag är verksamma inom området
            och antalet företag ökade dessutom med, i genomsnitt, drygt 3,3
            procent per år mellan 2007 och 2014.
          </p>
          <p xml:id="i-9sMitzr2uTUMW5zzuukvWi">
            När svensk konkurrenskraft bedöms av andra, till exempel i World
            Economic Forums årliga ranking, tillhör Sverige världens mest
            konkurrenskraftiga ekonomier. Viktiga faktorer för detta är att
            svensk ekonomi är stark, att vi satsar på forskning och innovation
            och att vårt samhälle är tryggt. Denna framtidssektor spås växa
            ytterligare de kommande åren, varför vi moderater vill gå vidare
            med stärkta förutsättningar för entreprenörer och företagare inom
            kreativa näringar.
          </p>
          <head xml:id="i-86D7evUH3RRZ8fCTMrgw9K" type="h2">
            Export av miljövänlig energiteknik
          </head>
          <p xml:id="i-KunU8gZqHyqzuCDbMuk2v9">
            Tillgång till effektiv ren energi och rena teknologier är på
            sikt avgörande nyckelfaktorer för världens hållbara utveckling.
            Svensk ren teknologi håller hög klass och har potential att nå
            internationellt ledande framgång. Det blir en möjlighet för Sverige
            att tillhandahålla nya jobb och företag samtidigt som vi bidrar
            till en bättre miljö med mindre CO2-utsläpp och ökad frihandel.
            Det gäller den inhemska svenska energiproduktionens exportmöjligheter
            av koldioxidfri el såväl som miljövänlig energiteknik. Här behövs
            insatser på flera plan för att stimulera exportmöjligheterna men
            också för att motverka de vanligt förekommande handelshindren
            såsom höga tullar på ny miljövänlig energiteknik. Solceller är
            ett tydligt exempel som ofta är föremål för dessa hinder, vilket
            innebär att den önskvärda globala teknikspridningen går långsamt,
            samtidigt som den blir förbehållen länder som kommit långt i utvecklingen.
            Den blir således inte tillgänglig för människor i tättbefolkade
            regioner där emissioner är ett allvarligt vardagsproblem.
          </p>
        </div>
        <div xml:id="i-FRfuGReyLqywhVNZAcas9h" type="signatureBlock">
          <list xml:id="i-U9VkG8638VfQMaQhF1zRLU">
            <item xml:id="i-EiXm3R5evWYguyLZJ61myE" type="signature">
              Lars Hjälmered (M)
            </item>
            <item xml:id="i-Uoq1oEkq3qAgPdH9kA2dkY" type="signature">
              Hans Rothenberg (M)
            </item>
            <item xml:id="i-3ysjkM81HipBcASz2xLqXw" type="signature">
              Hanif Bali (M)
            </item>
            <item xml:id="i-CdMTq5kJNVEuruDE4bDFy8" type="signature">
              Ann-Charlotte Hammar Johnsson (M)
            </item>
            <item xml:id="i-Fv2Brp3svsSvTSoedRdroo" type="signature">
              Sofia Fölster (M)
            </item>
            <item xml:id="i-9gQytrznKmhyYJjkgEyZQ7" type="signature">
              Gunilla Nordgren (M)
            </item>
            <item xml:id="i-AHvB3eTruyC8DBoZo3jpQt" type="signature">
              Jessika Roswall (M)
            </item>
            <item xml:id="i-LUjdi2LLYpWpp8a1vn6mvh" type="signature">
              Sten Bergheden (M)
            </item>
            <item xml:id="i-HZ36dfHtzHrQKnavxLu6CE" type="signature">
              Jessica Polfjärd (M)
            </item>
          </list>
        </div>
      </div>
    </body>
  </text>
</TEI>
