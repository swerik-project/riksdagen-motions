<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-00954">
  <teiHeader>
    <fileDesc>
      <titleStmt>
        <title>Redovisning av miljöpåverkan</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:954 av Johan Hultberg (M)</title>
          <idno type="rdwebb">H302954</idno>
          <rs type="number">954</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H302954/text</ref>
          <ref type="dokument_url_html">http://data.riksdagen.se/dokument/H302954</ref>
          <ref type="dokumentstatus_url_xml">http://data.riksdagen.se/dokumentstatus/H302954</ref>
          <ref type="docx">http://data.riksdagen.se/fil/1F88EA8E-6662-46F0-837E-16EE3B914532</ref>
          <ref type="pdf">http://data.riksdagen.se/fil/EDBF0276-7517-4813-98A3-BDA7BC5AA33D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AFvhL5kZ4EXg8TiwTipncN" type="signed"/>
        <correspContext corresp="i-AFvhL5kZ4EXg8TiwTipncN">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-T9NAYbYqohW3pa8epVnjaN" type="submitted">
          <date when="2015-10-02"/>
          <time when="15:35:22"/>
        </correspAction>
        <correspAction xml:id="i-9KDvLH2psT5b9vNcs1iXBP" type="reviewed">
          <date when="2015-10-02"/>
          <time when="17:58:17"/>
        </correspAction>
        <correspAction xml:id="i-9K7bQkKbhuuBCYxdbcsTVv" type="referred">
          <date when="2015-10-13"/>
        </correspAction>
        <correspAction xml:id="i-CLS1XSme4xi57Fm1tQ98KF" type="assigned">
          <date when="2016-11-17"/>
          <time when="09:23:02"/>
        </correspAction>
        <correspContext corresp="i-CLS1XSme4xi57Fm1tQ98KF">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-EX5JABkm4jqLroFFSs1ZD1" type="behandlas_i"/>
        <correspContext corresp="i-EX5JABkm4jqLroFFSs1ZD1">
          <ref type="uppgift">2016/17:KU3</ref>
          <ref type="ref_dok_id">H401KU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU3</ref>
          <ref type="ref_dok_titel">Ny ersättningslag och lag om stöd till partigrupperna</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:954 av Johan Hultberg (M) Redovisning
          av miljöpåverkan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-K1P2MhKv1eZ7mu3YSz5nS3">
            Förslag till riksdagsbeslut
          </head>
          <list style="ol">
            <item xml:id="i-9mafzAK3W4dXyD6sbe2ifG">
              Riksdagen ställer sig bakom det som anförs i motionen om att
              utarbeta ett system så att riksdagens ledamöter vid bokning eller
              redovisning av resor får ett kvitto över de koldioxidutsläpp som
              resorna orsakar eller har orsakat och tillkännager detta för riksdagsstyrelsen.
            </item>
            <item xml:id="i-WTK6uYjEk7YDAWgpYk4xzw">
              Riksdagen ställer sig bakom det som anförs i motionen om att
              utarbeta ett system som syftar till att klimatkompensera för de
              flygresor som riksdagens ledamöter genomför och som inte omfattas
              av EU:s utsläppshandel och tillkännager detta för riksdagsstyrelsen.
            </item>
          </list>
        </div>
        <div type="motContent">
          <head xml:id="i-LwL8vLrTfCG8yEMPgRXhTV" type="h1">
            Motivering
          </head>
          <p xml:id="i-QSeJcPtFU6b1QsvDfFgAKB">
            Möjligheten att resa, både inrikes och utrikes, i rollen som
            riksdagsledamot är en självklar förutsättning för uppdraget och
            är i förlängningen också en förutsättning för den representativa
            demokratin. En riksdagsledamot måste ha möjlighet att träffa väljare
            och exempelvis delta i debatter och seminarier, eller göra studiebesök
            på företag, skolor och vårdboenden. Resorna och kontakterna med
            väljarna är till för att bland annat samla information, åsikter
            och erfarenheter att ta med sig och dra nytta av i riksdagsarbetet.
            Men även om resandet är en nödvändig del av uppdraget som riksdagsledamot
            har resorna samtidigt en stor negativ miljöpåverkan.
          </p>
          <p xml:id="i-BL6sV1CtuxeHmwVUu1hiEq">
            Enligt Riksdagsförvaltningens uträkningar ökade koldioxidutsläppen
            från ledamöters tjänsteresor med flyg från 1 357 ton per helår
            2011, till 1 485 ton per helår år 2012 för att sedan sjunka tillbaka
            något 2013 till 1 172 ton per helår 2013. Minskningen kan ha att
            göra med att det närmade sig valår och att ledamöterna befann
            sig mer på hemmaplan. Helårsutsläppen från taxiresor minskade
            från 46 ton (2012) och vidare ner till 43 ton per helår (2013)
            och 38,5 ton 2014. Helårsutsläppen från resor med hyrbil minskade
            från 37 ton (2012) till 35 ton (2013) för att sedan öka till 46
            ton koldioxid per helår år 2014.
          </p>
          <p xml:id="i-4oW5grrkz8EbP7dcCVKTgg">
            Varje riksdagsledamot bestämmer själv vilka tjänsteresor hen
            genomför och ledamoten avgör även vilket färdsätt som är lämpligast
            med hänsyn till kostnad, tid och miljö. För att öka kunskapen
            om olika färdsätts miljöpåverkan och i syfte att skapa förutsättningar
            för ledamöterna att göra medvetna val vore det önskvärt om resornas
            miljöpåverkan redovisades för ledamöterna. Detta skulle enklast
            göras genom att i samband med bokning av resa redovisa vilka utsläpp
            av koldioxid som resan kommer att ge, eller har gett, upphov till
            beroende på val av färdsätt. Eftersom Riksdagsförvaltningen redan
            för statistik över utsläppen från ledamöternas resor torde ett
            sådant system vara relativt enkelt att införa. Kanske väljer den
            enskilda ledamoten, tack vare utsläppsredovisningen, ett färdsätt
            som orsakar mindre miljöbelastning vid nästa resa?
          </p>
          <p xml:id="i-6eBRGCqbsfkNgoGBeq8w1u">
            Från 2008 till 2012 klimatkompenserades riksdagsledamöters och
            anställdas flygresor. Även regeringen och ett antal myndigheter
            lät klimatkompensera sina anställdas flygresor. Detta gjordes
            främst eftersom flygets miljöpåverkan inte särskilt beskattas.
            I september 2012 beslutade dock riksdagsdirektören att riksdagen
            skulle sluta klimatkompensera för ledamöternas och de anställdas
            flygresor. Orsaken var att EU:s system för handel med utsläppsrätter
            (EU-ETS) 2012 kom att omfatta även flyget, vilket är något som
            såväl regering som riksdag länge har arbetat för. Genom EU-ETS
            sätts ett tak och ett pris på flygets utsläpp, vilket tidigare
            saknades och motiverade klimatkompenseringen.
          </p>
          <p xml:id="i-LTvdm1oSbFky67S27Dv8yh">
            För närvarande omfattar EU-ETS endast flygningar till och från
            EU och Efta-länderna Island, Liechtenstein och Norge. Flygningar
            till eller från flygplatser i länder utanför EU som inte är medlemmar
            i Efta, inom territorier under EES-länder eller i länder som har
            undertecknat ett anslutningsfördrag med EU är undantagna.
          </p>
          <p xml:id="i-AAoT5uhjNv8EQpVdbxmzzH">
            Detta undantag har införts för att underlätta de förhandlingar
            som påbörjats inom den internationella civila luftfartsorganisationen,
            ICAO, och som syftar till att arbeta fram förslag till ett globalt
            system för att hantera flygets utsläpp. I väntan på ett globalt
            avtal bör riksdagen klimatkompensera för de flygresor som inte
            omfattas av EU:s utsläppshandel.
          </p>
        </div>
        <div type="motSignatures">
          <list>
            <item xml:id="i-QEtDk5hTnY4DwWkLkiQMZq" who="i-5tbgYo4dBB9rh3uBeCweBm">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
