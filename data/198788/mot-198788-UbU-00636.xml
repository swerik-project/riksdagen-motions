<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-UbU-00636">
  <teiHeader>
    <fileDesc>
      <titleStmt>
        <title>om utbyggnad av högskolan i Skövde</title>
        <author corresp="i-FYsVUYKruvwGFkVY3YHpi7">av Sven-Gösta Signell m. fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbyggnad av högskolan i Skövde</title>
          <idno type="rdwebb">GB02Ub636</idno>
          <rs type="number">Ub636</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GB02Ub636/text</ref>
          <ref type="dokument_url_html">http://data.riksdagen.se/dokument/GB02Ub636</ref>
          <ref type="dokumentstatus_url_xml">http://data.riksdagen.se/dokumentstatus/GB02Ub636</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FYsVUYKruvwGFkVY3YHpi7</idno>
            <name>Sven-Gösta Signell</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Q8WzP8vYdvJL6vzDTwXJ6u</idno>
            <name>Jan Fransson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8kBfhXyjrBgUH1YAVjW1DD</idno>
            <name>Birgitta Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>Anders Nilsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-4iLEXqdotevN5mKmHAcQaC</idno>
            <name>Kjell Nordström</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MY33rX1g9G4uF3yVrXpm4L" type="signed"/>
        <correspContext corresp="i-MY33rX1g9G4uF3yVrXpm4L">
          <note type="signatory" corresp="i-FYsVUYKruvwGFkVY3YHpi7"/>
          <note type="signatory" corresp="i-Q8WzP8vYdvJL6vzDTwXJ6u"/>
          <note type="signatory" corresp="i-8kBfhXyjrBgUH1YAVjW1DD"/>
          <note type="signatory" corresp="r-0"/>
          <note type="signatory" corresp="i-4iLEXqdotevN5mKmHAcQaC"/>
        </correspContext>
        <correspAction xml:id="i-AJCXPiKp1xFfszcy9831gJ" type="submission">
          <date when="1988-01-26"/>
        </correspAction>
        <correspAction xml:id="i-RZzGWjJzhMk1s5cwC6sR5r" type="referral">
          <date when="1988-02-02"/>
        </correspAction>
        <correspAction xml:id="i-4eDZCBGSgPWsa43hmxPoa1" type="assigned">
          <date when="2014-11-19"/>
          <time when="16:49:03"/>
        </correspAction>
        <correspContext corresp="i-4eDZCBGSgPWsa43hmxPoa1">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_ub_636/mot_198788_ub_636-001.pdf"/>
      <div xml:id="i-NAbrnh8TuNPMjKQ4LgYihK" type="motHeader">
        <div xml:id="i-VwuekLz4mh2yG8omQEMxfx" type="motTitle"/>
        <div xml:id="i-TdjZUDSf8zobUSzit8FktH" type="motSubmissionInfo"/>
      </div>
      <div xml:id="i-R9w2q6vvPvQKbECtC9Q8ea" type="motBody">
        <div xml:id="i-TxjZ7jfgbFXDWif8Dfqouy">
          <p xml:id="i-7FugsTXeyun7YkpGd67rum">
            Motion till riksdagen 1987/88:Ub636
          </p>
          <p xml:id="i-28xb7UZ5NgYePFXUqQcLh3">
            av Sven-Gösta Signell m. fl. (s) om utbyggnad av högskolan i
            Skövde
          </p>
          <p xml:id="i-ADVAbXrU8hML3x5KAcXcE5">
            I årets budgetproposition framhävs på ett förtjänstfullt sätt
            betydelsen av de mindre och medelstora högskolorna. Således ansluter
            sig föredragande statsråd i stora drag till de bedömningar som
            gjorts av UHÄ i verkets utbyggnadsplaner för dessa högskolor.
            För högskolan i Skövde har statsrådet föreslagit inrättandet av
            linjen för industriell teknik fr.o.m. budgetåret 1988/89. Vi ser
            detta tillskott till utbildningen vid högskolan som värdefullt
            men nödvändigt att utöka. Faktum kvarstår att högskolan i Skövde
            fortfarande är den minsta bland de mindre och medelstora högskolorna
            och att de framtida utvecklingstenden- serna för Skaraborgs län
            inte är helt ljusa.
          </p>
          <p xml:id="i-BqxxgYrTKFuC7GxTsqiVvG">
            Skaraborgs framtida utveckling
          </p>
          <p xml:id="i-CcqBeRmzrwAfJQMtMKXT7z">
            Redan i den regionalpolitiska kommitténs betänkande Regional
            utveckling och mellanregional utjämning (SOU 1984:74) görs en
            negativ bedömning av utvecklingen för Skaraborgs län. I betänkandet
            konstateras att länet hör till de län som befinner sig ”i en mindre
            gynnsam situation” med ”en snabbt föråldrad industri med allvarliga
            konkurrenskraftsproblem”. Den fortsatta utvecklingen fram till
            dags dato (slutet av 1987) har inte medfört någon påtaglig, positiv
            förändring av hotbilden i betänkandet. Bilden är än mer negativ
            i långtidsutredningens (LU 87) analys från 1987. Skaraborgs län
            är det enda län i Sverige som i LU:s trendframskrivning riskerar
            en årlig procentuell minskning av sysselsättningen. På punkt efter
            punkt i den av ERU utförda regionala analysen, i anknytning till
            LU (bil. 24 till LU 87), ligger länet i bottenposition eller näst
            därintill, sett i ett riksperspektiv. Minskningen inom jord- och
            skogsbruk förväntas således bli mycket stor i länet, något som
            är bekymmersamt inte minst med tanke på den proportio- nellt sett
            stora jordbrukssektorn. Också för sysselsättningen inom industrin
            förutsätts för Skaraborgs län en kraftig minskning, större än
            för något annat svenskt län. Enligt LU 87 är detta bekymmersamt,
            eftersom industrin fortfarande fungerar som en viktig stöttepelare
            för ekonomisk utveckling i en region som Skaraborg. Utan en industrill
            bassysselsättning förefaller det enligt LU 87 svårt att få tillräcklig
            mångfald av serviceverksamheter av skilda slag; det möter också
            svårigheter
          </p>
          <pb facs="riksdagen-motions-pdf/data/198788/mot_198788_ub_636/mot_198788_ub_636-002.pdf"/>
          <p xml:id="i-JrpXbTEuxT3h1i8X3EHJH5">
            att få till stånd ”kumulativa tillväxtförlopp”. Den starka strukturomvand-
            lingen inom jordbrukssektorn förstärker i ett län som Skaraborg
            denna effekt. Detta kan enligt LU leda till kontraktionsförlopp,
            som ”är av större dignitet än vad som i förstone kan skymtas”.
            Sammanfattningsvis konstaterar LU 87 att den industriella kompetens
            som byggts upp i ett län som Skaraborg ”återfinns inom områden
            som i långtidsutredningens scenario förväntas ha liten växtkraft”;
            anpassningen till ”framtida näringslivets lokaliseringskrav” har
            inte heller nått tillräckligt
          </p>
          <p xml:id="i-Np4HvbpdwEnzD53qDHxvEN">
            långt i länet. Sådana kvalitativa skillnader mellan olika delar
            av riket leder enligt ERU
          </p>
          <p xml:id="i-XonGpWSEvsXoj8aA9K7rur">
            till ett behov av att ”förstärka utbildninen på högre nivåer”
            inom län som Skaraborg. Högskolan är då av central betydelse för
            regionens kompetensut- veckling.
          </p>
          <p xml:id="i-QsSHoy3ioisuaCr3bnLK2E">
            Behov av utbyggnad av högskolan i Skövde
          </p>
          <p xml:id="i-9Rsxzd72eQEbQVrdpggtdS">
            Högskolan i Skövde är som ovan sagts rikets minsta ”allmänna”
            högskola. Med tanke på att den framtida utvecklingen för länet
            visar flera bekymmer- samma inslag talar detta faktum starkt för
            en ökad takt i utbyggnaden av högskolan. Vi uppskattar således
            UHÄ:s vilja att förstärka utbildningen vid högsko- lan i Skövde.
            Enligt UHÄ:s förslag bör antalet nybörjarplatser på linjer år
            1992/93 vara 320, alltså i det närmaste en fördubbling gentemot
            i dag. Vi ifrågasätter dock om den föreslagna utbyggnaden är tillräcklig;
            en rimligare ökning är den som föreslås för Skövdes ”systerhögskola”,
            den i Halmstad, nämligen till 420 årsstudieplatser. Vi delar slutligen
            UHÄ:s uppfattning att högskolans kompetens på befintliga områden
            bör förstärkas och kompletteras samt att högskolans verksamhet
            bör breddas mot samhället i stort genom att ett nytt område, kultur
            och humaniora, etableras och byggs ut. I det följande kommer vi
            att koncentrera oss till ett antal viktiga områden för utbyggnad
            av högskolan i Skövde.
          </p>
          <p xml:id="i-FRMtR2fybhUS1F65gZYznP">
            Verkstadsingenjörslinjen
          </p>
          <p xml:id="i-GHAiHfVRPH76LHXv6RcKRV">
            Styrelsen för högskolan i Skövde har med högsta prioritet fört
            fram förslag om inrättande av verkstadsingenjörslinjen (80 poäng)
            vid högskolan i Skövde fr. o. m. budgetåret 1988/89. Förslaget
            har framförts av UHÄ redan i verkets anlagsframställning för 1987/88
            och upprepas av UHÄ inför 1988/89. I UHÄ:s förslag är Skövde en
            av fyra orter i riket som bör erhålla den nämnda linjen; den första
            etableringen — helt i enlighet med UHÄ:s förslag — har skett i
            Kalmar innevarande budgetår. Med tanke på att verkstadsindustrin
            är den största enskilda industri- branschen i Skaraborgs län med
            ca 45 90 av industrisysselsättningen är det önskvärt att verkstadsingenjörslinjen
            snarast inrättas vid högskolan i Skövde. Planeringsramen bör vara
            60 platser.
          </p>
          <p xml:id="i-HTnCpzzHaLi1QBiJ9Cqfq7">
            Mot. 1987/88 Ub636
          </p>
          <pb facs="riksdagen-motions-pdf/data/198788/mot_198788_ub_636/mot_198788_ub_636-003.pdf"/>
          <p xml:id="i-Djd2k3x9p4bMRfi9rutFTX">
            Ekonomlinjens fördjupningsdel
          </p>
          <p xml:id="i-5fbn1QnzyymHNCN1S156JU">
            I budgetpropositionen 1988 framhåller föredragande statsråd att
            brist på utbildad arbetskraft ofta är ett hinder för utveckling
            av näringslivet vid nyetableringar och expansion. Som ett exempel
            härpå nämns ekonomlinjen; för att full regional effekt skall uppstå
            av denna utbildning krävs att de studerande får fullfölja utbildningen
            vid den högskola där de har påbörjat den. Således är det enligt
            föredraganden från kvalitetssynpunkt positivt att fördjupningsdelen
            kan arrangeras vid de högskolor som i dag endast har basblocket
            (däribland högskolan i Skövde). Principen som fastslås är att
            de orter som i dag endast har basblocket i framtiden skall erhålla
            även fördjupningsdelen. Med tanke på det stora behov av personer
            med högre ekonomutbildning som näringslivet i Skaraborgs län har
            och med utgångspunkt i den betydande kompetens inom området som
            nu har utvecklats vid högskolan i Skövde bör enligt vår mening
            ekonomlinjens fördjupningsdel inrättas vid högskolan i Skövde
            snarast. Planeringsramen bör vara 30 platser.
          </p>
          <p xml:id="i-GjuDu45LdSGC9WQBULpZFS">
            Livsmedelsutbildning
          </p>
          <p xml:id="i-BhNBZbLHspKn8aSyC6QxWb">
            Livsmedelsindustrin är länets storleksmässigt sett tredje industribransch.
            Branschen intar en femte position i riket; endast de tre storstadslänen
            och Kristianstads län har fler anställda. Branschens andel av
            industrisysselsätt- ningen har ökat och är nu drygt 10 96. Livsmedelsindustrin
            i Skaraborgs län utgör en näringsgren som har expanderat kraftigt
            under 1970-talet. För att ytterligare utveckla livsmedels- industrin
            pågår en undersökning av möjligheterna till ökad förädling av
            jordbruksprodukter. Detta skulle stimulera sysselsättningen även
            inom jordbruket, vilket är betydelsefullt med hänsyn till jordbrukets
            förhållande- vis omfattande andel av länets totala näringsliv.
            Länsstyrelsen, berörda företag och fackliga organisationer samt
            ett flertal organisationer och myndigheter har genom i stort sett
            samstämmiga uttalan- den framfört behovet av utbildning för livsmedelsindustrin
            på både teoretisk och teknikoperativ nivå. Det är dessutom väsentligt
            att tillvarata den speciella regionala förutsättning som lantbruksuniversitetets
            avdelning i Skara innebär. Ett intensivt planeringsarbete för
            en lokal linje med inriktning mot livsmedelsindustrin, omfattande
            120 poäng, håller för närvarande på att slutföras i länet. En
            sådan linje vid högskolan i Skövde är ytterst angelägen. Planeringsramen
            bör vara 30 platser.
          </p>
          <p xml:id="i-8m9hg7jf8n2YyTB752YXmj">
            Utbildning inom området kultur och humaniora
          </p>
          <p xml:id="i-D3yc4DTAa3TqNsZmJsV4Y8">
            Vi har, med instämmande i UHÄ:s synpunkter, ovan hävdat att ytterligare
            kompetensområden måste tillföras högskolan i Skövde. Ett sådant
            profilom- råde är området kultur och humaniora i vid mening. Vi
            kommer nedan med viss utförlighet att argumentera för utbildning
            inom området kultur och humaniora, eftersom denna typ av utbildning
            ännu inte
          </p>
          <p xml:id="i-X8jRNgUDT9pPkqP3hjooM5">
            Mot. 1987/88 Ub636
          </p>
          <pb facs="riksdagen-motions-pdf/data/198788/mot_198788_ub_636/mot_198788_ub_636-004.pdf"/>
          <p xml:id="i-QQkPjvw6zkV7RyH4rPcFTS">
            har tillerkänts den betydelse som den rätteligen har i ett regionalt
            utveck- lingsperspektiv. En region måste ha ett rikt kulturliv.
            Ett rikt kulturliv blomstrar i kreativa miljöer, men kreativiteten
            stimuleras omvänt av ett rikt kulturliv och goda kulturella miljöer.
            Kulturlivet vidgar dessutom och ökar självmedvetandet. Tillgången
            till kultur och goda kulturella miljöer har en avgörande betydelse
            för möjligheterna att skapa ”goda” cirklar i en region. Den kulturella
            miljön påverkar också människors val av bostadsort liksom turistnäringens
            möjligheter. Kultur är en del av utvecklingen också genom att
            den ger identitet och trygghet, skapar en medvetenhet om samhällets
            förändringar samt skapar mötespunkter människor emellan. Av det
            nationella kulturanslaget går ca 40 9 till nationella verksamheter,
            huvudsakligen lokaliserade till Stockholm. Detta är förmodligen
            en nödvän- dig följd av en önskan att ha exempelvis opera och
            teater med hög grad av internationellt utbyte. Men därutöver kommer
            att av stödet till regionala och lokala institutioner gick år
            1980 hela ca 60 9 till de tre storstadsområdena. Genom 1974 års
            kulturreform har den regionala kulturen börjat byggas ut med länsteatrar,
            länsmuseer, regionmusik osv. Ökade kultursatsningar kan ha väl
            så stor betydelse för den regionala utvecklingen som många ”rent”regionalpolitiska
            åtgärder. Det är dags att med hjälp av högskolan öka det regionala
            och lokala kulturlivets expansionsmöjligheter. Orter och bygder
            där man kan erhålla högre utbildning och där det finns ett aktivt
            kulturliv blir attraktiva. Det är här man utbildar sig, bildar
            familj och utvecklar ett umgänge med likasinnade människor. Varu-
            och serviceutbudet är varierat, tillgången på kultur är rik. Omvänt
            gäller att orter och bygder som inte kan uppnå detta kommer att
            hamna på livets skuggsida i det framtida samhället. I det moderna
            samhället kommer kulturen med nödvändighet att få vidgad betydelse.
            Kunskapssamhället är flerdimensionellt och humanistiskt: det måste
            utgå från de enskildas föreställningar och uppfattningar, från
            deras vilja att ifrågasätta och deras vilja till konstruktivt
            engagemang. Efter hand som kulturlivet har vitaliserats på allt
            fler platser i landet, har kulturens betydelse för den allmänna
            regionala utvecklingen kommit att framstå allt tydligare. En aktiv
            kultur, såväl inom högre utbildning som i utövande, är en nödvändig
            tillgång för en region som vill förbättra arbets- och utvecklings-
            möjligheterna. Därtill kommer att de närmaste decenniernas förändringar
            sannolikt driver fram konsumtionsmönster som betonar betydelsen
            av ökad fritid och dess kvalificerade användning. Kulturmiljön
            i länet måste byggas ut för att klara de nya kraven från invånarna.
            Naturligtvis måste sociala och kulturella verksamheter ha en materiell
            grund. Det är emellertid inte fråga om enkelriktade orsak-verkan-förhållan-
            den utan om ett ömsesidigt samspel, där materiell, social och
            kulturell utveckling är intimt beroende av varandra. I detta samspel
            underbetonas i dag tyvärr ofta de kulturella faktorernas betydelse.
            Kultur bör dock ses som det blod som sysselsätter samhällets olika
            celler och ger dem näring. Utan kulturella mönster och värden
            förtvinar och dör ett samhälle på samma sätt som det kan dö på
            grund av brist på materiella förutsättningar. Kulturen
          </p>
          <p xml:id="i-8pD9DRoZ8189A9zhyqhnLP">
            Mot. 1987/88 Ub636
          </p>
          <pb facs="riksdagen-motions-pdf/data/198788/mot_198788_ub_636/mot_198788_ub_636-005.pdf"/>
          <p xml:id="i-9uVTYJrtdqWHE6tygJ1swP">
            måste innebära en dynamik mellan bevarande och förnyade krafter
            för att kunna upprätthålla en livgivande funktion. I skilda sammanhang
            har betonats vikten av utökad regional samverkan på kulturområdet.
            I kulturrådets rapport 1984:3, Kommunerna, staten och kulturpolitiken,
            konstateras bl. a. att högskolan är en av de betydelsefulla aktörerna
            i en sådan samverkan. I rapporten slås fast att regionaliseringen
            av högskolan har inneburit att eftergymnasial utbildning och i
            viss mån också forskning finns i flera län. För kulturlivet är
            detta väsentligt ur två aspekter: dels kan högskolan ge utbildning
            i ämnen som tillhör kultursektorn, dels kan högskolan — om forskningsresurser
            finns tillgängliga — bidra med kunskap om kulturlivets utveckling
            inom regionen (s. 71). Som kulturrådet påpekat är det viktigt
            att se den ”regionala” högskolan i detta perspektiv. Ett aktivt
            kulturliv kan lika mycket initieras genom satsning på utbildning
            inom kulturområdet som genom traditionella bidrag till olika former
            av kultur- verksamhet; störst effekt uppnås sannolikt genom en
            samverkan mellan båda dessa former av stimulansåtgärder. Högskolan
            i Skövde har påbörjat en kartläggning av hur högskolan på bästa
            sätt skulle kunna stödja det kulturella livet i länet. Styrelsen
            för högskolan har understrukit att planläggningen på intet sätt
            syftar till att etablera något slags ”miniuniversitet” ; tvärtom
            är tanken att med begränsade utbildningssatsningar — i samverkan
            med andra institutioner (motsvarande) i länet — genom synergieffekter
            erhålla resultat som i relation till de medel som satsas måste
            anses vara mycket värdefulla för länet. Längst har utvecklingsarbetet
            kommit inom bildkonstområdet. Redan innevarande år ges kurser
            i djuptryck, och ett förslag har tagits fram till en sammanhållen
            utbildningssatsning såsom fortbildning och vidareutbildning för
            redan yrkesverksamma konstnärer inom det konstgrafiska området
            samt för användning av modern teknik inom bildkonstområdet (”datorkonst”,
            holografi m. m.). Därvid är syftet att tillvarata kompetens som
            i dag finns i länet i förening med utbildningsinsatser från nationellt
            betydelsefulla konstnärer. Även inom andra områden finns det behov
            av utbildning (lokalhistoria, kulturkunskap, teater, musik m.
            m.). Vi föreslår att för utbildning inom området kultur och humaniora,
            och då i första hand inom bildkonstområdet, högskolan i Skövde
            tillförs ytterligare medel inom ramen för anslaget Lokala och
            individuella linjer och fristående kurser. Enligt vår uppfattning
            bör högskolan i Skövde för detta ändamål tilldelas 700 000 kr.
          </p>
          <p xml:id="i-XZGVU1s1B1oz3vBA14GtWW">
            Hemställan
          </p>
          <p xml:id="i-7sf1889aru575SNHFBWFsH">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            inrättande av verkstadsingenjörslinjen (80 poäng) med 60 platser
            vid högskolan i Skövde, 2. att riksdagen som sin mening ger regeringen
            till känna vad i motionen anförts om inrättande av ekonomlinjens
            fördjupningsdel vid högskolan i Skövde med 30 platser,
          </p>
          <p xml:id="i-YUcdKWzUkftMgErWkiN6Ey">
            Mot. 1987/88 Ub636
          </p>
          <pb facs="riksdagen-motions-pdf/data/198788/mot_198788_ub_636/mot_198788_ub_636-006.pdf"/>
          <p xml:id="i-UVho2QTzhkAjBZd5ujtyvY">
            3. att riksdagen som sin mening ger regeringen till känna vad
            i - Mot. 1987/88 motionen anförts om medel för en lokal linje
            med inriktning mot Ub636 livsmedelsindustrin om 120 poäng vid
            högskolan i Skövde med 30
          </p>
          <p xml:id="i-AGnCo7VnrjcrLaVd9vp7NC">
            platser, 4. att riksdagen som sin mening ger regeringen till
            känna vad i motionen anförts om medel för utbildning inom området
            kultur och humaniora, särskilt bildkonstutbildning, vid högskolan
            i Skövde.
          </p>
          <p xml:id="i-HS3SK9WqJWq66o7tCtYMS7" type="date">
            Stockholm den 26 januari 1988
          </p>
          <p type="signatureBlock" id="i-Po5zfuG72Typ8wksTAE2Gc">
            Sven-Gösta Signell (s)
          </p>
          <p xml:id="i-KZ4jfDgcW1LaWkkNbDrUj4">
            Jan Fransson (s) Birgitta Johansson (s) Anders Nilsson (s) Kjell
            Nordström (s)
          </p>
          <p xml:id="i-v8cdBTDVrsMvPxcDwotfG">
            10
          </p>
        </div>
      </div>
    </body>
  </text>
</TEI>
