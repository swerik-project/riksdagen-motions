<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03151">
  <teiHeader>
    <fileDesc>
      <titleStmt>
        <title>Utvecklingslinjer för hälso- och sjukvården, m. m. (prop. 1984/</title>
        <author>Ingemar Eliasson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingslinjer för hälso- och sjukvården, m. m. (prop. 1984/</title>
          <idno type="rdwebb">G8023151</idno>
          <rs type="number">3151</rs>
          <ref type="dokument_url_text">http://data.riksdagen.se/dokument/G8023151/text</ref>
          <ref type="dokument_url_html">http://data.riksdagen.se/dokument/G8023151</ref>
          <ref type="dokumentstatus_url_xml">http://data.riksdagen.se/dokumentstatus/G8023151</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>KENTH SKÅRVIK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KMaiZB8UJp4dJHtEThfEB6" type="signed"/>
        <correspContext corresp="i-KMaiZB8UJp4dJHtEThfEB6">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3151/mot_198485__3151-001.pdf"/>
      <fw xml:id="i-J2WcHNNCQAK1BgHV7ygNek">
        Motion 1984/85:3151
      </fw>
      <div type="motHeader" xml:id="i-UMz6wiYmXDF1HknMyWV2cS">
        <div type="motTitle" xml:id="i-UVAQoxXC8tx4p96vN6SCdE"/>
        <div type="motSubmissionInfo" xml:id="i-WmrxxkbK7vWhnmzRCgomLL"/>
      </div>
      <div type="motBody" xml:id="i-6xRQGcns6uJ4M48MU4G2g1">
        <div xml:id="i-N3e9nUMq6jdkW4NJ6sgTsy">
          <p xml:id="i-K99N54THHBxq82mSC7UfBC">
            15
          </p>
          <p xml:id="i-GAHLVzDPE1AWST9F1fD9yM">
            Ingemar Eliasson m. fl.
          </p>
          <p xml:id="i-HE2YkAzD13HqJi7XxiDC4L">
            Utvecklingslinjer för hälso- och sjukvården, m. m. (prop. 1984/
            85:181)
          </p>
          <p xml:id="i-RFb4pafnmVBC8ExX9BvGSf">
            I propositionen redovisar regeringen sin syn på inriktningen
            och utveck- lingen av hälso- och sjukvården. Vi kan instämma i
            många av de resonemang som förs: Vikten av förebyggande åtgärder
            har många gånger framförts av folkpartiet. Att minska tobaksrökningen
            och alkoholkonsumtionen är det som mest skulle kunna förbättra
            folkhälsan. Betydelsen av sådana åtgärder kan inte nog understrykas.
            Vi har inga invändningar mot de konkreta förslagen i propositionen.
            Vi tillstyrker att kravet på förebyggande åtgärder skrivs in i
            hälso- och sjukvårdslagen och att kraven på sjuk- och hälsovården
            skall gälla för all vård. Vi har inte heller några invändningar
            mot att giltighetstiden av lagen om förtroendenämnder förlängs
            ytterligare ett år. Innehållet i denna proposition spänner över
            nästan alla områden inom politiken. När det gäller t. ex. vår
            syn på miljöpolitiken hänvisar vi till de motioner som folkpartiet
            lagt fram i denna fråga. Vi hänvisar också till vår partimotion
            om alkohol. Vi vill dock understryka att ett konkret mål för minskningen
            av alkoholkonsumtionen bör sättas upp. Något sådant föreslås tyvärr
            inte heller i denna proposition. Även om vi tidigare har utvecklat
            våra synpunkter på de frågor som berörs i propositionen i ett
            flertal motioner så vill vi ändå kommentera några områden. Det
            gäller bl. a. rätten till fri etablering för läkare, husläkare,
            rätten till eget rum inom långtidssjukvården och köerna inom sjukvår-
            den.
          </p>
          <p xml:id="i-75n5R7pfAmJWVBHaWhBd2o">
            Vård på lika villkor
          </p>
          <p xml:id="i-GSDUZaU1K6a1Zsog5Dn6F7">
            Folkpartiet anser att alla människor har rätt till en god sjukvård
            oavsett inkomst och bostadsort. Detta står inte i motsatsställning
            till att verksamhet drivs i enskild regi som ett komplement till
            den offentliga hälso- och sjukvården. Vi tror tvärtom att en fri
            etableringsrätt för läkare, även för fritidspraktiker, kan medverka
            till att skapa ett utbud av sjukvård som bättre motsvarar människors
            önskemål. Besvärliga köer, som finns i den offentliga sjukvården,
            kan delvis minskas genom tillgång till fritidspraktiserande läkare.
            Vård i enskild regi kan visa på nya metoder och sätt att organisera
            verksamheten som kan vara stimulerande även för den vård som ges
            i offentlig regi.
          </p>
          <pb facs="riksdagen-motions-pdf/data/198485/mot_198485__3151/mot_198485__3151-002.pdf"/>
          <fw xml:id="i-56WMB6tjD4A2H8zxUxtq7T">
            Mot. 1984/85:3151 16
          </fw>
          <p xml:id="i-JydeoKVQwucwaty4FF5BLB">
            Ett flertal sidor av propositionen används till att utmåla alla
            de fasor som ett ”privatiserat och marknadsorienterat hälso- och
            sjukvårdssystem” skulle medföra. Det hävdas där att detta inte
            är några teoretiska resonemang därför att exempel kan hämtas från
            andra länder. Samtidigt hävdas att det råder en bred enighet om
            att skatter och obligatoriska försäkringar väsentligen skall svara
            för finansieringen av vården. I den svenska debatten framstår
            resonemangen i propositionen som teoretiska och överdrivna. Utifrån
            dessa allmänna och svepande resonemang blir slutsatsen i propositionen
            att det gällande Dagmarsystemet måste bibehållas. Annars kan man
            inte få en jämnare regional spridning av läkarna, hävdas det.
            Någon utvärdering av vilken effekt på den regionala fördelningen
            som Dagmarsys- temet medfört redovisas försiktigtvis inte. Man
            konstaterar att en uppenbar effekt av Dagmar är att många fritidspraktiserande
            läkare har tvingats upphöra med sin verksamhet, då de inte längre
            är anslutna till försäkringskassan och inte fått träffa avtal
            med landstinget. För de personer som tidigare gått till dessa
            läkare betyder detta givetvis en klar försämring. För att kompensera
            för bortfallet av dessa fritidspraktiserande läkare hart. ex.
            landstinget i Stockholms län beslutat att nyanställa läkare. Vi
            har svårt att förstå hur detta kan medverka till en jämnare regional
            spridning av läkarresurserna. Den hälso- och sjukvård som ges
            i enskild regi svarar endast för några procent av den totala vården.
            Mot denna bakgrund framstår försvaret för etableringskontrollen
            som än mera märkligt. Folkpartiet slår vakt om patienternas valfrihet
            och etableringsfriheten. Vi vill påverka den regionala fördelningen
            med stimulanser i stället för med regleringar och förbud. Vi har
            tidigare utvecklat våra synpunkter i denna fråga, senast i motion
            1984/85:1505.
          </p>
          <p xml:id="i-7mdmtdd7eCNfjv2JnXjR6N">
            Sjukpenningen
          </p>
          <p xml:id="i-4UbCcc8ei4Mqf6JqtChgkP">
            Folkpartiet vill slå vakt om socialförsäkringarna. Detta innebär
            dock inte att smärre förändringar är uteslutna. I de resonemang
            som förs i proposi- tionen framställs varje förslag till avvikelse
            från den politik som förs som ett dråpslag mot den sociala tryggheten.
            Förslagen till besparingar i sjukpenningförsäkringen förkastas
            helt. Folkpartiets förslag om en sänkt sjukpenning till 80 96
            av dagslönen under högst 30 dagar per år innebär för den enskilde
            en mycket måttlig förändring. För en genomsnittsinkomsttagare
            med normal sjukfrånvaro rör det sig om en försämring på ca 250
            kr. efter skatt per år. Även för den som är sjuk 30 dagar eller
            mer blir effekten inte mer än några hundra kronor. Folkpartiet
            anser att det krävs budgetförstärkningar. Alternativet till besparingar
            är skattehöjningar. Höjda skatter måste också betalas och medför
            dessutom en rad negativa effekter för samhällsekonomin.
          </p>
          <pb facs="riksdagen-motions-pdf/data/198485/mot_198485__3151/mot_198485__3151-003.pdf"/>
          <fw xml:id="i-DdnRWD41wdKo5ppRGhgCru">
            Mot. 1984/85:3151 17
          </fw>
          <p xml:id="i-SMJ9Vo5nsVeR9b6t9ZNesW">
            Rätten till eget rum
          </p>
          <p xml:id="i-TtNctnni7b8MCA5jM153Xz">
            I propositionen redovisas att det tvärdepartementala arbete som
            legat till grund för betänkande Bo på egna villkor skall fortsätta.
            I detta arbete skall särskilt boendeförhållanden och livsvillkor
            för dem som vistas inom långvården studeras samt möjligheterna
            att bygga ut hemsjukvården och samverkan mellan landsting och
            kommuner i denna fråga. Vi anser denna översyn vara mycket angelägen.
            Det hart. ex. visat sig att de uppgifter som finns om standarden
            inom långvården härrör från undersökningar på 1970-talet. Vid
            en översyn av boendeförhållandena inom långvården bör stor vikt
            läggas vid rätten till ett eget rum för den som så önskar. Det
            finns självklart många andra viktiga krav men det är omöjligt
            att ge vård under hemliknande former i stora salar. Vi har i vår
            motion med anledning av regeringens proposition 1984/85:142 utvecklat
            vår syn på dessa frågor. Vi har där bl. a. krävt att rätten till
            ett eget rum bör vara förverkligad inom tio år.
          </p>
          <p xml:id="i-7cCJRMt9sHCELecUgqk8nK">
            Husläkare och kontinuitet i vården
          </p>
          <p xml:id="i-VHgMwfg2gEzS9FbCnxPMW2">
            De erfarenheter av försök med husläkarsystem som genomförts bl.
            a. i Stockholm visar på mycket goda resultat. Ett husläkarsystem
            förutsätter en fortsatt satsning på en utbyggd primärvård. Att
            arbeta mot ett husläkarsys- tem är en av de viktigaste uppgifterna
            för att skapa en mänskligare vård. Att få träffa samma läkare
            är viktigt också i den slutna vården som lägger stor vikt vid
            att patienten får hålla kontakt med en läkare. Den svenska sjukvården
            och utbildningen av vårdpersonal har tidigare i alltför liten
            grad betonat frågor som sammanhänger med relationerna mellan patienter
            och den vårdande personalen.
          </p>
          <p xml:id="i-YHX8wCfMiyHP9Lp5p8Jg6H">
            Köer
          </p>
          <p xml:id="i-9wpy8qAtRd8BTxrueqRjYW">
            Ett av de mest besvärande problemen i svensk sjukvård är de långa
            köer som finns till vissa behandlingar. När man väl kommer in
            för behandling är dock resurserna mycket goda för att man skall
            få en perfekt behandling, åtminstone i medicinskt avseende. De
            som står i kö kostar ofta samhället stora pengar i utebliven arbetsinkomst,
            sjukpenning och ofta även vårdkostnader i form av hem- tjänst.
            Det skulle, ur strikt ekonomisk synvinkel, vara ekonomiskt fördel-
            aktigt att avskaffa alla väntelistor som är längre än någon vecka.
            För de personer som skulle slippa stå i kö skulle det givetvis
            innebära mindre lidande och en möjlighet att snabbare komma tillbaka
            i arbetslivet eller till ett normalt liv. Samtidigt finns det
            tecken som tyder på en bristande effektivitet. Sjukvården expanderade
            mycket snabbt under 1970-talet. Vi har många
          </p>
          <pb facs="riksdagen-motions-pdf/data/198485/mot_198485__3151/mot_198485__3151-004.pdf"/>
          <fw xml:id="i-8RHsZ23nWNvwGKJ4jCxytW">
            Mot. 1984/85:3151 18
          </fw>
          <p xml:id="i-MDxLAf3yyi7uERbkjAgW2u">
            oerfarna läkare vilket ibland kan betyda att behandlingen blir
            mer omfattande än vad som är nödvändigt. Det finns givetvis slentrian
            också inom sjukvården. Man fortsätter att göra på ett visst sätt
            därför att man har gjort så tidigare. Det finns tecken som tyder
            på en överkonsumtion av läkemedel. Samtidigt måste man konstatera
            att den tekniska utvecklingen har betytt att sjukvården i många
            avseenden har rationaliserats kraftigt. Fortfarande är sjukvården
            administrerad på samma sätt som under 1970-talet, då resurserna
            ständigt ökade. Nu krävs det nya arbetsmetoder och planeringstekniker
            som gör det möjligt att öka effektiviteten. Det krävs t. ex. en
            väsentligt ökad flexibilitet för att man skall kunna korta ner
            de orimligt långa köer som finns på vissa områden.
          </p>
          <p xml:id="i-R3ETXfo2VdKZopokDcttv4">
            Hemställan
          </p>
          <p xml:id="i-GnhwQ1iuMnNzKLpPoX4RhG">
            Med hänvisning till vad i motionen anförts hemställs att riksdagen
            som sin mening ger regeringen till känna vad som i motionen anförs
            om inriktningen av hälso- och sjukvården.
          </p>
          <p xml:id="i-MTGCpoPiXWAv4zPdD2nUM4" type="date">
            Stockholm den 16 april 1985
          </p>
          <p xml:id="i-FWn95Gzx1Yuv34rbd9jVns">
            INGEMAR ELIASSON (fp) KENTH SKÅRVIK (fp) ELVER JONSSON (fp)
          </p>
          <pb facs="riksdagen-motions-pdf/data/198485/mot_198485__3151/mot_198485__3151-005.pdf"/>
          <pb facs="riksdagen-motions-pdf/data/198485/mot_198485__3151/mot_198485__3151-006.pdf"/>
          <p xml:id="i-T7HaYHmLfFSRy6Xz7kXyEY">
            minab/gotab Stockholm 1985
          </p>
        </div>
      </div>
    </body>
  </text>
</TEI>
