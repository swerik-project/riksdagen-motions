<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00262">
  <teiHeader>
    <fileDesc>
      <titleStmt>
        <title>EG-rättens konsekvenser för jämställdheten</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EG-rättens konsekvenser för jämställdheten</title>
          <idno type="rdwebb">GU02A262</idno>
          <rs type="number">A262</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A262/text</ref>
          <ref type="dokument_url_html">http://data.riksdagen.se/dokument/GU02A262</ref>
          <ref type="dokumentstatus_url_xml">http://data.riksdagen.se/dokumentstatus/GU02A262</ref>
          <ref type="doc">http://data.riksdagen.se/fil/B71E14FD-F87B-450E-8027-ABC9679D8A70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dmpw8woj1M5y5eWf8UfcZB" type="signed"/>
        <correspContext corresp="i-Dmpw8woj1M5y5eWf8UfcZB">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-KwEnXDkzzxuoy3yKjKkWbu">
          <date when="2006-11-07"/>
        </correspAction>
        <correspAction type="dismissal" xml:id="i-6kdNMsSQeauXUM1eQoXbgL">
          <date when="2006-11-07"/>
        </correspAction>
        <correspAction type="numbering" xml:id="i-9bRpVAz13pRzCEx46d1N96">
          <date when="2006-11-01"/>
        </correspAction>
        <correspAction type="submission" xml:id="i-9Ut83wyT5ZezM8kgiweL14">
          <date when="2006-10-31"/>
        </correspAction>
        <correspAction type="transfer" xml:id="i-2A27PeVTdMkBHD87xhrFxZ">
          <date when="2006-10-30"/>
        </correspAction>
        <correspAction type="assigned" xml:id="i-P9LK7nB8TTWsBvkpiKyBQn"/>
        <correspContext corresp="i-P9LK7nB8TTWsBvkpiKyBQn">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NDisB9uahW6j5z3UYtS2RW">
            Förslag till riksdagsbeslut
          </head>
          <p xml:id="i-YLu1rVDcuKCfE9STDEAtB3">
            Riksdagen tillkännager för regeringen som sin mening vad i motionen
            anförs om att regeringen bör tillsätta en utredning som har i
            uppdrag att identifiera och analysera EG-domstolens normskapande
            och rättstillämpande roll för jämställdhetsarbetet på den svenska
            arbetsmarknaden och vad det får för konsekvenser för kvinnors
            löner och anställningsvillkor.
          </p>
        </div>
        <div type="motContent">
          <head type="h1" xml:id="i-NPJWC1ERJ3QQfWxiQkmBPE">
            EG-rättens konsekvenser för jämställdheten
          </head>
          <head type="h1" xml:id="i-P2FXbvdr4zbzM11JaXHMR2">
            Motivering
          </head>
          <p xml:id="i-MzzFVUyt6LKpdMbGZqaPC6">
            Det brukar anföras att EG-rätten ger ett starkare skydd för jämställdheten
            än vad svensk lagstiftning gör. Det finns därför anledning att
            titta närmare på den rättskultur som har utvecklats i EU på jämställdhetsområdet
            och i vad mån den påverkat svensk lagstiftning och dess uttolkning,
            i synnerhet vad gäller kvinnors löner och anställningsvillkor.
            Vidare vore det ur jämställdhetssynpunkt viktigt att närmare undersöka
            vilka principiella förändringar EG-rätten kan ha medfört för svensk
            arbetsrätt.
          </p>
          <head type="h1" xml:id="i-Grun9gx4kEnokaoqKQY3Qf">
            EG-domstolen
          </head>
          <p xml:id="i-WDYCap9Ydti4c9JRwZ88Eu">
            EG-rätten bygger på den rättspraxis som har tillämpats i EG-domstolen
            utifrån hur den tolkat de rättsakter som antagits alltsedan Romfördraget.
            Dess tolkningsföreträde är absolut. EG-domstolen är utslagsgivande
            när en medlemsstats nationella lagstiftning kommer i konflikt
            med unionsrätten. När Sverige 1994 undertecknade EES-avtalet blev
            EG:s rättsakter och EG-domstolens utlåtanden överordnade svensk
            lagstiftning och svensk rättspraxis. Sedan dess har våra lagar
            kontinuerligt anpassats till EG-rätten, och så sker hela tiden
            allteftersom nya EU-direktiv antas. EG-domstolen inrättades för
            att säkra den inre marknaden.
          </p>
          <p xml:id="i-NJMKrwRZTsV5MkhzugyNJS">
            I Romfördraget, artikel 119, stadgades att varje medlemsstat
            skulle säkerställa och upprätthålla principen om lika lön för
            kvinnor och män för lika arbete. Bakgrunden var att Frankrike,
            som då var det enda medlemsland som hade en lagstiftning om lika
            lön, ville slippa konkurrens av billigare kvinnlig arbetskraft
            från de andra medlemsländerna. Av samma anledning tillkom EG-rättens
            första grundläggande diskrimineringsförbud mot direkt och indirekt
            diskriminering på grund av nationalitet i fördragets artikel 6.
            Vad som var direkt respektive indirekt diskriminering definierades
            dock inte. Det var först i direktiv 2002/73/EG om ändring av rådets
            direktiv 76/207/EEG som definitioner av begreppen direkt och indirekt
            diskriminering infördes.
          </p>
          <p xml:id="i-93vNdQDdMWS3wCsqsynTFb">
            Det var alltså inte i första hand av omtanke om kvinnorna som
            likalöneprincipen och diskrimineringsförbudet tillkom, utan för
            att få bort alla hinder för genomförandet av den inre marknaden.
            Det framgår av EG-domstolens motiveringar till sina utslag.
          </p>
          <head type="h1" xml:id="i-7atXS448RvFHDkF4SLxzMq">
            Patriarkala strukturer och mansdominans
          </head>
          <p xml:id="i-RyYP71TZSXrNU3JZyx7PkG">
            Det fanns dock en medvetenhet om en systematisk strukturell diskriminering
            på grund av kön. Den växte fram under påtryckningar från en stark
            facklig opinion av kvinnliga industriarbetare och andra aktivister
            inom kvinnorörelsen i Europa. Under de första fyrtio åren i EU:s
            historia tillkom tio direktiv, fyra handlingsprogram och ett stort
            antal rekommendationer, resolutioner och deklarationer med jämställdhetsinnehåll.
            Det hade aldrig skett utan kvinnornas offensiva agerande i samband
            med lagstiftningsprocesserna. Det fick kvinnliga jurister att
            ta sig an de EG-rättsliga frågorna, och på så sätt fick denna
            starka kvinnoopinion igenom en hel del av sina krav trots den
            överväldigande mansdominansen och den utpräglat patriarkala strukturen
            i EG:s institutioner.
          </p>
          <p xml:id="i-GPxyC7i39jfsKtdeLtJMWk">
            En viktig orsak till denna grundmurade patriarkala struktur var
            den katolska kyrkans starka ställning i många av medlemsländerna.
            Dess syn på välfärdsstaten och familjen som samhällets viktigaste
            byggsten i sin roll som fördelare och förmedlare av välfärd, hämtad
            från den katolska socialläran, har spelat en viktig roll under
            framväxten av EU. Hur välfärden fördelas inom familjen är något
            som samhället inte ska lägga sig i. Detta är den ursprungliga
            innebörden av subsidiaritetsprincipen. I konsekvens med denna
            princip ansåg EG-domstolen att privatsfären inte skulle omfattas
            av likabehandlingsprincipen. Den skulle bara gälla arbetslivet.
            Den katolska välfärdsmodellen förutsätter ju att det finns en
            man som arbetar och försörjer familjen och en hustru som står
            för allt obetalt arbete i hemmet. Det är också en aspekt som har
            vägts in i EG-domarna.
          </p>
          <head type="h1" xml:id="i-Tkpbgg3hqQ8JMkMhmmfAji">
            EG-rättens praxis
          </head>
          <p xml:id="i-7EgYjXoP3eYbx4UpWT7pVM">
            Samtidigt som kvinnor på informella vägar lyckades påverka EG-rättens
            lagtexter, som i sig själva var anmärkningsvärt radikala, utformade
            EG-domstolen sin praxis i strid med kvinnors intressen. Normen
            för EG-domstolens kvinnosyn var att det är kvinnors naturgivna
            uppgifter i privatsfären som sätter ner deras konkurrensförmåga
            på arbetsmarknaden, och det är någonting som kvinnorna får finna
            sig i. I EG-rätten finns till skillnad från svensk lag inga förarbeten
            till lagstiftningen som ska vägleda domstolen, utan det är i stället
            domstolens utslag som fyller den funktionen. Den praxis som juristerna
            utvecklar blir vägledande för kommande domar. Det innebär att
            det i praktiken är jurister som avgör hur lagarna ska tolkas och
            tillämpas.
          </p>
          <p xml:id="i-FVEgwP5aA29BjZpFkWqRBZ">
            Mellan 1957 och 1997 hade EG-domstolen att hantera sammanlagt
            113 mål relaterade till könsorättvisor. Tre aspekter på könsdiskriminering
            tolkades av domstolen under denna period. Det gällde lika lön
            med stöd av artikel 119 och likalönedirektivet 75/117, anställnings-
            och arbetsvillkor med stöd av direktiv 76/207 och lagreglerad
            social trygghet med stöd av direktiv 79/7. Centrala i domstolens
            praxis är de juridiska begreppen direkt och indirekt diskriminering.
            Första gången EG-domstolen tillämpade denna uppdelning av diskrimineringsförbudet
            var i målet 43/75 Defrenne II. Det var genom domen i detta mål
            som likalöneprincipen blev tillämplig i förhållandet mellan privatanställda
            och deras arbetsgivare. Domstolen använde sig här av diskrimineringsbegreppet,
            som å ena sidan en öppen och direkt könsdiskriminering, å andra
            sidan en dold och indirekt könsdiskriminering. I det första fallet
            finns inget utrymme för rättfärdigande, i det andra är det en
            fråga om avvägning. Men genom sin praxis förvandlade domstolen
            gradvis direkt och indirekt könsdiskriminering till varandras
            motsatser.
          </p>
          <p xml:id="i-D1xu8zkgGCxuvWvaX6e2bo">
            Den praxis som EG-domstolen utvecklade vid behandlingen av målen
            innebar att förbudet mot direkt diskriminering, dvs. diskriminering
            på grund av kön, fick en mycket begränsad räckvidd. Bara i två
            fall, 129/79 Mccarthys och 157/86 Murphy, kunde domstolen konstatera
            direkt diskriminering i fråga om lön från anställning. Skälet
            till att domstolen inte godtog kvinnornas lägre löner var att
            de kunde konkurrera ut männen. På så sätt blev konkurrensskäl
            det enda giltiga kriteriet för lönediskriminering på grund av
            kön.
          </p>
          <p xml:id="i-UY7watFixPvxWNWFw8p6cF">
            Lönediskriminering av deltidsanställda definieras som indirekt
            diskriminering i EG-rätten. Det betyder att det finns andra objektiva
            skäl för diskriminering, som inte beror på kön. Detta blev praxis
            genom målet 96/80 Jenkins. Där hävdades att 90 procent av alla
            deltidsanställda i EG-länderna var kvinnor, de flesta av dem gifta
            kvinnor, och att de arbetade deltid på grund av familjemässiga
            förpliktelser. De kunde inte jämföras med män eftersom män saknar
            sådana förpliktelser. Alltså var könsdiskrimineringen inte direkt,
            utan indirekt orsakad av könstillhörigheten. Samtidigt menade
            domstolen att arbetsgivare som av ekonomiska skäl vill uppmuntra
            heltidsanställning ska ha rätt att missgynna deltidsanställda
            kvinnor utan att det betraktas som könsdiskriminering.
          </p>
          <p xml:id="i-XmfaTsG1G9hdS53oZLjquT">
            Diskrimineringen av kvinnor med likvärdigt arbete är också indirekt
            diskriminering enligt EG-domstolen. Logopeden Enderby, 127/92,
            hävdade att det var direkt diskriminering att farmaceuterna i
            sitt kollektivavtal fick ut 4 000 pund mer i årslön än vad logopederna
            fick ut i sitt avtal. Domstolen slog fast att om det finns en
            uppenbar, statistiskt belagd löneskillnad mellan en yrkesgrupp
            bestående i huvudsak av kvinnor och en annan yrkesgrupp i huvudsak
            bestående av män ligger det på arbetsgivaren att bevisa att löneskillnaderna
            har en objektiv grund som inte kan hänföras till kön. Det gjorde
            arbetsgivaren, och då visade sig de objektiva skälen vara marknadskrafterna.
            Farmaceuter är mer efterfrågade på arbetsmarknaden än logopeder.
          </p>
          <p xml:id="i-DWfkUA7gPm5VtwoWbe4DgX">
            I behandlingen av målen Jenkins och Enderby utvecklade domstolen
            den praxis där indirekt diskriminering kom att ställas mot direkt
            diskriminering. Det vill säga, indirekt diskriminering gjordes
            till icke-diskriminering, trots att de två diskrimineringsbegreppen
            är likvärdiga i direktivtexterna. Indirekt diskriminering är lika
            otillåten som direkt diskriminering i EG-rätten, men inte i rättstillämpningen.
          </p>
          <p xml:id="i-45uQZoQBKjZVHLejzxSZEM">
            Vad gäller anställnings- och arbetsvillkor enligt likabehandlingsdirektiv
            76/207 kunde domstolen acceptera fysiska, biologiska och sociala
            skillnader mellan kvinnor och män som grund för uppsägning, men
            inte graviditet, könsdifferentierad pensionsålder och transsexualitet.
            På samma sätt som vid likalöneprincipen krävde likabehandlingsprincipen
            uppenbara avsikter bakom diskrimineringen. Den gav inte något
            skydd mot uppsägning på grund av sjukdom i samband med graviditet
            eller förlossning.
          </p>
          <p xml:id="i-DmbfGp4kpLGB537MBZ8wES">
            Domstolens resonemang i målen angående direktiv 79/7 byggde på
            att om det ingick i ett lands socialpolitik att upprätthålla familjeförsörjarmodellen
            så var den diskriminering som modellen indirekt kunde leda till
            berättigad eller nödvändig.
          </p>
          <p xml:id="i-6kkCxR2rJSq7SMpSJvqKk1">
            Mycket av detta har blivit historia. Direktiven har radikaliserats,
            men med sina cirkelresonemang har domstolen skapat, och bygger
            vidare på, en rättspraxis som den utvecklat för att tjäna EG-rättens
            dubbla syfte, att å ena sidan motverka könsdiskriminering, å andra
            sidan säkra den inre marknadens frihet.
          </p>
          <head type="h1" xml:id="i-N131YQdDF2KxuuuzoxjFa1">
            Direkt påverkan på nationell lagstiftning
          </head>
          <p xml:id="i-TrpLKjXJpM6YL2TPC6Ca7S">
            När den första jämställdhetslagen i Sverige trädde i kraft 1980
            gällde den både direkt och indirekt diskriminering, och positiv
            särbehandling var möjlig som motmedel mot båda slagen av diskriminering.
            Lagen var inte tvingande. Det blev den 1991, eftersom den dittills
            inte ansågs ha lett till någon ökad jämställdhet vad gäller kvinnors
            löner. År 2000 togs den positiva särbehandlingen bort för indirekt
            diskriminering. Detta var en direkt konsekvens av anpassningen
            till EG-rätten.
          </p>
          <p xml:id="i-61jAzJYx4UyhK1HZjgVTxq">
            De EG-arbetsrättsliga direktiven har gett upphov till omfattande
            förändringar i svensk lagstiftning. Skärpningar av jämställdhetslagen
            och diskrimineringsskyddet har drivits fram både av kravet på
            att uppfylla EG-rätten och nationella politiska krav, men svensk
            lagstiftning går i många fall längre än vad EG-rätten kräver och
            har i många fall funnits långt före tillkomsten av motsvarande
            EU-direktiv. Kraven på aktiva åtgärder i jämställdhetslagen och
            lagen mot etnisk diskriminering t.ex. saknar motsvarighet i EG-rätten.
            Positiv särbehandling i syfte att uppnå jämställdhet mellan könen
            har ansetts strida mot EG-rätten. De 14 dagarnas obligatoriska
            ledighet för mödrar enligt anpassningen till EG:s direktiv 95/85
            om åtgärder för att förbättra säkerhet och hälsa på arbetsplatsen
            för arbetstagare som är gravida, nyligen fött barn eller ammar
            är ett exempel på en lagändring som vi i Sverige inte hade något
            behov av eftersom kravet redan var till godosett och mer därtill
            genom vår föräldraförsäkring. Men Sverige tvingades ändra sin
            lagstiftning för att uppfylla direktivet. Den reformerade föräldraförsäkring
            som föreslås i Föräldraförsäkringsutredningsutredningens betänkande
            (SOU 2005:73) innehåller också exempel på framtvingad EU-anpassning.
            Det går tillbaka på definitionen av familjeförmåner i förordning
            1408/71 och har företräde framför den svenska definitionen av
            föräldraförsäkring, har EG-domstolen slagit fast.
          </p>
          <p xml:id="i-HeyXsK75fcyy9JXKaSpQEo">
            Vi har i Sverige sedan 1970-talet en kombination av lagar och
            avtal med möjlighet för parterna att förhandla fram avvikande
            regler som kan vara skarpare än lagstiftningen. Det bygger på
            att det från lagstiftarens sida finns ett förtroende för parterna
            på arbetsmarknaden och en tilltro till att de fackliga organisationerna
            tar tillvara sina medlemmars intressen. Den stora frågan är till
            sist om implementeringen av EU-direktiven äventyrar denna modell
            för lagstiftning. I EG-rätten är förhandlingslösningarna hårt
            reglerade och kan snarare sägas bygga på bristande tilltro till
            avtalslösningar och arbetsmarknadens parter. Vilka konsekvenser
            för jämställdhetsarbetet det har fått och kan komma att få behöver
            belysas. Detta bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-KtEwRdwcoZHjd2WG7QzHzm">
              Josefin Brink (v)
            </item>
            <item xml:id="i-CJBbBYQdxP4Dy1cyMT1WPN">
              Marianne Berg (v)
            </item>
            <item xml:id="i-CsGTbpSzqVL4WDjrA4oV2G">
              Rossana Dinamarca (v)
            </item>
            <item xml:id="i-F2XB76n6cBAsH174xCDpUR">
              Eva Olofsson (v)
            </item>
            <item xml:id="i-VEoby4RSQSeVdL2Wk5dv7j">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
