<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00010">
  <teiHeader>
    <fileDesc>
      <titleStmt>
        <title>Driftsformer för sjukhus</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Driftsformer för sjukhus</title>
          <idno type="rdwebb">GU02So10</idno>
          <rs type="number">So10</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So10/text</ref>
          <ref type="dokument_url_html">http://data.riksdagen.se/dokument/GU02So10</ref>
          <ref type="dokumentstatus_url_xml">http://data.riksdagen.se/dokumentstatus/GU02So10</ref>
          <ref type="doc">http://data.riksdagen.se/fil/061FA3E0-3692-4209-B2A8-9A55FE3BF96D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2QTyeaLJjcRKMnfGVVHVWU" type="basedOn"/>
        <correspContext corresp="i-2QTyeaLJjcRKMnfGVVHVWU">
          <ref>Proposition 2006/07:52</ref>
        </correspContext>
        <correspAction xml:id="i-WGkchC7h4aJaSiYafEgGRe" type="signed"/>
        <correspContext corresp="i-WGkchC7h4aJaSiYafEgGRe">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-BN2qfjD4PGuTKVaMafZSCv" type="referral">
          <date when="2007-03-14"/>
        </correspAction>
        <correspAction xml:id="i-MCer62khApnEDb5nTbTzQF" type="dismissal">
          <date when="2007-03-13"/>
        </correspAction>
        <correspAction xml:id="i-6p4PyKZcK9fsrRADjTJMNS" type="transfer">
          <date when="2007-03-09"/>
        </correspAction>
        <correspAction xml:id="i-6Xa85nxYUh5FG5qWYJJYD8" type="submission">
          <date when="2007-03-09"/>
        </correspAction>
        <correspAction xml:id="i-Jy1gT1yUfny4JXS5Rqpupg" type="assigned"/>
        <correspContext corresp="i-Jy1gT1yUfny4JXS5Rqpupg">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DEEyGZWdv2FCU1GaQtyqdS" type="motBody">
        <div xml:id="i-5fKAmzcDS1BMzHnT1rrn9K" type="motProposal" subtype="förslag">
          <head xml:id="i-E5cwZvmFZXmqbSrGAAV7W5">
            1 Förslag till riksdagsbeslut
          </head>
          <p xml:id="i-Bf79E2DnqU9Dh8H9mYUE9N">
            Riksdagen avslår regeringens proposition 2006/07:52 Driftsformer
            för sjukhus.
          </p>
        </div>
        <div xml:id="i-E9JMBfBRZJx7n2WDdsKWoA" type="motContent">
          <head xml:id="i-2eGPXm1Mxke5KSb7ayVHq1" type="h1">
            Driftsformer för sjukhus
          </head>
          <head xml:id="i-B922BJbDoBJEaAzGaM1SbS" type="h1">
            2 Regeringens förslag
          </head>
          <p xml:id="i-4m9T5F7s8xRvBGnXsTF8Sr">
            I propositionen föreslås att regleringen av landstingens möjligheter
            att överlämna driften av regionsjukhus, regionkliniker och övriga
            sjukhus till vinstdrivna företag avskaffas. Landstingen skall
            kunna sluta avtal om driften av sjukhus utan krav på att avtalen
            innehåller villkor om att verksamheten skall drivas utan syfte
            att ge vinst åt ägare eller motsvarande intressent. Avtalen skall
            inte heller behöva innehålla villkor om att vården skall bedrivas
            uteslutande med offentlig finansiering och vårdavgifter. Vidare
            skall landstingen kunna överlämna driften av regionsjukhus och
            regionkliniker till någon annan. I propositionen föreslås även
            att det nuvarande kravet på att varje landsting skall bedriva
            hälso- och sjukvård vid minst ett sjukhus i offentlig regi upphävs.
          </p>
          <p xml:id="i-5cGiwqSNVK7SSBjTDfgP1T">
            Lagändringarna föreslås träda i kraft den 1 juli 2007.
          </p>
          <head xml:id="i-LyrGuNT3SQ4dAKeQdd47kD" type="h1">
            3 Kommersiell eller ideell vård
          </head>
          <p xml:id="i-R82vrpag36GRVRMH65yjft">
            Regeringen vill med propositionen avskaffa den så kallade stopplagen
            om driftsformer i sjukhusvården. Detta eftersom man säger sig
            eftersträva mångfald i vården. Det är emellertid redan med dagens
            lagstiftning möjligt för ideella organisationer att driva sjukhus
            utan vinstintresse. Det som regeringen vurmar för är istället
            rent och skärt vinstintresse i vården. Den vill med sitt förslag
            släppa fram multinationella vårdbolag som inte driver sjukvård
            av omsorg om patienterna utan av omsorg om aktieägarnas plånböcker.
          </p>
          <p xml:id="i-Cvv2TnTGVQBRWaQ4g8yeMq">
            Lagen om offentlig upphandling innebär som bekant att den vård
            som lagts ut på entreprenad måste upphandlas med jämna mellanrum.
            Det är ingen självklarhet att en entreprenör får fortsätta att
            utföra vården. Kommersiella vårdbolag kan därför hota de ideella
            vårdgivare vars drivkrafter ofta står i motsättning till ekonomisk
            vinning och marknadskrafter. Därför är motståndet mot vinst i
            vården samtidigt ett försvar av de ideella vårdgivarna som riskerar
            att förlora budgivningarna och ätas upp av de stora vårdbolagen.
          </p>
          <p xml:id="i-Fgw9onFBKnmvPLnYaXCisg">
            Ett välkänt exempel på problemen med upphandlingar är Brommageriatriken.
            För några år sedan satsade en initiativrik och kompetent personal
            pengar och resurser och bildade Brommageriatriken. Sedan blev
            det dags för ny upphandling, men Brommageriatriken fick inte anbudet.
            Ärendet drevs ända till Regeringsrätten, och det lär bli fler
            ärenden där när kommersiella vårdbolag får möjlighet att ta över
            våra sjukhus.
          </p>
          <head xml:id="i-WDv4jKVJi67UPqLxythnbL" type="h1">
            4 Behoven skall styra
          </head>
          <p xml:id="i-ABRYFMSChwKHkRjRQCteVP">
            Vinstintresse i sjukvården inför en drivkraft att behandla de
            mest lönsamma diagnoserna och att på olika sätt utnyttja ersättningssystemet
            så att man maximerar sin vinst. Sådana prioriteringar kan mycket
            väl stå i motsättning till de medicinska behoven av behandling.
            Vinstintresset riskerar därför att slå sönder den av riksdagen
            antagna prioriteringsordningen där de med de största medicinska
            behoven får gå före. Vi menar att det är de medicinska behoven
            som skall styra vården. Inte vinstintresset.
          </p>
          <p xml:id="i-XH7umpyZeX8rnGAigh7yr3">
            Regeringen är noga med att betona att stopplagen är en inskränkning
            av näringsfriheten. Men sjukvård är inte som vilken tjänst som
            helst på en fri marknad. Patienterna beter sig inte som andra
            konsumenter som väljer och jämför mellan olika varor och tjänster.
            Istället är de helt beroende av hur sjukvården bedömer deras vårdbehov.
          </p>
          <p xml:id="i-L1qaeNKEYMuQv9VhJMMcEy">
            Ett alternativ till att upphandla hela verksamheter som ibland
            diskuteras är att införa så kallade patientpengar för olika åkommor.
            Detta skapar emellertid ett incitament för de kommersiella vårdbolagen
            att specialisera sig på de åkommor som har bäst marginaler. Man
            plockar russinen ur kakan. Resultatet blir att landstingsvården
            och de ideella vårdgivarna får ta hand om de patienter som kostar
            mest och är mest komplicerade. De med störst vårdbehov får minst
            resurser. I värsta fall tvingar konkurrensen från de kommersiella
            vårdbolagen även de ideella företagen och landstingen att börja
            agera på ett liknande sätt för att klara den egna ekonomin.
          </p>
          <head xml:id="i-9Wh2ui47jvY6yR3hFZCTSL" type="h1">
            5 Sjukvården blir dyr och ineffektiv
          </head>
          <p xml:id="i-Md5uwoW4sMQpUQc2xAT968">
            Ett av huvudskälen som regeringen anför för den föreslagna lagändringen
            är att det skulle bidra till en mer effektiv hälso- och sjukvård.
            Regeringens naiva tilltro till marknadens saliggörande egenskaper
            ter sig efter de senaste årens erfarenheter som ganska märkliga.
            Det är uppenbart att marknadsmekanismer knappast garanterar låga
            priser. Det är också uppenbart att kostnadseffektivitet i ett
            kommersiellt vårdbolag ofta innebär mindre personal och stressigare
            arbetstempo.
          </p>
          <p xml:id="i-4nKMpyUEBrubzzpirP4VWo">
            I USA har man en stor andel privata vinstgivande sjukhus. USA:s
            sjukvård är mer än dubbelt så dyr som den svenska (se t.ex. WHO:s
            World Health Report 2005) samtidigt som kvaliteten generellt sett
            inte är bättre. Om man studerar indikatorer på folkhälsan som
            livslängd och barnadödlighet ser man tvärtom att Sverige ligger
            före.
          </p>
          <p xml:id="i-NzY69mnL2Wf2TPb1u3Vx8y">
            Professor emeritus Arnold S. Relman vid Harvard Medical School
            har studerat vinstintressets effekter på den amerikanska sjukvården
            under mer än två decennier. I ett tal till den kanadensiska motsvarigheten
            till socialutskottet konstaterar han att om man jämför hälso-
            och sjukvården i regioner som domineras av vinstdrivna sjukhus
            med regioner som domineras av non-profit-sjukhus så är sjukvårdkostnaderna
            per capita betydligt högre i de regioner som domineras av vinstdrivna
            sjukhus. Professor Relman slår också fast att när man studerar
            jämförbara tjänster inom vård och omsorg är det tydligt att non-profit-vårdgivarna
            ger en bättre vård än de kommersiella.
          </p>
          <p xml:id="i-3ZkjmtjZA7duusaQZcrFBV">
            Konkurrens i vården tenderar även att leda till mer byråkrati.
            I utredningen Vinst i vården konstaterar man att de amerikanska
            sjukhusen kan ha avtal med uppåt 200 beställarorganisationer som
            var och en har egna regler för vilka behandlingar som avtalen
            skall täcka. Fler aktörer i vården tvingar staten och landstingen
            att noggrannare reglera vården. I USA omfattar reglerna för vilken
            vård som omfattas av det offentliga Medicare 45 000 sidor.
          </p>
          <p xml:id="i-Hst5UZYVP9aJexxtimP4LS">
            Genom den föreslagna förändringen kommer mer skattepengar att
            användas till annat än vård. Nu måste ju skattepengarna också
            räcka till den svällande byråkratin, till ständiga omförhandlingar
            av komplicerade vårdavtal, till vinst åt vårdbolagen och till
            marknadsföring.
          </p>
          <head xml:id="i-6r4QadYoU3N4FGY25gSnFK" type="h1">
            6 Ytterligare problem
          </head>
          <p xml:id="i-3Ru7t2efCf3vZci6cmfD1F">
            Harriet Wallberg-Henriksson, rektor vid Karolinska Institutet,
            och Hans Forssberg, prorektor vid Karolinska Institutet, konstaterar
            i en debattartikel i Svenska Dagbladet att privata vårdgivare
            vare sig är intresserade av att ta emot studenter eller delta
            i forskningsprojekt genom att samla in data och prover från patienter.
            Regeringens agerande kan därför på sikt hota både forskning och
            utbildning inom hälso- och sjukvårdens område.
          </p>
          <p xml:id="i-BNiu6t3puJBGguDPcMwBss">
            Högeralliansen lovade i valrörelsen mycket tydligt att sjukvården
            skulle fortsätta att vara offentligt finansierad. Men nu öppnar
            man för mer av försäkringslösningar inom sjukvården. I promemorian
            om driftsformer för sjukhus skriver man:
          </p>
          <p xml:id="i-NGcQaZKN4EhtQ4JEHAccUW">
            Privata sjukvårdsförsäkringar kan emellertid fungera som ett
            komplement till den offentliga finansieringen och i vissa fall
            avlasta den offentliga vården. Låt oss hoppas att regeringen inte
            slår in på en amerikansk väg där vi får gräddfiler för dem som
            har pengar att gå före i kön till olika behandlingar.
          </p>
          <p xml:id="i-A7EM7p8EJL95gPXwaU3YRv">
            Professor Relmans kritik mot den kommersiella vården i USA är
            förödande: No health care system in the industrialized world is
            as heavily commercialized as ours, and none is as expensive, inefficient,
            and inequitable or as unpopular. Det är sorgligt att det är den
            vägen som den borgerliga regeringen nu vill slå in på.
          </p>
          <p xml:id="i-XL4Jgwf7MwEyF75ZT6vydR">
            Mot bakgrund av dessa argument vore det olyckligt att genomföra
            den lagändring som regeringen föreslår. Därför bör riksdagen avslå
            regeringens proposition 2006/07:52 Driftsformer för sjukhus.
          </p>
        </div>
        <div xml:id="i-9nwU9uZoAMpiGk1hF5wpMa" type="signatureBlock">
          <list xml:id="i-TLmMWwnXBnn8RiZr4HrbKN">
            <item xml:id="i-ScxRk8rfaf2B5k3v7VYV8w" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-5tLxanXwPZTJjVqV3aqMyq" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-3KJ4xVnowGHCbukiLkYZ8J" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-XCS5HXp1goGhYyz4sE11k3" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-6KtJDC94u7Yth5KXFovUaR" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-MgdWmSQPFoo6RJhoaJkFaQ" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-22LpNp3NVNCNzqHX5nsVAC" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-6Hb8p72Jj3F9ZCLbmL6FKH" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
