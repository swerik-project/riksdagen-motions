<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00336">
  <teiHeader>
    <fileDesc>
      <titleStmt>
        <title>Djurförsök</title>
        <author corresp="i-WG11xmCpAW9nyyXv1sJFAK">av Helena Leander (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurförsök</title>
          <idno type="rdwebb">GZ02MJ336</idno>
          <rs type="number">MJ336</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ336/text</ref>
          <ref type="dokument_url_html">http://data.riksdagen.se/dokument/GZ02MJ336</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ336</ref>
          <ref type="doc">http://data.riksdagen.se/fil/EEAAAD90-4C3C-4DF0-8A5B-7095E7612DE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kpdce8BiyMkgY9fzfk4riv" type="signed"/>
        <correspContext corresp="i-Kpdce8BiyMkgY9fzfk4riv">
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-Rx7HjCfkFHTGz86N6cqZYW" type="numbering">
          <date when="2011-10-06"/>
        </correspAction>
        <correspAction xml:id="i-8k2kn8hESLYAKF5B9ZLv4N" type="submission">
          <date when="2011-10-04"/>
        </correspAction>
        <correspAction xml:id="i-9frJfFqArU6fMaBSMff1gJ" type="transfer">
          <date when="2011-10-03"/>
        </correspAction>
        <correspAction xml:id="i-V1DyWD1ddRwyw8JZmLW4w3" type="assigned"/>
        <correspContext corresp="i-V1DyWD1ddRwyw8JZmLW4w3">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7Wr61DjyhsK5uuP7M1JZr9" type="motBody">
        <div xml:id="i-NwM3HoQd3GF2p825jFrkZQ" type="motProposal" subtype="förslag">
          <head xml:id="i-4sCLwsFDWD6vXVFo4WBQZF">
            Förslag till riksdagsbeslut
          </head>
          <list xml:id="i-8XWvjYjmoTQYLRCLWid45M" style="ol">
            <item xml:id="i-DqtVxp4uMaj2CwGqkL1wEp">
              Riksdagen tillkännager för regeringen som sin mening vad som
              anförs i motionen om att inrätta ett centrum för alternativ till
              djurförsök.
            </item>
            <item xml:id="i-GJtG1Ckku2c5P9561bpZh2">
              Riksdagen tillkännager för regeringen som sin mening vad som
              anförs i motionen om att öka anslagen till forskningen om alternativ
              till djurförsök.
            </item>
            <item xml:id="i-GYArR5pVEa2wJhwFG3XTTP">
              Riksdagen tillkännager för regeringen som sin mening vad som
              anförs i motionen om att arbeta inom Reach för att djurfria försöksmetoder
              används där så är möjligt.
            </item>
            <item xml:id="i-DrxZsTAbbJGh292kXrzFWA">
              Riksdagen tillkännager för regeringen som sin mening vad som
              anförs i motionen om att i arbetet med förändrad växtskydds- och
              biocidlagstiftning i EU verka för att djurfria försöksmetoder
              används där så är möjligt.
            </item>
          </list>
        </div>
        <div xml:id="i-Vtcmeesbv39QRgRWwW8efN" type="motContent">
          <head xml:id="i-Tg4qEGeRZ17pRKf2AvYbJy" type="h1">
            Motivering
          </head>
          <p xml:id="i-UWB5ysVw6FBMiiie2hwa6v">
            Forskare har länge varnat för riskerna med kemikalier Rachel
            Carsons klassiker Tyst vår kom till exempel ut på svenska redan
            1963. De senaste 510 åren har vi fått kraftigt ökade kunskaper
            om riskerna. Problem och sjukdomar som har tagit decennier eller
            generationer att visa sin effekt yttrar sig nu. Larmrapporter
            som kopplar ihop ökande folkhälsoproblem med kemikalier duggar
            tätt. Det är problem som adhd, allergier, autism, benskörhet,
            cancer, diabetes, eksem, fetma, hjärnskador, hjärt- och kärlsjukdomar,
            hyperaktivitet, infertilitet, nervskador och njurskador.
          </p>
          <p xml:id="i-EpgZmESuf7PUNhrJxDKkmj">
            Det är gifter i varor som skor, jeans, t-tröjor, nappflaskor,
            leksaker, badringar, elektronik, ridhjälmar, hårfärg, tatueringsfärg,
            schampo, kosmetika, kassakvitton, konservburkar, maten, möbler,
            mattor, golvmaterial och byggmaterial. Miljögifter kommer också
            direkt in i våra kroppar genom maten, både genom avsiktliga tillsatser
            och oavsiktligt, till exempel kadmium och dioxiner.
          </p>
          <p xml:id="i-2vCAqRcmNmd1VS9Pbe83uo">
            Kunskaperna om dessa problem har ökat och sättet att se på gifternas
            betydelse har ändrats. Det är inte längre enbart en fråga om hur
            mycket en människa fått i sig som avgör risken utan också när
            det skett och i vilken kombination med andra ämnen. Kombinationer
            av två eller flera giftiga ämnen kan ge betydligt större risker
            än ämnena var för sig. 1+1 kan så att säga bli 3 i stället för
            2. Vissa ämnen är betydligt farligare under uppväxten än när individen
            vuxit färdigt. Särskilt under en graviditet är fostret känsligt
            för gifter som påverkar olika anlags utveckling.
          </p>
          <p xml:id="i-AeVhXU1LYrRwKNAxLeyxhg">
            Traditionellt har forskning om kemikaliers giftighet skett med
            hjälp av djurförsök, trots att dessa egentligen inte är tillräckligt
            bra på att förutsäga de risker som kemikalierna kan medföra för
            människors hälsa. Små skillnader i till exempel kinetik, metabolism,
            hormonsysten, receptorer, organfysiologi med mera kan leda till
            stora skillnader i effekter mellan olika arter efter exponering
            av kemikalier.
          </p>
          <p xml:id="i-9wNrUzypPUQTF733CggVsT">
            Utvecklingen av alternativ till djurförsök går dock framåt och
            kan i många fall erbjuda fördelar inte bara ur etiskt utan också
            vetenskapligt perspektiv. Mycket lovande forskning pågår om så
            kallade pathwaybaserade tester, som utgår från de biologiska förlopp
            som kan leda till funktionsförändringar eller celldöd, det vill
            säga de händelsekedjor som leder till skador eller sjukdom. Genom
            att identifiera händelsekedjor och mekanismer bakom toxiska reaktioner
            kan en kombination av moderna metoder såsom cellbaserade tester,
            kemiska analysmetoder, datorbaserade metoder och genomik utvecklas
            och användas för att utvärdera kemikaliers risker. Eftersom testerna
            sker storskaligt i automatiserade system med robotar som utför
            testerna kan man testa betydligt fler kemikalier och dessutom
            i stort sett vilka kombinationer av kemikalier som helst i betydligt
            fler testsystem till en bråkdel av tiden och kostnaderna för att
            utföra djurförsök. En robot kan genomföra lika mycket testarbete
            under en vecka som en människa hinner med på ett år för hand.
            En oerhört viktig aspekt är att huvudsakligen mänskliga celler
            och vävnadssystem används, vilket medför att det stora problemet
            med artskillnader undanröjs.
          </p>
          <p xml:id="i-A4vbzoJezDTV3gCwuWXsRX">
            De automatiserade testsystemen gör det också möjligt att testa
            ämnena i betydligt fler dosintervaller och kombinationer av kemikalier,
            vilket är oerhört betydelsefullt. Kompletterande information kan
            fås genom olika beräkningsmodeller för att förutsäga den kombinerade
            effekten av en blandning av kemikalier ett annat aktuellt problem.
          </p>
          <p xml:id="i-Pkj91p7M7WiSBw5ovpmH3T">
            Denna utveckling är mycket lovande för både djur och människor
            om den omsätts i praktiken. För att underlätta behövs dock en
            rad åtgärder:
          </p>
          <head xml:id="i-3i6S81zcmmude3XgVMEQnx" type="h2">
            Centrum för alternativ till djurförsök
          </head>
          <p xml:id="i-2DmxX4Q7Adb2WAnv8D2Kj5">
            Sverige saknar en samlad instans som arbetar med samordning,
            strategier för minskad försöksdjursanvändning, insamling och spridning
            av information, rådgivning till de djurförsöksetiska nämnderna
            och liknande. Ett centrum för alternativ till djurförsök, lämpligen
            förlagt till det nationella centret för djurvälfärd vid SLU i
            Uppsala, skulle kunna bidra till detta liksom till att uppfylla
            Sveriges åtaganden enligt EU:s nya djurförsöksdirektiv.
          </p>
          <head xml:id="i-RvLWDSVakFy3BFp3RxHevM" type="h2">
            Forskning om alternativ till djurförsök
          </head>
          <p xml:id="i-NM81kTRSrb3EN2271kMULk">
            Dagens anslag för forskning om alternativ till djurförsök på
            13 miljoner kronor är en liten summa i forskningssammanhang inte
            minst i jämförelse med de betydligt större summor som varje år
            satsas på forskning med djurförsök. Ett större anslag skulle ge
            tryggad finansiering för fler lovande projekt som idag ratas.
          </p>
          <head xml:id="i-LDqMdkhQK8ZUgckuzJWAsa" type="h2">
            Lagstiftningen måste hänga med
          </head>
          <p xml:id="i-4cTzMHQ9TKYeuLSEMpZMUu">
            EU:s kemikalietestningsprogram Reach har inte riktigt hängt med
            i utvecklingen av moderna alternativ till djurförsök. Trots att
            moderna djurfria metoder många gånger ger mer relevanta underlag
            för att bedöma kemikaliers farlighet så är upplägget av testprocessen
            anpassat för djurförsök. Detta behöver ändras. Där har inte minst
            Kemikalieinspektionen, som det svenska expertorganet i Reach-processen,
            en viktig roll som också kräver att man har tillräcklig kunskap
            om utvecklingen av de djurfria alternativen. Även EU:s lagstiftning
            på växtskyddsmedels- och biocidområdet bygger idag på djurförsök
            och behöver anpassas till den utveckling som skett.
          </p>
        </div>
        <div xml:id="i-KCQkYaEBbUpCFcrF53L8fv" type="motSignatures">
          <list xml:id="i-DbjpJ2Cw2nCAVwFVX7eKoN">
            <item xml:id="i-Uy4sMA1sdXxSUejESD9vP1" who="i-WG11xmCpAW9nyyXv1sJFAK">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
