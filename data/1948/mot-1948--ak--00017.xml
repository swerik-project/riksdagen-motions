<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00017">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__17/mot_1948__ak__17-001.pdf"/>
      <fw xml:id="i-U343j5BPG1hjhJuRp6o86D">
        Motioner i Andra kammaren, nr 17. 1
      </fw>
      <div xml:id="i-NNCk1Csh1GXt26DApy45Ju" type="motHeader">
        <div xml:id="i-SsZCXsS6NdAjmV9eZm2nKh" type="motTitle"/>
        <div xml:id="i-QekEB8Gd1pWXK57q8SRsEG" type="motSubmissionInfo"/>
      </div>
      <div xml:id="i-KMA8q1hgojqLEetodBK8j5" type="motBody">
        <div xml:id="i-8woWGiTxr8BabWEErV2W3e">
          <p xml:id="i-7j6UYsHwTVWFJev3mKhqQJ">
            Nr 17.
          </p>
          <p xml:id="i-QRWQ5eYtec6zVZQgy4fz3c">
            Av herr Håstad m. fl., om införande av beslutande folkomröst-
            ning i viktigare statliga angelägenheter och viktigare kommunala
            frågor av allmänt intresse.
          </p>
          <p xml:id="i-9tnurvSbxZa3pBAJQqmcWK">
            Efter förra världskriget vann tanken på demokratiens utbyggnad
            genom folkomröstning en lika stor som snabb utbredning. Särskilt
            i de många stater, som nybildades genom fredssluten, införlivades
            olika former av re- ferendum i författningarna. Som förebild stod
            Schweiz, och det talades vid den tiden allmänt om statsskickens
            »Verschweizerung». Även om tan- ken på införande av folkomröstning
            tidigare vid enstaka tillfällen fram- kastats i vårt land — bl.
            a. såsom ett medel för skiljedom mellan riks- dagens båda kamrar
            under den gamla första kammarens tid — aktuali- serades referendumfrågan
            också här vid samma tidpunkt. År 1920 tillsat- tes den s. k. folkomröstningskommittén
            under f. statsminister Edéns led- ning. esultatet av den nämnda
            kommitténs utredningsarbete kom emellertid att inskränka sig till
            det konsultativa referendum, som alltifrån 1922 finnes inskrivet
            i regeringsformen $ 49. Kommitténs majoritet fann — enligt slutbetänkandet,
            SOU 1923: 10 att »nuvarande förhållanden i vårt land icke giva
            tillräckliga skäl för att framlägga förslag om införande av ett
            decisivt folkomröstningsinstitut i Sveriges författning». Frågan
            ställdes med andra ord på framtiden. Till kommitténs arbete hörde
            i övrigt några mycket djupgående vetenskapliga undersökningar
            om referenduminstitu- tets utformning och verkningar i olika länder,
            särskilt Schweiz och USA:s delstater. Det konsultativa referendum
            i Sverige kunde i fjol fira sitt kvartsekels- jubileum. Det infördes
            speciellt med tanke på förbudsfrågan, och som be- kant har det
            endast en gång — vid 1922 års förbudsomröstning — kom- mit att
            tillämpas. Visserligen har då och då projekt om konsultativ folk-
            omröstning kastats fram i den allmänna politiska debatten, men
            det har aldrig kommit längre än till projekt. I riksdagen har
            aldrig någon gång under de tjugofem åren frågan om ny omröstning
            på allvar varit uppe. Mot bakgrunden av denna starka motvilja
            mot den konsultativa folkom- röstningen måste det fastslås, att
            utvecklingen givit dem rätt, som vid 1921 års riksdagsdebatter
            ställde sig mycket skeptiska till lämpligheten och an- vändbarheten
            av denna form för folkets direkta medverkan i sakbesluten. Den
            rådgivande folkomröstningen kan å ena sidan vara ägnad att av-
          </p>
          <p xml:id="i-7Z2qa5h1YeDiFDui87arGu">
            I Bihang till riksdagens protokoll 1948. 4 saml. Nr 17—22.
          </p>
          <pb facs="riksdagen-motions-pdf/data/1948/mot_1948__ak__17/mot_1948__ak__17-002.pdf"/>
          <fw xml:id="i-UK54cidPUXFvoiyuRCyQ7H">
            2 Motioner i Andra kammaren, nr 17.
          </fw>
          <p xml:id="i-R6dsAvduZmg74tZuCPg8JW">
            trubba ansvaret både hos folket, enär dess vota inte äro utslagsgivande,
            och hos riksdagen, enär denna kan vilja undandra sig ansvaret
            genom att skjuta över detta på väljarfolket. Å andra sidan har
            det visat sig, att regering och riksdag — vilka i varje särskilt
            fall ha att i form av en lag träffa beslut om att en konsultativ
            folkomröstning skall utlysas — ogärna velat utsätta sig för intrång
            i sina maktbefogenheter även när det gällt mycket omstridda frågor,
            beträffande vilka folkets uppfattning ej alltid kunnat säkert
            beräknas. Härtill kommer att uttolkningen av en konsultativ omröstnings
            resultat alltid kan bli föremål för skiftande meningar i de fall,
            då utslaget inte är så kraftigt att dess innebörd är kategorisk.
            Myc- ket typisk var diskussionen före 1922 års förbudsomröstning;
            under mycken strid gjordes då åtskillnad mellan manliga och kvinnliga
            röster; dessutom hävdade många att förutsättningen för lagfästandet
            av ett rusdrycksförbud vore att förbudet samlade en kvalificerad
            majoritet bland folket, men bland dem voro meningarna delade huruvida
            det skulle fordras 2/3 eller 3/5 ma- joritet, likaså om denna
            kvalificerade majoritet skulle ha avseende blott på männen eller
            även på kvinnorna. Med visshet kan också antas, att det konsultativa
            referenduminstitutet skulle i hög grad undergrävas bland folket,
            om regering och riksdag med utnyttjande av sin grundlagsenliga
            fria prövningsrätt skulle i något fall ha fattat ett beslut, som
            gått stick i stäv mot utslaget i folkomröstningen. In summa: det
            referendum, som grundlagsfästs i Sverige, har visserligen inte
            gjort någon skada och kan framdeles möjligen också i någon annan
            fråga än nykterhetsfrågan tänkas verka pacificerande, men det
            är behäftat med stora principiella brister och kan inte anses
            ha skänkt någon lösning av problemet om fol- kets ökade medverkan
            i statsarbetet. Tiden synes nu åter vara mogen för att till undersökning
            uppta frågan om folkets direkta deltagande i vår demokratiska
            stats styrelse genom övergång till någon form av beslutande (decisivt)
            referendum. Utgångs- läget är härvid ett annat än när referendumfrågan
            diskuterades efter det första världskriget. Dels stå oss nya erfarenheter
            från skilda länder nu till buds, dels ha statens uppgifter i utomordentligt
            hög grad utvidgats sär- skilt under de sista åren, samtidigt som
            organisationsväsendet blivit en allt starkare makt. På samma sätt
            som 1920 års kommitté gick tillväga synes det även nu behövligt
            att närmare studera och summera erfarenheterna utomlands från
            referenduminstitutets tillämpning under mellankrigsåren och —
            i den mån material ges — efter 1945 års krigsslut. Även utan en
            ingående undersökning är det dock väl bekant, att referenduminstitutet
            under mel- lankrigsperioden inte kom att få någon större betydelse
            i andra länder än Schweiz, USA och Australien, d. v. s. i de länder
            där institutet vunnit hävd redan före 1914. I de nya referendumstaterna
            — Österrike, Tjecko-
          </p>
          <pb facs="riksdagen-motions-pdf/data/1948/mot_1948__ak__17/mot_1948__ak__17-003.pdf"/>
          <fw xml:id="i-Gqo3K6nGBHwmKwJGFzUJK3">
            Motioner i Andra kammaren, nr 17. 3
          </fw>
          <p xml:id="i-KTaU74HSrXMjLVbhnK3zzs">
            slovakien, Eire, Estland, Lettland och Litauen, Weimarrepublikens
            Tysk- land och det republikanska Spanien samt i viss mån Danmark,
            där referen- dum blott avser grundlagsändringar men i fråga om
            dessa är obligatoriskt — har folkomröstningen ingenstädes blivit
            samma faktor som i förebilds- landet Schweiz. Antingen har institutet
            använts blott i undantagsfall eller också har det legat helt i
            reserv. Orsakerna härtill ha varit många. I vissa fall voro reglerna
            för omröstningens igångsättande så försvårande, att institutet
            knappast kunde tas i bruk; på flera håll voro reglerna dess- utom
            så invecklade eller teoretiskt utspekulerade, att de inte lämpade
            sig för den praktiska politikens krav. Därtill kom att referendumidén
            på flera håll i fullaste omfattning grundlagfästes helt plötsligt,
            utan någon bakom- liggande tradition från folklig självstyrelse
            och utan att den direkta de- mokratien såsom i Schweiz först försiktigt
            prövats och därefter steg för steg byggts ut. Flera av de nämnda
            staterna gjorde liksom ett hopp från autoritär regim till direkt
            demokrati utan ens den parlamentariska folk- styrelsen såsom mellanled.
            De många svårartade ekonomiska, sociala och nationella problem,
            som fyllde mellankrigsårens politik, lade dessutom flerstädes
            hinder i vägen för en friktionsfri tillämpning av författnings-
            stadgandena och framkallade till sist de rop på maktkoncentration,
            som ledde till demokratiens kris och uppkomsten av diktaturregimer.
            De erfa- renheter, som dessa länder ha att erbjuda, äro därför
            mestadels mycket begränsade. En analys av i vilken utsträckning
            referenduminstitutets ringa utnyttjande var att hänföra till svagheter
            i dess formella utgestaltning torde dock erbjuda åtskilliga lärdomar.
            Det största intresset knyter sig därför fortfarande till referenduminsti-
            tutets funktion under senare tid dels i Schweiz och dels i de
            amerikanska delstater, där detsamma är infört. Det är känt, att
            folkomröstningssyste- met i så måtto stagnerat i dessa länder,
            och att det inte utvidgats på det sätt som man tidigare räknade
            med. I vissa fall -— särskilt gäller detta Schweiz — har folkets
            rätt till referendum inskränkts genom ett fullmaktssystem. Orsaken
            härtill har legat i öppen dag. Under de ekonomiska kriserna har
            det ansetts både alltför tidsödande och alltför vanskligt att
            låta komplice- rade ekonomiska frågor avgöras genom folkets utslag,
            kanske efter upp- rivande kampanjer med vädjanden till egoistiska
            gruppintressen. Dessa avsteg betyda emellertid alls inte, att
            folkets direkta deltagande därför i dag betraktas såsom förkastligt
            eller värdelöst. Vad särskilt Schweiz beträffar, gå tvärtom alla
            aktuella strävanden ut på att trygga och befästa folkrättigheterna,
            och om referendum i amerikanska delstater föreligga en mångfald
            erkännsamma vittnesbörd från politiker och vetenskapsmän. Allmänt
            torde man dock ha tillägnat sig den uppfattningen, att vissa pro-
            blem — särskilt invecklade ckonomiska — mindre väl lämpa sig för
            folk- liga avgöranden och att särskilt i svåra kriser, för att
            inte tala om under
          </p>
          <pb facs="riksdagen-motions-pdf/data/1948/mot_1948__ak__17/mot_1948__ak__17-004.pdf"/>
          <fw xml:id="i-47kYRXbTs5gMswRYWmYjvy">
            4 Motioner i Andra kammaren, nr 17.
          </fw>
          <p xml:id="i-NC3ueUreX6QqYnd7hDEbNX">
            krigstillstånd, restriktioner uti folkets direkta makt framtvingas
            av nöd- vändigheten. I synnerhet i dessa hänseenden förtjäna den
            senaste tidens referendumpraxis och referendumutslag i dessa stater
            ingående studier. Också de stora ekonomiska eller sociala organisationernas
            roll vid igång- sättandet av folkomröstningar eller propagandan
            under referendumkam- panjerna borde härvid särskilt undersökas.
            Nämnas bör också att folkom- röstningsinstitutet efter det senaste
            kriget inskrivits bl. a. i den nya franska författningen och tillämpats
            där, i Italien och flera av det s. k. östblockets stater. Vi ha
            fullt klart för oss att erfarenheterna från författningsstadganden
            i ett visst land inte utan vidare behöva vara tillämpliga i ett
            annat, därest samma stadgande skulle införas där. Särskilt bör
            man beakta, att Schweiz och USA äro förbundsstater med alla de
            skiljaktigheter i förhållande till en enhetsstat såsom Sverige,
            vilka därigenom uppstå och påbjuda försiktig- het i slutsatserna.
            Vid en utbyggnad av vårt svenska folkomröstningsinstitut borde
            redan den omständigheten, att vårt folk sedan långliga tider särskilt
            inom den kommunala självstyrelsens ram varit vant att syssla med
            offentliga ange- lägenheter, vara en garanti för folkets »mognad».
            Även om uppfostrings- motivet i sig självt inte kan vara ett tillräckligt
            skäl för konstitutionella förändringar, bidraga dock folkomröstningar
            enligt allmän erfarenhet till att: intressera medborgarna för
            samhällsfrågor och öka deras samhälls- instinkter. Tillgripandet
            av folkomröstning kan vara särskilt påkallat i sådana frågor av
            allmän natur, beträffande vilka medborgarna vanligen äga en utpräglad
            mening och vilka skära igenom partierna. Av allt att döma bilda
            partierna långt ifrån några enhetliga formationer. I en mängd
            frågor torde uppfattningarna inom partierna vara mycket delade
            utan att detta kommer till motsvarande uttryck i riksdagsgrupperna.
            Ett referen- dumutslag kan härvid ge ett sannare uttryck för folkopinionen
            än riksda- gens politiska sammansättning. Folkomröstningar kunna
            också tänkas med fördel anordnas i viktiga frågor, som kommit
            upp sedan val hållits utan att väljarna tidigare haft tillfälle
            att vid val ta ställning till dem. Visser- ligen kan en riksdags-
            eller kammarupplösning härvid alternativt beslutas, men det är
            långt ifrån säkert att den omstridda frågan då skulle kunna isoleras
            så att folkets ställningstagande just i denna klart kan utläsas;
            där- till kommer att upplösningsinstitutet i Sverige visat sig
            ineffektivt bl. a. därför att en efter upplösning nyvald andra
            kammares mandattid inskrän- kes till att gälla blott för återstoden
            av den upplöstas. Det starkaste skälet för en utvidgning av folkomröstningsinstitutet
            är dock, att därigenom större möjligheter skulle ges folket att
            ta del i och ansvaret för de nu för tiden alltmer ingripande samhällsreformerna.
            Just därför att dessa äro så ingripande, är det en rimlig fordran
            att full visshet
          </p>
          <pb facs="riksdagen-motions-pdf/data/1948/mot_1948__ak__17/mot_1948__ak__17-005.pdf"/>
          <fw xml:id="i-EjTV4QYQR7apuFVBmgv64N">
            Motioner i Andra kammaren, nr 17. 5
          </fw>
          <p xml:id="i-VDbmRxTpMu1wmgKQ5NdEon">
            om folkets uppfattning skapas. Medborgarna få på detta sätt tillfälle
            att utöva ett inflytande utan att snävt bindas till klasser eller
            partier. Erfa- renheten ger också vid handen att förekomsten av
            ett referenduminstitut gör folkrepresentationens beslut och särskilt
            lagstiftningen omsorgsfullare i synnerhet i den meningen att folkrepresentationen
            för att undgå referen- dum tvingas att starkare beakta olika medborgargruppers
            rättmätiga syn- punkter. Så länge som varje sund folkstyrelse
            bygger på ömsesidigt hän- synstagande, måste detta direkta eller
            indirekta tvång till ökad samverkan mellan partierna endast vara
            en utveckling i rätt riktning. Det kan ställas under debatt, om
            såsom hittills folkomröstningssystemet i Sverige skall inskränkas
            till att blott gälla statliga beslut. Även ett kom- munalt referendum
            kan tänkas, helst som många kommunala angelägen- heter på ett
            särskilt sätt direkt beröra människorna. Bortses från städerna
            var ännu till för ett par årtionden sedan vår kommunala självstyrelse
            förankrad i stämmorna, där alla röstberättigade kunde hävda sina
            me- ningar och som åtminstone i åtskilliga socknar samlade stort
            deltagande. Fullmäktigesystemets införande, i och för sig motiverat
            av kravet på kon- tinuitet i den kommunala ledningen och behovet
            av garantier mot upp- komsten av tillfälliga majoriteter, innebar
            att den gamla allmänna rätten till deltagande i sakbesluten begränsades
            till enbart en valrätt vart fjärde år. Detta betydde, att de stora
            värden, som lågo i medborgarnas direkta an- svar, måste offras.
            Sannolikt slappnade samtidigt intresset för de gemen- samma kommunala
            angelägenheterna hos dem, som ställdes utanför full- mäktigeförsamlingar
            och nämnder. När den i princip beslutade kommun- indelningsreformen
            genomförts, försvinner inte blott stämmosystemet, utan därtill
            kommer även att kommunerna genom sammanslagningar i de flesta
            fall bli mycket större än hittills, med följd att antalet fullmäktige
            relativt sett beskäres. Det synes värt att överväga, om det inte
            vore en styrka för det kommunala livet och innebure en värdefull
            anknytning till äldre ideella traditioner, därest det skapades
            möjligheter att låta viktigare frågor gå till omröstning bland
            de kommunala väljarna. Givetvis förutsätter detta grundliga överväganden
            både om arten av de ärenden, som skulle kunna bli föremål för
            omröstning, och om villkoren för att en sådan omröstning skulle
            anordnas. När det gäller decisiva statliga folkomröstningar, brukar
            man skilja
          </p>
          <p xml:id="i-Az16w7D6xX9w5R996DYhw4">
            på några huvudformer. Referendum kan dels vara obligatoriskt
            — vilket främst brukar gälla författningsändringar —- och dels
            fakultativt, d. v. s.
          </p>
          <p xml:id="i-9XrPsde63oqBjwnHSZ4xQm">
            anordnas på framställning av ett visst antal väljare eller av
            en minoritet i parlamentet eller av bägge i kombination; till
            fakultativt referendum kunna också vissa andra former hänföras,
            nämligen då regeringen eller stats- överhuvudet äger rätt att
            påbjuda folkomröstning eller då parlamentet självt kan fatta ett
            liknande beslut (i sistnämnda fallet plägar man tala
          </p>
          <pb facs="riksdagen-motions-pdf/data/1948/mot_1948__ak__17/mot_1948__ak__17-006.pdf"/>
          <fw xml:id="i-PQ7EmnP8vWG1LfczmcYXgN">
            6 Motioner i Andra kammaren, nr 17.
          </fw>
          <p xml:id="i-9vtpfzFBfBnXENhQpCJyjR">
            om »frivilligt&gt; referendum). Dessutom brukar man till folkomröstningsre-
            formerna även räkna det s. k. folkinitiativet, d. v. s. en rätt
            för ett visst antal väljare att framlägga ett förslag, som sedan
            obligatoriskt eller fakul- tativt skall underställas folkets avgörande.
            Även andra mer eller mindre hybridartade former ges, som dock
            här ej behöva närmare beröras. Utan att ta ställning till de lämpligaste
            metoderna vilja vi blott anföra, att all erfarenhet ger vid handen,
            att den obligatoriska formen är behäftad redan med den uppenbara
            svagheten, att frågorna ej alltid och kanske blott sällan fånga
            något större intresse. Även folkinitiativet är omtvistat till
            sina verk- ningar eller sin betydelse, och det har i allmänhet
            ansetts som en sista etapp på vägen till en fullständig referendumdemokrati.
            Det naturligaste och angelägnaste synes oss vara, att referendum
            införes i någon fakultativ form. Härvid bör den utgestaltas som
            en folkrättighet, d. v. s. såsom en rätt för en minoritet att
            få en omröstning till stånd. Endast i denna form skänker institutet
            garanti för folkets medverkan i samhällsarbetet och kontroll av
            riksdag eller regering. Klokheten bjuder att ett beslutande referendum
            vid dess införande inte ges en alltför vid omfattning, särskilt
            när det gäller för gemene man svårbedömliga ekonomiska, finansiella
            eller utrikespolitiska avgöranden, och att erfarenheterna sedermera
            få vara ut- slagsgivande för dess eventuella fortsatta utbyggande.
            Utformningen av regler för decisiv folkomröstning ställer sig
            givetvis mycket svårare än av regler för en konsultativ. Hur stor
            procent av väljare och eventuellt av riksdagens ledamotstal, som
            skall fordras för utlösning av referendumapparaten, tarvar härvid
            grundliga överväganden, likaså de nödiga bestämmelserna om tidsfrister
            för begäran av referendum och för promulgation av lagar eller
            verkställandet av andra beslut så att refe- rendum hinner begäras.
            Fastställandet av de ärenden, som skola kunna göras till föremål
            för folkomröstning, är icke blott reellt utan även rent formellt
            förknippat med svårigheter, bland annat med hänsyn till att lag-
            stiftningsbegreppet i Sverige är så oklart på grund av förekomsten
            av ko- nungens ekonomiska lagstiftning (RF $ 89) och på grund
            av de flytande grän- serna mellan lag och förordning. Vidare torde
            det vara ofrånkomligt att medge regeringen och riksdagen rätt
            att i brådskande eller trängande fall kunna låta ett beslut, som
            eljest skulle ha kunnat underkastas referendum, omedelbart träda
            i kraft och genom en dylik force-majeure-klausul göra undantag
            från referendumrättigheterna. Ytterligare blir det nödvändigt
            att reglera spörsmålet om riksdagsförfarandet vid beslut om sådana
            grund- lagsändringar, som gå till folkomröstning; härvid uppstår
            först frågan, på vilket stadium av frågans behandling — om efter
            det vilande eller det definitiva riksdagsbeslutet — som folkomröstning
            skall kunna anordnas, och vidare synes det vara oformligt att
            fortfarande kräva två riksdagars samstämmiga beslut och mellanliggande
            andrakammarval, om folkomröst-
          </p>
          <pb facs="riksdagen-motions-pdf/data/1948/mot_1948__ak__17/mot_1948__ak__17-007.pdf"/>
          <fw xml:id="i-FgNHg5QTMveL9tX4j8a9TJ">
            Motioner i Andra kammaren, nr 17. 7
          </fw>
          <p xml:id="i-mXBFUdNganj4kKQuHSG8J">
            ningen skulle hållas efter riksdagens första beslut i frågan.
            Även andra likartade formella och reella problem torde anmäla
            sig. Redan med hänsyn härtill är det praktiskt otänkbart att vid
            denna riksdag utan en föregående och ingående utredning företa
            alla de grundlagsändringar och grundlagstill- lägg, som införandet
            av ett decisivt referendum betingar. Vi hemställa därför,
          </p>
          <p xml:id="i-9TunA6VpaAVKUyti3QJrfn">
            att riksdagen ville i skrivelse till Kungl. Maj:t hemställa om
            utredning — särskilt genom undersökning av erfaren- heterna utomlands
            — och förslag angående införandet i regeringsformen av beslutande
            folkomröstning såsom en folkrättighet i viktigare statliga angelägenheter,
            liksom an- gående möjligheter till folkomröstning i kommunerna
            rö- rande viktigare frågor av allmänt intresse.
          </p>
          <p xml:id="i-BoxthoyCJcKmu1GJpi4cia">
            Stockholm den 14 januari 1948.
          </p>
          <p xml:id="i-FxCzUrdWJokBdrCSA9Q9EM">
            Elis Håstad. Martin Skoglund. Jarl Hjalmarson.
          </p>
        </div>
      </div>
    </body>
  </text>
</TEI>
