<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00877">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__877/mot_1968__fk__877-001.pdf"/>
      <fw xml:id="i-TBi2Rpi1F9EidLfmwBiV5Q">
        10 Motioner i Första kammaren, nr 877 år 1968
      </fw>
      <div xml:id="i-VKrce1JGRgM5Su6mzLhrVL" type="motHeader">
        <div xml:id="i-XrZk9B7QQbZmmxms5f7QVa" type="motTitle"/>
        <div xml:id="i-VpREMN7d8W2D4hr3ttyjoL" type="motSubmissionInfo"/>
      </div>
      <div xml:id="i-4SdYc4SeSMCss1rYXfWti4" type="motBody">
        <div xml:id="i-YcEF9tFLjHJv2FzEtUQXVc">
          <p xml:id="i-GKi5fdTJjiAQW4u3mdSVu4">
            Nr 877
          </p>
          <p xml:id="i-bLsAHCKgTXGhWPypGvfoM">
            Av herr Tistad, i anledning av Kungl. Maj:ts proposition nr 77,
            med förslag till förordning om allmän arbetsgivar- avgift, m.
            m.
          </p>
          <p xml:id="i-QRy6VAMxmwhGWeRiN7Y62B">
            I proposition nr 77 föreslås att arbetsgivare skall erlägga allmän
            arbets- givaravgift med 1 procent av utgivna löner. Fysisk person
            som haft inkomst av rörelse eller jordbruksfastighet skall erlägga
            allmän arbetsgivaravgift med 1 procent av denna inkomst (s. k.
            egenavgift). Sådan egenavgift före- slås bli avdragsgill vid inkomstbeskattningen.
            I denna motion föreslås att avdrag för egenavgift vid beskattningen
            skall medges med avgiftens belopp förhöjt med 25 procent. Avdragsrätten
            för egenavgift motiveras i propositionen (s. 13) på i hu- vudsak
            följande sätt. För arbetsgivare är den allmänna arbetsgivaravgiften
            avdragsgill såsom likställd med lönekostnad. Egenavgiften blir
            däremot inte avdragsgill enligt nu gällande skattebestämmelser.
            I underlaget för egenavgiften ingår emellertid avkastningen av
            det kapital som är nedlagt i förvärvskällan. För inkomst av kapital
            i skatterättslig mening utgår inte egenavgift. Den kapitalavkastning
            som ingår i inkomsten av rörelse eller jordbruksfastighet bör
            därför rätteligen vara fri från egenavgift. För att ernå detta
            föreslår departementschefen att egenavgiften får dras av vid inkomstbeskattningen.
            Departementschefen anser det sålunda inte i och för sig vara berättigat
            att vid inkomsttaxeringen medge avdrag för egenavgiften till den
            del den faller på den i inkomsten ingående ersättningen för eget
            arbete (inkomstens »lönedel»&gt;). Den avdragsrätt som departementschefen
            föreslår har nämli- gen uteslutande till ändamål att ge kompensation
            för den del av egenavgif- ten, som faller på den i inkomsten ingående
            avkastningen på i förvärvs- källan nedlagt kapital (inkomstens
            »kapitaldel»). Den föreslagna schablon- lösningen innebär, att
            inkomstens »kapitaldel» anses motsvara samma pro- centtal som
            marginalskatten. Utgör denna 40 procent, ger schablonen ett rättvist
            resultat om kapitalavkastningen uppgår till 40 procent av netto-
            inkomsten i förvärvskällan o. s. v. Denna konstruktion av schablonen
            är väl riktig så till vida som inkomstens »kapitaldel» i allmänhet
            torde vara relativt sett större ju högre inkomsten är. Däremot
            har naturligtvis ök- ningen inte något som helst samband med skatteprogressionen.
            I många fall torde den av departementschefen föreslagna schablonen
            under de förut- sättningar varpå den bygger ge en viss överkompensation
            som i kronor räk- nad kan vara rätt betydande i högre inkomstlägen.
          </p>
          <pb facs="riksdagen-motions-pdf/data/1968/mot_1968__fk__877/mot_1968__fk__877-002.pdf"/>
          <fw xml:id="i-5ipAVMLQBEuNrYSqLSMA1B">
            Motioner i Första kammaren, nr 877 år 1968 11
          </fw>
          <p xml:id="i-HxyBesp3V6zbJYn2vdCM8J">
            Enligt min uppfattning utgår emellertid departementschefens schablon-
            lösning från en väsentligt felaktig förutsättning och kan därför
            inte godtagas i den föreslagna utformningen. I likhet med departementschefen
            anser jag att egenavgift i princip skall utgå endast på inkomstens
            »lönedel». I mot- sats till departementschefen anser jag emellertid
            att avgiften på »lönedelen»&gt; bör vara avdragsgill vid beskattningen
            på samma sätt som av arbetsgivare erlagd allmän arbetsgivaravgift.
            Det är här fråga om en skatt på arbets- kraft och inte om en avgift
            i vedertagen mening. En företagare som lägger ner hela sin arbetskraft
            i rörelsen bör inte vara sämre ställd än en företa- gare som inte
            själv deltar i arbetet utan låter detta helt utföras av an- ställda.
            Om en företagare ombildar sitt företag till aktiebolag, blir den
            allmänna arbetsgivaravgift som utgår på hans lön avdragsgill för
            bolaget och någon egenavgift utgår inte. Allt detta talar för
            att den egenavgift, som fysisk person har att erlägga, i princip
            skall vara avdragsgill. Den av departementschefen föreslagna schablonen
            bör därför omkonstrue- ras, så att avdrag medges dels för den
            egenavgift som belöper på inkomstens &gt;lönedel», dels med ett
            belopp som ger en skattelättnad motsvarande egen- avgiften på
            inkomstens »kapitaldel». I departementschefens schablon är sistnämnda
            belopp lika med egenavgiftens totalbelopp. Rätteligen skulle detta
            avdragsbelopp uppräknas med egenavgiften på »lönedelen&gt; enligt
            en fallande skala. Vid en marginalskatt av 35 procent skulle egenavgiften
            uppräknas med 65 procent, vid 50 procents marginalskatt med 50
            procent och vid 60 procents marginalskatt med 40 procent. Denna
            lösning lider av två svagheter. För det första fyller den inte
            skä- liga krav på enkelhet, för det andra ger den sannolikt överkompensation
            i högre inkomstlägen. För enkelhetens skull är det nödvändigt
            med ett fast uppräkningstal. Detta bör bestämmas i första hand
            med hänsyn till för- hållandena i de högre inkomstlägena. I lägre
            inkomstlägen är nämligen de absoluta beloppen så små, att uppräkningstalets
            storlek är av ganska ringa betydelse. Uppräkningstalet bör därför
            sättas relativt lågt, förslagsvis till 25 procent. Med stöd av
            det anförda får jag hemställa, dels att riksdagen måtte besluta
            att skattskyldig vid be- skattning till statlig och kommunal inkomstskatt
            skall äga åtnjuta avdrag med belopp, som påförts honom som egen-
            avgift, förhöjt med 25 procent, dels att bevillningsutskottet
            måtte utforma erforderlig författningstext. Stockholm den 18 april
            1968
          </p>
          <p xml:id="i-UGzcDT7qckjjKiRj9ee3Dv">
            Eskil Tistad (fp)
          </p>
        </div>
      </div>
    </body>
  </text>
</TEI>
