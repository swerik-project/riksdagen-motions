<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03121">
  <teiHeader>
    <fileDesc>
      <titleStmt>
        <title>Vård av demokratin och ökat valdeltagande</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3121 av Beatrice Ask m.fl. (M, C, L, KD)</title>
          <idno type="rdwebb">H5023121</idno>
          <rs type="number">3121</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023121/text</ref>
          <ref type="dokument_url_html">http://data.riksdagen.se/dokument/H5023121</ref>
          <ref type="dokumentstatus_url_xml">http://data.riksdagen.se/dokumentstatus/H5023121</ref>
          <ref type="docx">http://data.riksdagen.se/fil/5A40B75F-B29C-4D9A-9E37-48AADE61B563</ref>
          <ref type="pdf">http://data.riksdagen.se/fil/6476730B-AF87-48E1-90D5-C80CC8C8D55B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9ihKMu55eDXyMbmeLM9g7a" type="signed"/>
        <correspContext corresp="i-9ihKMu55eDXyMbmeLM9g7a">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-CE4qtdH3XbUAPcGwNRdiuH" type="submitted">
          <date when="2017-10-05"/>
          <time when="11:00:51"/>
        </correspAction>
        <correspAction xml:id="i-8fWpGrk3nPRCPocmCZkHKM" type="reviewed">
          <date when="2017-10-05"/>
          <time when="11:17:17"/>
        </correspAction>
        <correspAction xml:id="i-8DF46He1GymWDhNgp9ELNT" type="referred">
          <date when="2017-10-13"/>
        </correspAction>
        <correspAction xml:id="i-QqqtcRz38BEx9Yhfh7cNFB" type="assigned">
          <date when="2018-10-16"/>
          <time when="16:01:50"/>
        </correspAction>
        <correspContext corresp="i-QqqtcRz38BEx9Yhfh7cNFB">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-CDQ9JcC8VrwKcjDiCSfucb" type="behandlas_i"/>
        <correspContext corresp="i-CDQ9JcC8VrwKcjDiCSfucb">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-jEfWGYXD1zS2Ec7zFByNU" type="motHeader">
        <div xml:id="i-4grdTLRvpyneEdQLJxYqso" type="motTitle">
          Motion till riksdagen 2017/18:3121 av Beatrice Ask m.fl. (M,
          C, L, KD) Vård av demokratin och ökat valdeltagande
        </div>
      </div>
      <div xml:id="i-DJqesGwzFWSjx3CxcZpcgZ" type="motBody">
        <div xml:id="i-PCp34ptMWKhXwhcZbr8Uk1" type="motProposal" subtype="förslag">
          <head xml:id="i-5FRoVPaMtVH1H74qQ4bak1">
            Förslag till riksdagsbeslut
          </head>
          <list xml:id="i-Uk7BLoGqkg4Sith2yfUWY1">
            <item xml:id="i-FZSKpWKBhmJnCEpXtWnuRb" sortKey="Yrkande 1">
              Riksdagen ställer sig bakom det som anförs i motionen om det
              civila samhällets betydelse för demokratin, om att utveckla och
              tydliggöra relationen mellan staten och det civila samhället och
              om att fortsätta att utveckla politiken för det civila samhället
              och tillkännager detta för regeringen.
            </item>
          </list>
        </div>
        <div xml:id="i-XNAudfCLN69ymkLwrQQ9F4" type="motContent">
          <head xml:id="i-Jzy1As15bMCS8Bkwi2qz2H" type="h1">
            Demokratins väsen
          </head>
          <p xml:id="i-EKD6HKTBVgHdwoYqBCYDCW">
            Vi hävdar inte att demokratin som styrelseform skulle vara utan
            brister och nackdelar, att demokratiskt fattade beslut automatiskt
            skulle vara de visaste eller att den demokratiska beslutsprocessen
            skulle vara den snabbaste eller effektivaste. Ändå är demokratin
            oöverträffad och omistlig, i enlighet med de bekanta orden av
            Sir Winston Churchill, brittisk premiärminister 1940–45 och 1951–1955:
          </p>
          <p xml:id="i-TLM4n1d2ty3AmDh3EYeKNs">
            Ingen påstår att demokrati är perfekt eller allvetande. I själva
            verket har det sagts att demokratin är den sämsta styrelseformen,
            om man undantar alla andra styrelseformer som prövats tid efter
            annan. (Tal i House of Commons 11 november 1947.)
          </p>
          <p xml:id="i-5oZeFiVJnxhA2sAn2MDEd8">
            Det har gjorts många försök att bestämma demokratins väsen. Särskilt
            brännande var frågan om demokratins väsen i Europa efter freden
            1945, efter det andra världskrigets gigantiska kamp mellan kommunism,
            nazism, fascism och demokrati. I den klassiska boken Hvorfor Demokrati?
            (1946) definierade den danske professorn i statsrätt Alf Ross
            demokratin operationellt som:
          </p>
          <p xml:id="i-BfYmtRiE1KecUhu7iYb7B8">
            beteckning för en viss statsform, det vill säga det sätt som
            en stat är organiserad på och som finner uttryck i statens författning
          </p>
          <head xml:id="i-GWzASdW6B44iqKtadecpQh" type="h1">
            och fortsätter:
          </head>
          <p xml:id="i-VSNhpbZu1jeBHSJSe7Dqtb">
            Idealtypen är den statsform i vilken de politiska funktionerna
            med maximal intensitet, effektivitet och extensitet utövas av
            folket på parlamentarisk nivå.
          </p>
          <p xml:id="i-FpqmnjW1Ahscw3coDVJ8zi">
            Med intensitet avses omfånget av den personkrets som får tillstånd
            att delta i omröstningar och val. I praktiken handlar det om rösträtten
            och dess verkningar. Effektiviteten handlar om den verkningsgrad
            varmed folket förmår göra sina synpunkter gällande. I den mån
            folket verkar genom sina representanter beror effektiviteten på
            styrkan av den kontroll som folket kan utöva över sina representanter,
            vilket bland annat är beroende av valperiodernas längd och valsystemens
            övriga konstruktion. Extensiteten handlar om omfattningen vari
            det folkliga inflytandet och kontrollen består, dvs. graden av
            verklig styrelse. Sverige har under lång tid utvecklat en demokratisk
            tradition. Varje demokrati riskerar dock att fastna i olika former.
            Varje maktstruktur tycks ha en inneboende tendens att söka konservera
            den egna strukturen. Även i Sverige har sådana tendenser utvecklats.
            En levande demokrati förutsätter en politisk öppenhet och en förmåga
            att låta nya opinioner bland folket ta sig nya uttryck. Rent historiskt
            har det varit så att nya grupper som vuxit fram har inneburit
            en vitaliserad demokrati. I arbetet att fördjupa det demokratiska
            arbetet är Alf Ross definition en viktig utgångspunkt.
          </p>
          <p xml:id="i-D9FiZmYhC3uwoWqjcWXkDU">
            Den danske statsvetaren och teologiprofessorn Hal Koch framhåller,
            som ett komplement till Alf Ross demokratisyn, i sin likaledes
            klassiska bok Hvad er demokrati (1945) samtalet som demokratins
            kärna och skriver:
          </p>
          <p xml:id="i-B9nBJrx2GrkGHEsFhD8N4i">
            Demokratins väsen är bestämt av samtalet, förhandlingen, av den
            ömsesidiga respekten och förståelsen och av det härav framväxande
            intresset för helheten.
          </p>
          <p xml:id="i-B2LfaBdiYDsuN3RtHwnWUD">
            Till Alf Ross hållning att demokrati är ett arbetsredskap, ett
            sätt att få saker och ting gjorda, lägger Hal Koch vikten vid
            demokratin som livsform:
          </p>
          <p xml:id="i-PWX3L8CXRE4HN34VHFF1Pe">
            Demokratin är inte något i sig själv avslutat. Det är inte en
            seger som är vunnen, utan en kamp som ständigt pågår. Det är inte
            ett en gång uppnått resultat, utan en uppgift som ständigt på
            nytt ska lösas. Framför allt är det inte en lära som man i en
            handvändning kan tillägna sig eller byta till. Det är ett sätt
            att tänka, en livsform, som man först tillägnar sig genom att
            man lever den i det personliga privata livet, i förhållande till
            familjen och grannar, därefter i förhållande till en större krets,
            i förhållande till landsmän och slutligen i förhållandet till
            andra nationer.
          </p>
          <head xml:id="i-U2HBrrpFzeduAZfiGEkuco" type="h1">
            Hal Koch drog slutsatsen:
          </head>
          <p xml:id="i-UaVoCm6ADPr6BE4jZex7mZ">
            Demokratin är inte självklar. Den måste återerövras av varje
            generation.
          </p>
          <p xml:id="i-PritWfBmhwt9tYitLby6KZ">
            Demokratin är därmed inte enbart målet, utan själva medlet för
            att uppnå målet, såsom den amerikanska författaren, socialreformatorn
            och Nobelfredspristagaren Jane Addams skriver i Democracy and
            Social Ethics (1902):
          </p>
          <p xml:id="i-7Fc2vqcyRw7Lj99CVCZV7x">
            Det enda botemedlet för demokratins brister är mer demokrati.
          </p>
          <p xml:id="i-6rmkekuukk6zXQSN4cXeXP">
            Den svenska demokratin av idag har sina rötter inte minst i sockenstämmorna
            och byalagen och i folkrörelser som arbetarrörelsen, nykterhetsrörelsen
            och frikyrkorörelsen.
          </p>
          <head xml:id="i-4pscB8n8wKXwAAK7Ug3HrA" type="h2">
            Demokratisyn
          </head>
          <p xml:id="i-PkJNT7nVTzgJLSKLr4GmDY">
            Idén om alla människors lika värde och att deras värdighet inte
            får kränkas, är en avgörande värdegrund. Den moderna demokratin
            är den bästa styrelseformen eftersom den utgår från denna värdegrund.
            Denna värdegrund bör även prägla beteendet medborgare emellan.
            Den innebär att medborgarna måste visa tolerans gentemot varandra
            och respekt för de människor man inte är överens med. Värderingen
            ger skäl för empati och solidaritet, för ett engagemang och ansvar
            som sträcker sig utöver egenintresse, familjeband, kön, etnicitet,
            religion och så vidare. På denna värdegrund byggs den mellanmänskliga
            tillit, som i sin tur är en förutsättning för att konflikter ska
            kunna lösas på fredlig väg. Om inte denna värdegrund ständigt
            poängteras, prövas och vårdas riskerar den att undergrävas och
            förtvina. Därmed bereds plats för maktmissbruk, elitism och i
            förlängningen någon form av diktatur.
          </p>
          <p xml:id="i-SBHpFMVNA9oM3cPVYEfvrb">
            Vi lever i en ofullkomlig värld. En värld där människan ständigt
            finns i ett spänningsfält mellan ont och gott. Tanken om människans
            ofullkomlighet pekar därför på något typiskt mänskligt. Alla människor
            begår misstag. Ibland väljer vi till och med att göra det vi vet
            är orätt. Vi begår fel. Vi erkänner det ibland och förnekar det
            ibland. Längtan efter makt, status eller pengar kan förblinda,
            så att vi gör saker som vi egentligen inte borde göra. En vana
            att handla fel kan också döva samvetet.
          </p>
          <p xml:id="i-PP4sxiAgwJL8NvU5LtsyQ8">
            I människans ofullkomlighet ligger också en stor potential. Hon
            kan välja det goda och hon kan välja att utveckla och förvalta
            sina gåvor. I denna valmöjlighet ligger det oanade drivkrafter
            att förändra människors villkor i positiv riktning bort från fattigdom,
            sjukdom och okunnighet. För att kunna förändra människors villkor
            till det bättre, krävs på det personliga planet en karaktärsutveckling,
            där dygd och duglighet i kombination med moralisk medvetenhet
            och integritet leder till att vi väljer det goda.
          </p>
          <p xml:id="i-KVJ4eXdAGBhzsXbvwDp16Y">
            Insikten om människans ofullkomlighet klargör behovet av medborgerlig
            samverkan och maktdelning och lägger en viktig grund för en utvecklad
            och realistisk syn på demokratin.
          </p>
          <p xml:id="i-TvC5hgSeVYsFoPChWnUWQa">
            Den moraliska grunden för demokratin bildas och formas i de sociala
            sammanhang som formar ett samhälle. Civilsamhället med hemmet
            och familjen, skolan, föreningar, religiösa samfund, organisationer
            och folkrörelser är av största betydelse. En demokratisk stat
            är beroende av att det finns ett värdevitalt samhälle med levande
            och medvetandegjorda moraluppfattningar hos enskilda och grupper,
            samt att de moraluppfattningar som där finns ger grund och stöd
            för demokratin.
          </p>
          <p xml:id="i-7HN1tBPanp9yxGzjj9F3wr">
            Idealet är en demokrati där varje medborgare ges möjligheter
            till deltagande, inflytande och delaktighet, inte bara vid valtillfället
            utan kontinuerligt. För det krävs att arbetsformerna inom det
            representativa politiska systemet, den offentliga förvaltningen
            och partierna utvecklas så att det aktiva deltagandet uppmuntras
            och att verkligt inflytande kan uppnås. En fungerande demokrati
            förutsätter jämställdhet mellan kvinnor och män.
          </p>
          <p xml:id="i-ECqJK8wXJ7dFaQ1DuJcDoz">
            Det är också av största vikt att uppmuntra och förstärka medborgarnas
            egna demokratiska ansvarstagande. En förutsättning för ett fungerande
            demokratiskt samhälle är att demokratiskt fattade beslut följs
            och att lagen efterlevs. Skolan har ett stort ansvar för att förbereda
            de uppväxande medborgarna för ett deltagande i demokratin. För
            det krävs att elevernas kunskaper om demokratin utvecklas. Skolan
            måste vara en demokratisk miljö som tillåter olika åsikter och
            visar hur oenighet kan hanteras på ett konstruktivt sätt.
          </p>
          <p xml:id="i-QfGsD3bZTTX71PN4hNELdp">
            Kommunal demokrati förutsätter kommunal självstyrelse. Den kommunala
            självstyrelsen ska vara stark och tydligt reglerad i grundlagen.
            Genom engagemang och deltagande i det lokala arbetet har medborgarna
            möjlighet att både få kunskap om och tillföra erfarenheter i större
            sammanhang. Regeringsformens portalparagraf pekar ut den kommunala
            självstyrelsen som ett medel att förverkliga demokratin. En reell
            kommunal självstyrelse är ett centralt demokratiskt instrument
            och finansieringsprincipen måste respekteras när staten ålägger
            kommunerna nya uppgifter.
          </p>
          <p xml:id="i-6PRCvSRUjm312kqt3RpyHW">
            Samtidigt som kommunerna ges en vidsträckt bestämmanderätt inom
            sitt kompetensområde måste de enskilda människorna kunna lita
            på att deras lagliga rättigheter respekteras av kommunala organ.
            Så kallat lagtrots av kommuner i enskilda fall ska beivras på
            ett effektivt sätt.
          </p>
          <head xml:id="i-QgjAD725HpNxHteAJZmqWX" type="h2">
            Medborgarskapets innehåll
          </head>
          <p xml:id="i-UMftdwVmTRB1UGwdAWs3PC">
            Medborgarskapets innehåll behöver aktualiseras och tydliggöras,
            eftersom demokratin och samhällets grundläggande värden så intimt
            är förknippade med de ideal som medborgarskapet representerar.
            I det svenska välfärdsbygget har stundom de delar av medborgarskap
            som innefattar skyldigheter hamnat i skymundan. Hänsyn måste tas
            till att samhället utgörs av de enskilda medborgarna, men man
            måste också inse beroendet av varandra – ett beroende som också
            ger insikter om hur vi skall förhålla oss till varandra i fråga
            om ansvar och skyldigheter. Det är de enskilda människornas medmänsklighet
            och ansvarstagande som är avgörande för framtiden. Sverige har
            stora möjligheter när det gäller att fördjupa medborgarnas deltagande
            i och inflytande på samhällsutvecklingen. Vår demokratiska tradition
            och infrastruktur är stark. Våra folkrörelser från andra hälften
            av 1800-talet är bra exempel på naturliga gemenskaper som betytt
            mycket för solidaritet och samhällsgemenskap. När det gemensamma
            bästa stått i fokus, och inte särintressen eller klasskamp, har
            såväl fackföreningar som andra intresseorganisationer fört en
            rättfärdig kamp mot förtryck och för det gemensamma bästa. En
            stark demokrati utmärks inte av en stark stat, utan av en stark
            medborgaranda hos självständiga medborgare, ett starkt civilt
            samhälle och av fungerande naturliga gemenskaper. Detta ger positiva
            förutsättningar för självstyrelse och solidaritet – för enskilda,
            familjer, föreningar, kommuner och så vidare.
          </p>
          <p xml:id="i-9oAonayJ8e2RbeWsBqezuT">
            Vi menar att varje människa i och med sin rationella natur att
            kunna träffa moraliska val har ett unikt och oändligt värde som
            ger rättigheter men också ett ansvar för samhälle och medmänniska
            som genererar skyldigheter som inte kan övertas av institutioner.
            Däremot kan stat och andra institutioner stödja medborgaren i
            dennes strävanden efter att fullgöra sina skyldigheter. Staten
            får då en subsidiär roll i förhållande till medborgaren. Det är
            därför viktigt att, när nu fokus flyttas från den kollektivistiska
            synen och det statliga totalansvaret för varje människa, tomrummet
            inte fylls av individualism och ensidigt betonande av rättigheter.
            Som politiker och samhällsföreträdare måste vi våga prata om,
            tydliggöra och föra en diskussion kring våra medborgerliga skyldigheter.
          </p>
          <head xml:id="i-6vfCrQhsbyPei7tGwoTs3Y" type="h2">
            Majoritetens förpliktelser mot minoriteten
          </head>
          <p xml:id="i-Ub1FGs7DPMVUf5xjsL6bfP">
            Demokratin är den styrelseform som bäst tar hänsyn till människans
            förutsättningar. Eftersom det inte finns perfekta människor finns
            det heller inte perfekta styrformer. Om det skapas möjligheter
            till en allmän delaktighet så medför det också att chansen är
            stor att människorna i samarbete kan korrigera varandra, en balansskapande
            maktdelning uppstår. Demokratin kan dock inte fungera utan värden.
            Demokratin är inte ett tekniskt system. Mest grundläggande för
            en fungerande demokrati är människovärdesprincipen, tanken på
            ett specifikt och unikt människovärde. Demokratin bygger också
            på majoritetsprincipen, dvs. att det är majoritetens beslut som
            gäller fram till dess att en ny majoritet uppstår. Men denna princip
            är inte oinskränkt. Majoritetsbesluten måste därför ta rimlig
            hänsyn också till minoriteters rättigheter. Med andra ord är majoritetsbesluten
            kringskurna av en etisk ram om besluten skall gälla i en demokrati.
          </p>
          <p xml:id="i-6WFSJrZU12fGfUZYfCCqSw">
            Redan den amerikanske presidenten Thomas Jefferson gav uttryck
            för principen om majoritetens förpliktelser mot minoriteten i
            orden:
          </p>
          <p xml:id="i-MSifUkPNYPMpmo3uZYkKhx">
            Vi måste alla minnas denna heliga princip, att fastän majoritetens
            vilja skall segra i varje fall, måste denna vilja för att vara
            rättfärdig också vara resonabel, och att minoriteten också besitter
            lika rättigheter, som en lag lika för alla måste försvara, och
            att förvägra denna rätt skulle vara förtryck.” (First inaugural
            address, 4 mars 1801.)
          </p>
          <head xml:id="i-Hff7s7dhjpTGsDjoPrh2Lf" type="h2">
            Det civila samhällets betydelse för demokratin
          </head>
          <p xml:id="i-2f1DmzgXpZnoruFdY75DFh">
            Under lång tid har alltför skarpa gränser mellan samhällets sektorer
            dragits upp. Inte minst har det för socialdemokratin varit en
            ideologisk fråga att framhålla den offentliga sektorn som garant
            för likvärdighet, medan framförallt småskalig privat verksamhet
            motverkats och det civila samhället avfärdats. Synsättet får negativa
            följder såväl för ekonomin som för demokratin.
          </p>
          <p xml:id="i-N53PFMbcsMGUKjWXwvTPpr">
            Begreppet det civila samhället brukar användas i betydelsen av
            en arena, skild från staten, marknaden och det enskilda hushållet,
            där människor, grupper och organisationer agerar tillsammans för
            gemensamma intressen. Inom det civila samhället verkar bland annat
            ideella föreningar, stiftelser och registrerade trossamfund, men
            även nätverk, upprop och andra aktörer.
          </p>
          <p xml:id="i-8Ttkt5RAD4jLZd1NiWbtFR">
            Alliansregeringen lade 2009 fram en ny politik för det civila
            samhället som en ersättning till den tidigare folkrörelsepolitiken.
            Syftet var att lyfta fram det civila samhällets stora betydelse,
            utveckla och tydliggöra relationen mellan staten och det civila
            samhället och ta ett helhetsgrepp om generella frågor om det civila
            samhället och dess villkor. En utvecklad samverkan mellan samhällets
            olika sektorer har också en viktig demokratisk dimension, eftersom
            människors möjligheter att påverka ökar.
          </p>
          <p xml:id="i-3UYz7y2dgLSQxRybWqqUjU">
            Det civila samhället har också en viktig roll i att fostra till
            delaktighet, ansvarstagande och demokrati genom den verksamhet
            som bedrivs. Vi vill understryka betydelsen av det civila samhället
            som demokratibärare. Det är därför angeläget att slå vakt om och
            utveckla den politik som alliansregeringen bedrev, så att inte
            det civila samhället av den nya regeringen förpassas tillbaka
            till en plats i kulisserna.
          </p>
        </div>
        <div xml:id="i-2bsyWc2q6hPjXKGqVQZKPx" type="signatureBlock">
          <list xml:id="i-7XrAPioY6d9tahkXtaJDZ6">
            <item xml:id="i-Ax93njyjPCPVtLA7ExWTyK" type="signature">
              Beatrice Ask (M)
            </item>
            <item xml:id="i-YGRiXPuayaX1T3FJq2hriZ" type="signature">
              Per-Ingvar Johnsson (C)
            </item>
            <item xml:id="i-PzwbmpqGbezRvQWkWbGuw" type="signature">
              Tina Acketoft (L)
            </item>
            <item xml:id="i-H4Byo8i1W7kqvDEecxA7gq" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
