<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00293">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__293/mot_1937__ak__293-001.pdf"/>
      <fw xml:id="i-8SpdizS7Qm46DtnTcgQM2T">
        Motioner i Andra kammaren, Nr 293. 3
      </fw>
      <div xml:id="i-pqB9jmLdtZxw4SLHdfoxt" type="motHeader">
        <div xml:id="i-8YZnpk57wGCQrrEb5hgZmt" type="motTitle"/>
        <div xml:id="i-8UuhbLoEsruizA6nCtzmcu" type="motSubmissionInfo"/>
      </div>
      <div xml:id="i-Kvo7bdLechFUvccwJStNUd" type="motBody">
        <div xml:id="i-DX5tQrLppJJNzbe5jp2Vqy">
          <p xml:id="i-Rv1DzVFwp3SESkGzHQdLvb">
            Nr 293.
          </p>
          <p xml:id="i-y7pjwV2ivy9TJSdCXJ5Wq" type="titleString">
            Av herr Wallén, angående åläggande för justitiekanslern att utöva
            effektiv kontroll över jurisdiktionens och administrationens handhavande,
          </p>
          <p xml:id="i-L2XCTaMtEwfcG2d5U5Qngv">
            Enligt gällande regeringsform ($ 27) tillsätter Konungen en justitiekansler
            med uppgift att dels föra eller låta föra Konungens talan i mål
            rörande allmän säkerhet och kronans rätt, dels ock å Konungens
            vägnar hava tillsyn över rättvisans handhavande och i sådan egenskap
            beivra fel som av vare sig domare eller ämbetsmän bliva begångna,
            alltså både i jurisdiktion och i admi- nistration. Genom sin instruktion
            har justitiekanslern, till ledning vid dessa sina uppgifters handhavande,
            erhållit befogenhet att, när han det nödigt finner, övervara icke
            blott i allmänhet ämbetsverks, kollegiers och domstolars överläggningar
            och beslut utan också uttryckligen högsta domstolens och regeringsrättens;
            samma rätt har, men grundlagsstadgad (regeringsformen $ 99), justitieombudsmannen.
            Även om man måste förutsätta, att sist sagda domstolar icke skola
            bestrida justitiekanslerns rätt att komma tillstädes, oaktat denna
            rätt icke blivit för hans del stadgad i grundlag, synes det vara
            riktigast att hans rätt i detta stycke erhåller samma legala grund
            som justitie- ombudsmannens. Rätten att övervara överläggningar
            och beslut är emellertid också bunden vid villkoret att justitiekanslern,
            respektive justitieombudsmannen, finner rättens tagande i bruk
            vara »nödigt»; han har själv att avgöra om och när detta skall
            anses vara fallet. I praxis har justitiekanslern visserligen i
            början av 1809 års statsskick vid olika tillfällen infunnit sig
            i högsta domstolen, men detta förhållande har sedan långt tillbaka
            upphört och numera torde sådana besök icke förekomma. Erfarenheten
            visar emellertid, att det många gånger kunde vara önskvärt, att
            besök av denna art gjordes även hos de högsta dom- stolsorganen
            för undersökande av reformbehov i behandlingssättet och av rättstillämpningen
            just när den beslutas. Andra domstolar och verk eller myndigheter
            pläga däremot fortfarande mottaga besök av justitiekanslern, särdeles
            under hans s. k. inspektionsresor, men därvid är det framför allt
            de olika expeditionsböckerna som bruka bli föremål för granskning.
            Att härvid justitiekanslerns intresse främst är riktat på de lokala
            lands- och stadsdom- stolarna, ligger i sakens natur, men han
            brukar icke heller förbigå läns- styrelserna, ehuru besöken där
            oftast göras mera i förbigående och bli mindre grundliga; med
            den omfattning förvaltningen, ej minst den sociala, i våra dagar
            tagit, vore det onekligen önskvärt att Konungens befallningshavandes
            verksamhet något mera på djupet komme under granskning och att
            denna granskning även sträckte sig till en undersökning rörande
            fullgörandet av den kanske viktigaste uppgift en befallningshavande
            här har, nämligen den att
          </p>
          <pb facs="riksdagen-motions-pdf/data/1937/mot_1937__ak__293/mot_1937__ak__293-002.pdf"/>
          <fw xml:id="i-KR58PLHn5oG18BRjJmx1RC">
            4 Motioner 1 Andra kammaren, Nr 293.
          </fw>
          <p xml:id="i-QhbLgsEgFFgzPotPdvTMg8">
            genom täta resor inom länet på ort och ställe personligen lära
            känna länet i detalj, en uppgift som är vida viktigare än den
            att granska och underskriva handlingar och studera förslag, varöver
            utlåtanden skola avgivas. Det kan också erinras, att justitiekanslern,
            om än i mindre omfattning än justitie- ombudsmannen, brukar under
            sina inspektionsresor lämna vissa rättstolknings- direktiv till
            domstolarna, men knappast till administrativa myndigheter. Denna
            direktivgivning är i vissa fall säkerligen lycklig, men den måste,
            för att icke i längden bliva farlig, i sin tur underkastas kontroll.
            Dylik kontroll kan första lagutskottet utöva och har också utövat
            över justitieombudsmannen, men över justitiekanslern är ingen
            sådan kontroll möjlig, då något annat riks- dagens kontrollorgan
            än statsrevisorerna här icke är för handen och å andra sidan detta
            organ varken kan eller är kompetent att inlåta sig på en gransk-
            ning av givna direktivs och anvisningars eller råds innehåll.
            Även i en annan punkt har justitiekanslerns verksamhet i praxis
            erhållit en gestaltning som icke kan anses tillfredsställande,
            nämligen beträffande åtal mot tryckta skrifters ansvariga utgivare.
            Beträffande dylika åtal föreligger ett konstitutionellt kontrollbehov
            som i praxis utvecklats på det sätt, att det konstitutionella
            ansvaret koncentrerats på chefen för justitiedepartementet därigenom
            att åtal sker efter remiss, från denne till justitiekanslern,
            ehuru utan omedelbar skyldighet för kanslern att på grund av remissen
            åtala; han måste tvärtom på eget ansvar besluta om åtal skall
            ske, men han är, så snart han anser ett åtal vara fullt tillräckligt
            grundat, också enligt gällande legalitets- princip — vilken däremot
            ej binder chefen för justitiedepartementet, som tvärtom kan och
            bör, under sitt konstitutionella ansvar inför konstitutions- utskottet,
            tillämpa den motsatta opportunitetsprincipen — pliktig att besluta
            åtal. Emellertid har i praxis, om än endast i några fall årligen,
            justitiekanslern ansett sig oförhindrad att även utan remiss från
            justitiedepartementets chef fatta åtalsbeslut vare sig efter anmälan
            från enskilda eller av eget initiativ. Att härigenom den konstitutionella
            kontrollen sättes i fara, ligger i öppen dag, då utskottet icke
            kan granska andra åtgärder än chefens för justitie- departementet;
            då tryckfrihetsförordningens ordalag, lästa isolerade, kunna ge
            visst stöd åt denna praxis, ehuru densamma är oförenlig med den
            konstitu- tionella kontrollpraxis som efter hand vunnit stadga,
            gör detta förhållande det endast ännu mera behövligt att här få
            en bättre ordning legaliserad och justitiekanslerns åtalsbefogenhet
            utan remiss klart avvisad. Den höga ställning och obestridliga
            auktoritet, som svensk jurisdiktion och förvaltning hittills intagit,
            har väsentligen kommit till stånd genom den effek- tiva kontroll
            som i olika former under olika tider utövats över densamma. Under
            1809 års både ursprungliga och sedermera efter hand omdanade stats-
            skick låg denna effektiva kontroll länge i huvudsak hos justitieombuds-
            mannen, men med detta ämbetes successiva förvandling till en genomgångs-
            plats till de högsta jurisdiktions- eller förvaltningsposterna
            har effektiviteten mer och mer minskats och därmed också en växande
            känsla av viss rätts- osäkerhet blivit allt allmännare. Måhända
            är det ännu möjligt att genom viss ombildning av justitieombudsmannaämbetet
            råda bot på detta missför-
          </p>
          <pb facs="riksdagen-motions-pdf/data/1937/mot_1937__ak__293/mot_1937__ak__293-003.pdf"/>
          <p xml:id="i-CrKAjhH9GrQ4qAVNfyGe6s">
            -
          </p>
          <fw xml:id="i-Hyb6KwvLDtT2YEKpYVeFem">
            Motioner i Andra kammaren, Nr 293. D
          </fw>
          <p xml:id="i-MZ8DmBdFLwRsgidrSGN5eR">
            hållande, men det synes under alla förhållanden påkallat att
            justitiekanslers- ämbetets ställning förstärkes. Dels har detta
            ämbete icke — åtminstone icke ännu — fått karaktären av en genomgångsplats
            i den jurisdiktionella eller administrativa karriären, utan tvärtom
            snarare betraktats som ett slutämbete med hög förtroendeställning,
            dels är justitiekanslern såsom ämbetsman, i olik- het med justitieombudsmannen,
            genom sin utnämning tillförsäkrad lön och pension utan att vara
            beroende av årligt omval. Naturligtvis kan med denna ställning
            stundom följa en viss benägenhet hos innehavaren att begränsa
            sin verksamhet till de så att säga vanliga löpande ärendenas expeditionella
            hand- läggning, men det är lika uppenbart att en dylik benägenhet
            en gång funnit stöd av det förhållandet att den samtidigt och
            på samma områden verksamma justitieombudsmannen i gångna tider
            varit så mycket mera aktiv; därigenom har justitiekanslern med
            visst fog kunnat anse sin uppgift böra mera kon- centreras på
            det allmänna åklagarväsendet med hänsyn till enskildas lag- stridiga
            verksamhet och mindre på kontrollen över jurisdiktion och admi-
            nistration. Men i och med justitieombudsmannainstitutionens utpräglade
            för- svagning har behovet av en ändring härutinnan blivit allt
            större och allt mera uppenbart. Skall kontrollen över jurisdiktion
            och administration åter bliva effektiv, synes ett stärkande och
            preciserande av justitiekanslerns ställ- ning och kontrolluppgifter
            vara erforderliga. Detta är desto mera fallet, som fara eljes
            föreligger att justitiekanslern helt förbehålles åt det allmänna
            åklagarväsendet och skiljes från den jurisdiktionella och administrativa
            kon- trollen utan att samtidigt justitieombudsmannens kontroll
            på dessa områden blir mera faktiskt effektiv än den nu är. Under
            sådana förhållanden synes det vara en angelägenhet av vikt att
            frågan om förstärkande av justitiekanslerns ställning upptages
            till allvarligt övervägande. Måhända kan denna fråga vinna en
            viss lösning genom högre avlöning till justitiekanslern i samband
            med hans likställande i administrativ väg med justitie- och regeringsråd,
            men därmed förstärkes icke själva grunden för hans verksamhet
            och ställning, utan härför torde en grundlagsändring vara ofrånkomlig,
            vilken ger honom den konstitutionella ställning och det rättsliga
            ansvar för jurisdiktions- och administrationskontrollens effektivitet
            som erfordras. I grundlag torde därför böra ej mindre stadgas
            justitie- kanslerns likställighet med justitie- och regeringsråd,
            eller möjligen en ställ- ning högre än dessa ämbetsmäns, än också
            fastslås hans speciella ansvar för en effektiv kontroll över jurisdiktion
            och förvaltning med skyldighet att per- sonligen taga del av myndigheternas
            sätt att i praxis utöva sina funktioner och att hos Konungen i
            tid föreslå sådana författningsändringar som må visa sig önskvärda.
            Därjämte torde böra undersökas, huruvida på något sätt ett sammanhang
            kan ordnas mellan justitiekanslerns och chefens för justitie-
            departementet verksamhet så att även ett konstitutionellt ansvar
            om möjligt kommer till stånd även för justitiekanslerns fullgörande
            av kontrollupp- gifterna över jurisdiktion och administration.
            Med hänvisning till vad sålunda anförts hemställes,
          </p>
          <pb facs="riksdagen-motions-pdf/data/1937/mot_1937__ak__293/mot_1937__ak__293-004.pdf"/>
          <fw xml:id="i-5bfWFww25nrc46H9AgSPxs">
            Motioner i Andra kammaren, Ny 293.
          </fw>
          <p xml:id="i-4nZ3PKrPyLgTbfRSfEYoRk">
            att riksdagen ville hos Kungl. Maj:t anhålla om verkställande
            av utredning och framläggande för nästa riksdag av de förslag,
            vartill utredningen må föranleda, rörande sådan ändring av regeringsformen
            att justitiekanslern ålägges effektiv kontroll å Konungens vägnar
            över jurisdiktionens och administrationens handhavande och tillämpning.
          </p>
          <p xml:id="i-DdHMbV2sMLRctqYATnrH3d" type="date">
            Stockholm den 23 januari 1937.
          </p>
          <div xml:id="i-sXPAEdPBMJVrfUbb4BY2r" type="signatureBlock">
            <list xml:id="i-RoL5rSaHrznzj6DaVnLaCf">
              <item xml:id="i-V3WDivZXN6kqJqppZ7oQej" who="i-WGZBix5L8xWxVCoJgUxzZP" type="signature">
                Otto Wallén
              </item>
            </list>
          </div>
        </div>
      </div>
    </body>
  </text>
</TEI>
