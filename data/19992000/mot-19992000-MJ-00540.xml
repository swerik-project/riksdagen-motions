<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0540/mot_199900_MJ_0540-0001.pdf"/>
      <div type="motHeader" xml:id="i-RSGpM2UFba3vywHAUppivL">
        <div type="motTitle" xml:id="i-Uoa9s1xHhB6nevoH5WYWsY"/>
        <div type="motSubmissionInfo" xml:id="i-GD7wVYzzECJU7JQbQ6pHwo"/>
      </div>
      <div type="motBody" xml:id="i-K2G7Bsm3SKoKy8pJbC5iMG">
        <div xml:id="i-5bdzTzQz8hGo4GWyTiVswN">
          <p xml:id="i-X5GHPN3hqYXk5Jhg32HWL3">
            1999/2000 mnr: MJ540 pnr: s13069
          </p>
          <p xml:id="i-FDXfFKva3r4CFGDpVtaHAB">
            Motion till riksdagen
          </p>
          <p xml:id="i-LD68gySRwe2VNhVha33pe5">
            1999/2000:MJ540 av Ronny Olander m.fl. (s)
          </p>
          <p xml:id="i-JRfGmnQjDMq45Sgf1GjPaS">
            Växtmaterial för fritidsodling
          </p>
          <p xml:id="i-96WBXiV7UE8zykvuSQLKQB">
            Trädgårdsodling är en uppskattad fritidssysselsättning för en
            stor del av befolkningen i nästan alla samhällsgrupper. Koloniträdgårdar
            och odlings- lotter gör trädgårdsodlingen tillgänglig även för
            dem som inte bor i småhus. Samtidigt som fritidsodlingen är ett
            av våra allra största fritidsintressen har den en rad positiva
            samhällseffekter: Trädgårdarna gör våra städer trivsammare och
            berikar den biologiska mångfalden. Trädgårdsarbetet ger ekologisk
            insikt och är bra för folkhälsan; det betyder utevistelse och
            motion och stimulerar konsumtionen av hälso- samma trädgårdsprodukter
            — som dessutom går den kortaste vägen från jord till bord och
            sparar både transporter och förpackningar. Det är därför ett samhällsintresse
            att förutsättningarna för fritidsodlingen inte försämras utan
            i stället främjas. Det är angeläget att fritidsodlarna har tillgång
            till ett rikt utbud av friskt och sortäkta växtmaterial som är
            väl anpassat till de odlingsbetingelser som råder i vårt land.
            Vårt inträde i EU har emellertid inneburit att merparten av de
            tidigare ganska hårda svenska kvalitetskraven på plantor som saluförs
            till fritidsodlare har slopats. De nya EU-reglerna för växtkvalitet
            har betydelse nästan enbart för handeln med s.k. förökningsmaterial
            och berör således inte försäljningen till konsumenterna/ fritidsodlarna.
            Det är således fritt fram för oseriösa företag att sälja olämpligt
            växtmaterial på den svenska marknaden och bla bortse från att
            klimat- förhållandena är annorlunda hos oss jämfört med större
            delen av EU. För
          </p>
          <p xml:id="i-T99shhEX2Z6yWucbhQoFFy">
            fruktträd, buskar m m var det tidigare obligatoriskt att ange
            i vilka växtzoner (klimatzoner) inom landet där odling kunde rekommenderas,
            medan många trädgårdsväxter i dag säljs utan sådan uppgift. Seriösa
            företag i Sverige som fortfarande tillämpar de tidigare gällande
            kvalitetskraven utsätts nu för lågpriskonkurrens med växter som
            före EU- inträdet inte hade fått säljas på grund av dålig kvalitet,
            olämplighet för svenska odlingsförhållanden eller bristfällig
            konsumentinformation. Det är bra om sortimentet av lämpligt växtmaterial
            kan utökas, men det är nu ofta omöjligt för kunden att bedöma
            kvaliteten på det som saluförs och att förstå var och hur det
            kan odlas. Fritidsodlingens organisationer informerar om angelägna
            konsumentfrågor, men detta försvåras ofta av den bristfälliga
            informationen från producenterna. För plantskoleväxter saknas
            dessutom en opartisk sortprovning. Tillgången och kvaliteten på
            köksväxtfröer påverkas också av EU- reglerna. Tidigare var det
            tillåtet att sälja småförpackningar av fröer som inte
          </p>
          <pb facs="riksdagen-motions-pdf/data/199900/mot_199900_MJ_0540/mot_199900_MJ_0540-0002.pdf"/>
          <p xml:id="i-7NqZqPxrh2QUiNVL8Y7DYA">
            var upptagna på de officiella frölistorna. Detta är nu förbjudet,
            utom när det Mot. 1999/2000 gäller en del gamla frösorter. Det
            är således inte längre tillåtet att till exempel MJI540 sälja
            grönsaksfröer från Canada eller Japan som genom sin härdighet
            är särskilt lämpade att odla i landets norra delar. Å andra sidan
            medger EU- reglerna att fröer som är direkt olämpliga i svenska
            klimatförhållanden ändå får säljas här för att de finns med på
            listan över godkända sorter i något EU- land. Det borde därför
            åtminstone finnas krav på att Sveriges extrema klimatförhållanden
            jämfört med nästan hela EU-området beaktas vid utform- ningen
            av varuinformation och marknadsföringsregler. Eftersom det är
            ett samhällsintresse att stödja fritidsodlingen på olika sätt
            är det orimligt att det tidigare ganska goda konsumentskyddet
            på detta område nästan helt har upphävts.
          </p>
          <p xml:id="i-GbTFmGnmVUj88zEUwzX9sX">
            Hemställan
          </p>
          <p xml:id="i-QNC5ByxtCHCUvjDCPQc5zV">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att berörda myndigheter inom ramen för sina olika ansvarsområden,
            skall bevaka att fritidsodlarna som konsumen- ter av växter och
            fröer får tillgång till bästa möjliga växtmaterial och konsumentinformation,
            2. att riksdagen som sin mening ger regeringen till känna vad
            i motionen anförts om vikten av att Sverige gentemot EU bör verka
            för att beakta fritidsodlingens behov av konsumentskydd och konsument-
            information med hänsyn till de klimatiska förhållandena.
          </p>
          <p xml:id="i-79LerWQVuyRWEQvzxBCaxG">
            Stockholm den 5 oktober 1999
          </p>
          <p xml:id="i-QoBfWeyBesQaYnS3yPLQaV">
            Ronny Olander (s) Siw Wittgren-Ahl (s) Ingemar Josefsson (s)
            Inger Segelström (s) Claes-Göran Brandin (s) Eva Arvidsson (s)
            Ola Rask (s) Monica Green (s) Berit Andnor (s) Anne Ludvigsson
            (s) Elisebeht Markström (s)
          </p>
          <p xml:id="i-7EVuTUqRfT8YyrFHRLCVMZ">
            Agneta Brendt (s)
          </p>
        </div>
      </div>
    </body>
  </text>
</TEI>
