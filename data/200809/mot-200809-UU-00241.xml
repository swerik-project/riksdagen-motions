<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00241">
  <teiHeader>
    <fileDesc>
      <titleStmt>
        <title>Revision av EU:s säkerhetsstrategi</title>
        <author corresp="i-2Gu4ZGJPSHe5VzhGSDaUPk i-RJ83sTtQ8c3R3VD4B55j8P">av Inger Jarl Beck och Åsa Lindestam (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Revision av EU:s säkerhetsstrategi</title>
          <idno type="rdwebb">GW02U241</idno>
          <rs type="number">U241</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U241/text</ref>
          <ref type="dokument_url_html">http://data.riksdagen.se/dokument/GW02U241</ref>
          <ref type="dokumentstatus_url_xml">http://data.riksdagen.se/dokumentstatus/GW02U241</ref>
          <ref type="doc">http://data.riksdagen.se/fil/5D01BE5C-BFD0-4203-BEC9-8AAD633625C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MnaGewbwNXJdnts8vmj5dE" type="signed"/>
        <correspContext corresp="i-MnaGewbwNXJdnts8vmj5dE">
          <note type="signatory" corresp="i-2Gu4ZGJPSHe5VzhGSDaUPk"/>
          <note type="signatory" corresp="i-RJ83sTtQ8c3R3VD4B55j8P"/>
        </correspContext>
        <correspAction xml:id="i-GLqzU3qr7pah1v2HwQZrrx" type="numbering">
          <date when="2008-10-06"/>
        </correspAction>
        <correspAction xml:id="i-UUNzBPXQLZ7QwkxdcKozQc" type="submission">
          <date when="2008-10-02"/>
        </correspAction>
        <correspAction xml:id="i-DYnuxQ5Z12vjpYzj99Kw3C" type="transfer">
          <date when="2008-09-30"/>
        </correspAction>
        <correspAction xml:id="i-5cDnutekFJ8zsXEj4Lu1VK" type="assigned"/>
        <correspContext corresp="i-5cDnutekFJ8zsXEj4Lu1VK">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5xkMXWtokKKiPmCs3vHRNe" type="motBody">
        <div xml:id="i-4bPf3mFaZSTx85J1LfupKx" type="motProposal" subtype="förslag">
          <head xml:id="i-DDLgW2wjwTKZebJrTjoMX6">
            Förslag till riksdagsbeslut
          </head>
          <p xml:id="i-MyDeEDwro3yto4fbSJHu9b">
            Riksdagen tillkännager för regeringen som sin mening vad som
            anförs i motionen om vilka frågor Sverige bör driva i revisionen
            av Europeiska unionens säkerhetsstrategi.
          </p>
        </div>
        <div xml:id="i-N7raQe8G9Rk7zgsbW8NfPd" type="motContent">
          <head xml:id="i-WiRUrKcBuiMct6UZZCKwsZ" type="h1">
            Motivering
          </head>
          <p xml:id="i-FhVE8LrKHRt8kjgZJnpZrS">
            Sverige bör lyfta fram följande frågor i revisionen av den europeiska
            säkerhetsstrategin:
          </p>
          <p xml:id="i-FYYEtb8xATzkMERef5Txdb">
            I revisionen av EU:s säkerhetsstrategi bör EU tydliggöra det
            säkerhetskoncept som tillämpas i strategin. Europeisk säkerhet
            bör sätta människan och människans behov i centrum. I en reviderad
            version av strategin bör EU ex plicit erkänna att europeiska medborgare
            inte är säkra förrän alla människor är det, oavsett vilken region
            de bor i eller vilket kön de har.
          </p>
          <p xml:id="i-VGXsuXfzLF2BK6WTZ7xeJx">
            I revisionen av säkerhetsstrategin bör vikten av det civila samhället
            som grund för legitima och demokratiska styren bekräftas.
          </p>
          <p xml:id="i-42NCzry8N9y7AwKitXgnZJ">
            Expertisen hos organisationer i det civila samhället, särskilt
            kvinnoorganisationer, bör erkännas och behovet av dialog, koordinering
            och samarbete med dem uttryckas.
          </p>
          <p xml:id="i-5J69JFbEVXik3h9qepiqZE">
            Könsrelaterat våld, oavsett om det riktas mot kvinnor, män eller
            barn, bör inkluderas som en specifik kategori och listas som en
            av nyckelhoten i den uppdaterade versionen av den europeiska säkerhetsstrategin.
          </p>
          <p xml:id="i-QHvTgwRVQu6hTFX6BZhuV8">
            Säkerhetsstrategin bör hänvisa till förslagen i FNSR 1325 och
            FNSR 1820 och uttala en politisk förpliktelse att leva upp till
            dessa förslag.
          </p>
          <p xml:id="i-VrwcHfqy4YQeeG56DkGxvA">
            Den europeiska säkerhetsstrategin från 2003 utgör ramverket för
            hur de olika medlemsländerna ska agera internationellt och hur
            den gemensamma utrikes- och säkerhetspolitiken ska utformas. Det
            pågår nu en revision av strategin, och planen är att Europeiska
            rådet ska anta en ny strategi i december 2008.
          </p>
          <p xml:id="i-BA2Ef61BTGPHZEo8q3wddA">
            I säkerhetsstrategin beskrivs inledningsvis de samtida hoten
            mot säkerheten som främst inomstatliga, och strategin påpekar
            att de som drabbas i första hand är civila. EU beskriver en ny
            världsordning där levnadsförhållanden i en region kan ha en indirekt
            eller direkt påverkan på människors säkerhet i en annan region.
            EU tar avstånd ifrån en politik som bygger på en traditionell
            syn på säkerhet där nationsstaten står i fokus. Det är en syn
            som genererar maktpolitiska strategier och som inte är anpassad
            för att hantera hot i den nya världsordning som växt fram i globaliseringens
            era. I stället lyfts en fredsfrämjande och konfliktförebyggande
            politik fram som ska bygga på demokrati, multilateralt samarbete
            och en nära koppling till FN.
          </p>
          <p xml:id="i-N9CFKW6hrVR6n61jW9Dw9z">
            Samtidigt är det ett annat säkerhetsperspektiv som ligger till
            grund då EU beskriver och listar de mest framträdande hoten i
            dag. Terrorism återupprepas som ett av de största hoten mot säkerheten,
            samtidigt som terrorism nästan uteslutande riktas mot stater.
            Underliggande orsaker till terrorism som fattigdom och brist på
            respekt respekt för de mänskliga rättigheterna ges mindre fokus.
            EU diskuterar ej heller hur den egna politiken och det egna agerandet
            påverkar människors säkerhet, varken inom Europas gränser eller
            utanför.
          </p>
          <p xml:id="i-F8dhUmtoDnnHiRcgcXALEc">
            EU måste tydliggöra det säkerhetskoncept som tillämpas i strategin
            och vara konsekvent i sin tillämpning. Europeisk säkerhet bör
            sätta människan och människans behov i centrum. EU bör erkänna
            att europeiska medborgare inte är säkra förrän alla människor
            är det, oavsett vilken region de bor i eller vilket kön de har.
          </p>
          <p xml:id="i-UbmvzdEtTNoLkZmxnsLS8T">
            I säkerhetsstrategin identifieras icke-statliga aktörer som en
            ny viktig aktör i den nya världsordningen. De icke-statliga aktörer
            som lyfts fram är emellertid enbart de aktörer som skapar osäkerhet,
            dvs. terroristgrupper och den organiserade brottsligheten.
          </p>
          <p xml:id="i-G5yxkfU8zHtwEjuUf8z4fq">
            Under de senaste decennierna har icke-statliga aktörer i det
            civila samhället och NGO:er spelat en allt viktigare roll i arbetet
            för att förhindra väpnade konflikter, bygga hållbar fred och för
            att försvara mänskliga rättigheter. Den politik som EU inledningsvis
            gör anspråk på, dvs. en konfliktförebyggande och fredsfrämjande
            politik som grundas på multilaterism och samarbete, förutsätter
            starka, legitima och demokratiska styren vilka i sin tur är beroende
            av en aktiv involvering av det lokala, civila samhället. Vidare
            har organisationer i det civila samhället i Europa utvecklat en
            expertis vad gäller involveringen av det lokala civila samhället
            i konfliktdrabbade länder. Kvinnoorganisationer t.ex. spelar en
            avgörande roll i arbetet för kvinnors rättigheter, kvinnors organisering
            och för att öka kvinnors deltagande.
          </p>
          <p xml:id="i-5e2RK5B56hqjtxBNou69zm">
            För att EU ska kunna leva upp till sina humanistiska policyer
            och värderingar och till en politik grundad på konceptet mänsklig
            säkerhet snarare än staters säkerhet måste EU dels erkänna det
            civila samhällets viktiga roll som en grundförutsättning för legitima
            och demokratiska styren, dels erkänna den expertis som organisationer
            i det civila samhället besitter och utrycka vikten av dialog,
            koordinering och samarbete med dem i den europeiska säkerhetsstrategin.
          </p>
          <p xml:id="i-Qqdc6JqcHWuTuAc8iBxh3v">
            EU bör också konsekvent utgå ifrån konceptet mänsklig säkerhet
            då EU listar de främsta och mest aktuella hoten mot säkerheten.
            Genusrelaterat våld är ett av de största hoten mot mänsklig säkerhet.
            Enligt FN utgör genusrelaterat våld en av de allvarligaste och
            mest utbredda överträdelserna av mänskliga rättigheter. Diskriminering
            och våld ökar risken för konflikt och hindrar och omöjliggör varaktig
            fred.
          </p>
          <p xml:id="i-VEDkSBGnTuYC4pEoNDj9Sj">
            Kopplingen mellan jämställdhet och internationell säkerhet blev
            officiellt erkänt i och med att FN:s säkerhetsråd antog resolution
            1325 om kvinnor, fred och säkerhet år 2000. Resolutionen understryker
            det brådskande behovet av att öka kvinnors deltagande i fredsbyggande
            och att tillgodose de särskilda skydd som behövs för att säkra
            kvinnors och flickors säkerhet under konflikter. För att vidare
            understryka de förödande effekterna av genusrelaterat våld i konflikter
            antogs resolution 1820 i juni 2008. I den krävs att sexuellt våld
            upphör i konflikter och sexuellt våld erkänns som en typ av handling
            som bidrar till att konflikter förstärks och att fredsprocesser
            hejdas.
          </p>
          <p xml:id="i-39SqbUFKUAgk7BjYC19Vp2">
            Mänskliga rättigheter och jämställdhet och dess koppling till
            demokrati och hållbar utveckling utgör grunden i flera olika internationella
            instrument som är erkända av EU:s medlemsländer: från Cedaw, till
            Pekingdeklarationen och Platform for Action, millenniemålen, FNSR
            1325 och FNSR 1820.
          </p>
          <p xml:id="i-F2uWAjT768iHu3v6h9UScj">
            EU förbinder sig till dessa olika instrument och borde aktivt
            arbeta med deras fullständiga implementering, inte bara inom medlemskapet
            utan också i sina relationer och avtal till tredje part, detta
            genom att erkänna genusrelaterat våld som en av de allvarligaste
            hoten mot mänsklig säkerhet i den europeiska säkerhetsstrategin
            samt genom att hänvisa till förslagen i FNSR 1325 och FNSR 1820
            och uttala en politisk förpliktelse att leva upp till dessa förslag.
          </p>
        </div>
        <div xml:id="i-YHGyRpBgE6pBT2izGWYWYx" type="motSignatures">
          <list xml:id="i-6DEXgJWaN1tbGkTdMEZQdF">
            <item xml:id="i-2LBJzzEyNxEzFgag2qRZU6" who="i-2Gu4ZGJPSHe5VzhGSDaUPk">
              Inger Jarl Beck (s)
            </item>
            <item xml:id="i-5v3NH6jctVAot8KFXsMjsF" who="i-RJ83sTtQ8c3R3VD4B55j8P">
              Åsa Lindestam (s)
            </item>
          </list>
        </div>
      </div>
    </body>
  </text>
</TEI>
