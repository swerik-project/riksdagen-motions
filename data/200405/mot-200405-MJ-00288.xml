<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_288/mot_200405_MJ_288-0001.pdf"/>
      <pb facs="riksdagen-motions-pdf/data/200405/mot_200405_MJ_288/mot_200405_MJ_288-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ288 pnr: c562
          </p>
          <p>
            Motion till riksdagen 2004/05:MJ288
          </p>
          <p>
            av Annika Qarlsson och Sven Bergström (c)
          </p>
          <p>
            Naturvårdsavtal för att säkra biologisk mångfald
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att använda större andel av anslagna medel för åtgärder
            för biologisk mångfald till tecknande av naturvårdsavtal.
          </p>
          <p>
            Motivering
          </p>
          <p>
            Avsättningar av skogsmark till naturreservat har blivit en allt
            mer omfattande verksamhet sedan mitten av 90-talet. Varje år satsas
            nära 200 miljoner kronor i statsbudgeten. Inom ramen för miljömålet
            ”levande skogar” är statens ambition nu att närmare 1 miljon ha
            skogsmark skall avsättas. Hälften av detta förväntas avsättas
            på frivillig väg av den enskilde skogsägaren. Vi är övertygade
            om att de allra flesta skogsägare känner ett stort ansvar att
            bevara skogsmiljöer som har stora kultur- och miljövärden. Många
            av de naturvärden som nu resulterar i reservatsbildningar har
            ju sin grund i hur skogens skötts genom århundraden. En skötsel
            som utförts av intresserade och engagerade ägare, som varit föregångare
            avseende naturvården. Att skapa särskilt värdefulla skogsmiljöer
            tar av naturliga skäl lång tid. Skogsbruk är en verksamhet som
            bygger på långsiktighet, när du i vuxen ålder planterar skog vet
            du att det inte är du själv som kommer att dra någon större ekonomisk
            nytta av investeringen. Långsiktigheten omfattar därför ofta mer
            än en generation. För den som skapat intressanta och värdefulla
            skogsområden, och samtidigt haft en långsiktigt ekonomisk planering
            för sitt skogsinnehav, kan statens intresse för detta skogsområde
            komma som en obehaglig överraskning. Alltför ofta rapporteras
            dessutom att statens representanter utan markägarens vetskap inleder
            arbetet för att skydda ett skogsområde. Vi menar att utgångspunkten
            alltid måste vara att skyddande av enskilt ägd skog skall ske
            i samråd med ägaren.
          </p>
          <pb facs="riksdagen-motions-pdf/data/200405/mot_200405_MJ_288/mot_200405_MJ_288-0002.pdf"/>
          <p>
            2004/05:MJ288
          </p>
          <p>
            De möjligheter som staten idag, via skogsvårdsstyrelsen eller
            länsstyrelsen, besitter för att skydda mark är inte bara naturreservat
            utan naturvårdsavtal och biotopskydd kan också användas. Enligt
            vår uppfattning bör en större andel av anslagna medel användas
            för att skriva långsiktiga skötselavtal, enligt modellen naturvårdsavtal,
            med markägarna. Detta skulle enligt vår mening vara meningsfullt
            av ett flertal anledningar. Skötselavtal innebär att man inte
            kommer i konflikt med äganderätten. Markägaren får betalt för
            att producera naturvärden, istället för att producera virkesvärde.
            Sysselsättningsunderlaget för det enskilda företaget finns kvar,
            vilket gör att företaget kan utvecklas och leva vidare, sannolikt
            till stort gagn för de marker som inte ingår i avtalet. Slutsatsen
            blir att en större andel av medlen för bevarande av den biologiska
            mångfalden skall användas för naturvårdsavtal. Naturvårdsavtalens
            utformning avseende avtalstidens längd, omfattning och ersättningsformer
            bör därutöver präglas av större flexibilitet. Detta är av betydelse
            då ett objekt sällan är det andra likt. Grundläggande för hela
            avtalet skall dock vara samförstånd mellan staten och berörd skogsägare.
            Detta bör ges regeringen tillkänna.
          </p>
          <p>
            Stockholm den 29 september 2004
          </p>
          <p>
            Annika Qarlsson (c) Sven Bergström (c)
          </p>
        </div>
      </div>
    </body>
  </text>
</TEI>
