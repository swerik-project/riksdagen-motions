<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__1080/mot_1970__fk__1080-001.pdf"/>
      <fw xml:id="i-3LcuGWH2P8gZhjpid5eQrJ">
        4 Motion i Första kammaren, nr 1080 år 1970
      </fw>
      <div type="motHeader" xml:id="i-JHkEumoKaK3bW8YdnhS83Z">
        <div type="motTitle" xml:id="i-Urt2GbZrv7sH1CZf6T68X2"/>
        <div type="motSubmissionInfo" xml:id="i-Wacqp3rGdvGQXBrYYASbdu"/>
      </div>
      <div type="motBody" xml:id="i-5G3neQedmM7THxpCMVab6P">
        <div xml:id="i-9S5URh7NuGyEJCfja3BXtx">
          <p xml:id="i-3nkEa3cmwB2q1mfY6QtpC3">
            Nr 1080
          </p>
          <p xml:id="i-Hyb5GH8wpfUZMwNvurzp3p">
            Av herr Skårman m. fl., i anledning av Kungl. Maj:ts proposition
            nr 37, angående samordning av veterimärhögskolans verksamhet med
            annan forskning och utbildning m.m.
          </p>
          <p xml:id="i-KTr1m33rgqHSJahUXwHRUy">
            (Lika lydande med motion nr 1266 i Andra kammaren)
          </p>
          <p xml:id="i-8KyvY5LPfSDeVnJpGiH8GJ">
            Kungl. Maj:ts proposition nr 37 till riksdagen angående samordning
            av veterinärhögskolans verksamhet med annan forskning och utbildning
            är från lokaliseringssynpunkt ett märkligt aktstycke. I en tid
            då man allvar- ligt strävar efter att minska trycket på storstadsregionerna
            och överväger att flytta ut verk och myndigheter, som har nära
            kontakt med rikets för- valtning och av ålder och hävd hör en
            huvudstad till, föreslås i denna propo- sition att veterinärhögskolan
            och statens veterinärmedicinska anstalt skall omflyttas från en
            plats inom storstaden till en annan plats inom samma överhettade
            storstadsregion. Det måste finnas synnerligen starka skäl, när
            man vid en påtvingad omlokalisering av denna art ändå frångår
            principen att inte ytterligare öka trycket inom ett överhettat,
            expansivt område. Granskar man emellertid motiven för den föreslagna
            lokaliseringen till Uppsala finner man dels att förslagen bygger
            på en synnerligen begränsad utredning, inskränkt till alternativen
            Stockholm och Uppsala, dels att åsik- terna hos de närmast berörda
            visserligen är något delade om den slutliga lös- ningen men att
            alla är rörande eniga om att den föreslagna lokaliseringen är
            otillfredsställande med hänsyn till tillgången på kliniskt material.
            Veteri- närmedicinska föreningen och Sveriges förenade studentkårer
            går i en skrivelse till jordbruksministern den 5 mars 1970 så
            långt att man talar om ”sådana lösningar som kommer att få en
            prägel av halvmesyr och som per- manentar defekter i den svenska
            veterinärmedicinska utbildningen” och inte längre fram kan accepteras.
            Man kräver därför att klinisk veterinär- medicinsk utbildning
            snarast förlägges till Skaraområdet. Med anledning av den oro
            inom forskar-, lärar- och studentkretsar som låtit höra av sig
            inför den befarade förläggningen av veterinärhögskolan till Uppsala
            säger departementschefen på s. 43 i propositionen följande: Från
            olika håll har lagts fram förslag om förläggning av veterinär-
            högskolan till Skara- eller Lundområdet. I dessa områden saknas
            tillfreds- ställande möjligheter till integrering med de lantbruksvetenskapliga
            äm- nesområdena, varför en lokalisering dit ej kan anses lika
            fördelaktig som till Uppsala. För en placering i Skara talar den
            goda tillgången på de eko-
          </p>
          <p xml:id="i-VtHDowCxDJ5DiViASakat2">
            nomiskt viktiga husdjuren och där redan befintliga veterinära
            inrättningar. Försöksgården i Skara skall alltjämt drivas. Från
            veterinärhögskolans si-
          </p>
          <pb facs="riksdagen-motions-pdf/data/1970/mot_1970__fk__1080/mot_1970__fk__1080-002.pdf"/>
          <fw xml:id="i-5v6LuqCiWfme2dWT4X2jyk">
            Motion i Första kammaren, nr 1080 år 1970 5
          </fw>
          <p xml:id="i-NHh7QdzJYRb9XxKsyg5GZC">
            da har framhållits att den bör ges möjlighet att i ökad omfattning
            utnyttja det rika djurmaterialet i Skaraborgs län. Jag delar denna
            uppfattning. Det bör vara en avgjord fördel såväl för denna högskola
            som även för lant- brukshögskolan att i ökad utsträckning kunna
            få tillgång till dessa djur. Det bör särskilt utredas i vilka
            former detta lämpligast bör ske. Jag avser att återkomma till
            Kungl. Maj:t i denna fråga.
          </p>
          <p xml:id="i-Lcc47kRuduweGHLjS82eGC">
            Då huvudargumentet för lokaliseringen och måhända det enda bärande
            motivet för lokaliseringen till Uppsala synes vara integrationen
            mellan ve- terinärhögskolans och lantbrukshögskolans institutioner
            och man på flera ställen i propositionen trycker på den breda
            kontaktytan mellan framför allt lantbrukshögskolans husdjursämnen
            och veterinärhögskolans institu- tioner för sjukdomsgenetik och
            husdjurshygien, finnes anledning att när- mare ta del av Sveriges
            veterinärförbunds redogörelse för förhållandena på det internationella
            planet. Uppgifterna har inte bestritts. Som typexempel må nämnas
            Holland. Härom skriver man:
          </p>
          <p xml:id="i-2axqT5yP8tjWH6uSRBA2nV">
            Det synes oss särskilt anmärkningsvärt att lantbrukshögskolan
            i sin skildring av veterinära utbildningsförhållanden utomlands
            ej berört Hol- land. Den veterinärmedicinska fakulteten vid universitet
            i Utrecht är en av de största och modernaste i Europa. Efter beslut
            om omlokalisation är den nu under uppförande och den är därför
            av ett alldeles särskilt intresse för den aktuella debatten. I
            samband med omlokaliseringen föreslogs nämligen från agrarvetenskapligt
            håll att högskolan skulle samlokaliseras och del- vis integreras
            med landets agrarvetenskapliga högskola. Denna tanke upp- gavs
            emellertid, sedan en expertgrupp, vars utredningsuppdrag inkludera-
            de studiebesök vid ett flertal av Europas veterinärhögskolor,
            konstaterat att kontaktytorna mellan de båda högskolorna ej var
            av sådan art eller om- fattning att samlokalisation var motiverad.
          </p>
          <p xml:id="i-FK3LcFPshd7LSCpywggKq4">
            Om man således kan konstatera, att Stockholmslokaliseringen är
            orea- listisk och att Uppsalalokaliseringen inte innebär lättande
            av trycket på den expansiva storstadsregionen och därjämte för
            med sig en extra för- läggning av klinisk utbildning till annan
            ort, Skara, så återstår som alter- nativ huvudsakligen två förläggningsplatser,
            nämligen Lund och Skara. Om kontaktytorna med humanmedicin vore
            avgörande, kunde ju Lund tän- kas som alternativ. Men även här
            gäller att förläggningen skulle ske till ett expansivt område,
            där urbaniseringsprocessen tränger på och kommer att göra förhållandena
            relativt osäkra för framtiden och säkerligen även här skulle framtvinga
            en fältstation på annan plats. Även om en vidgad och förutsättningslös
            utredning synes tvingande och jämväl måste omfatta Lundalternativet,
            så återstår som huvudalternativ vid översiktlig bedömning Skara.
            All utredning tyder på att här finns det största och mest omväxlande
            djurmaterialet inom lätt åtkomligt avstånd. Den prognos som gjorts
            för den framtida utvecklingen visar också att denna tillgång kommer
            att bestå.
          </p>
          <pb facs="riksdagen-motions-pdf/data/1970/mot_1970__fk__1080/mot_1970__fk__1080-003.pdf"/>
          <fw xml:id="i-P4YcAQipbXzMYjYqDEfFnt">
            6 Motion i Första kammaren, nr 1080 år 1970
          </fw>
          <p xml:id="i-V8QkZgAE2Fv2PugiNN7uN8">
            Till Skara förutsättes ju även i propositionen att en filial
            eller fältsta- tion för klinisk veterinärmedicinsk utbildning
            skall inrättas som komple- ment till storstadsförläggningen. Här
            finns stora markresurser för ut- byggnad och här finns gammal
            fin tradition och kultur på det veterinära området sedan Peter
            Hernquist här 1775 grundade Sveriges första och en av världens
            äldsta veterinärinrättningar, som sedan oavbrutet verkat till
            landets och bygdens fromma. Under alla förhållanden kan konstateras
            att i och med att avvägningen endast skett mellan alternativen
            Stockholm, som är otänkbart, och Upp- sala har lokaliseringen
            icke blivit fullständigt utredd. Med anledning av vad sålunda
            anförts får vi hemställa, att riksdagen A) avslår proposition
            nr 37; och B) hemställer att Kungl. Maj:t verkställer en skynd-
            sam utredning om förläggning av veterinärhögskolan och statens
            veterinärmedicinska anstalt utanför storstadsom- rådet och i första
            hand till Skara.
          </p>
          <p xml:id="i-Rg5m6bSAmysQ5kwTrLc5B7" type="date">
            Stockholm den 7 april 1970
          </p>
          <p xml:id="i-PpPnxqbR3g8JqbuHuTdXvT">
            Bo Skårman (fp)
          </p>
          <p xml:id="i-LVjeAwPxkSJrYyjSYLQfV">
            Gudmund Ernulf (fp) Gunnar Skagerlund (fp) Karl Kilsmo (fp)
          </p>
        </div>
      </div>
    </body>
  </text>
</TEI>
