<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01907">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:76 angående samhällsinsatser på läromedelsområdet.</title>
        <author>av herr Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:76 angående samhällsinsatser på läromedelsområdet.</title>
          <idno type="rdwebb">FW021907</idno>
          <rs type="number">1907</rs>
          <ref type="dokument_url_text">http://data.riksdagen.se/dokument/FW021907/text</ref>
          <ref type="dokument_url_html">http://data.riksdagen.se/dokument/FW021907</ref>
          <ref type="dokumentstatus_url_xml">http://data.riksdagen.se/dokumentstatus/FW021907</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-7Egwe1uGRY25sbuMMRt63f</idno>
            <name>BERT STÅLHAMMAR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5YySnUaCpS54wJxVp1X9Q4</idno>
            <name>GUNNAR RICHARDSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MRXhjLELm8e1GE33kJAxUg" type="signed"/>
        <correspContext corresp="i-MRXhjLELm8e1GE33kJAxUg">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-7Egwe1uGRY25sbuMMRt63f"/>
          <note type="signatory" corresp="i-5YySnUaCpS54wJxVp1X9Q4"/>
          <note type="signatory" corresp="i-T2HHh5Dnznvs9cz9kr2oG4"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1907/mot_1973__1907-001.pdf"/>
      <fw xml:id="i-KGKRQJvCArtaF89ioz7N1k">
        Mot. 1973:1907 9
      </fw>
      <div xml:id="i-Rh1beucQNvjiionRneZtzk" type="motHeader">
        <div xml:id="i-XAtGUbmhqbmoGzFXjsLYy" type="motTitle"/>
        <div xml:id="i-8piX4rnqAS9YUmz99GUDr1" type="motSubmissionInfo"/>
      </div>
      <div xml:id="i-NkWGNi1M8sGHyNXZydocne" type="motBody">
        <div xml:id="i-WQGv3BePP2ugwvgK3wZWPC">
          <p xml:id="i-UpPdQ4vSzCgWEjebc5qBsR">
            Nr 1907
          </p>
          <p xml:id="i-Wz1DBYpecfFkD7fLosvb8j">
            av herr Wikström m. fl. i anledning av Kungl. Maj:ts proposition
            1973:76 angående samhällsinsat- ser på läromedelsområdet.
          </p>
          <p xml:id="i-DRJm8qP2AySAJr1fWzWNyD">
            Balansgången
          </p>
          <p xml:id="i-LLryJsHEa1ggkWoq61nFxb">
            Utvecklingen och produktionen av läromedel präglas för närvarande
            av en balansgång mellan två motstridande krav. Å ena sidan ställer
            den nya skolan stora krav på kvalificerade läromedel; de är helt
            enkelt en av förutsättningarna för att syftet med skolreformerna
            skall uppnås. Å andra sidan har skolkostnaderna stigit så kraftigt
            under 1960-talet att det är förståeligt att kommuner och andra
            huvudmän nu försöker hålla dem tillbaka. Under de senaste åren
            har detta särskilt gått ut över läromedels- sidan. Från utbildningssynpunkt
            är detta läge kritiskt. Mycket talar för att 1970-talet kommer
            att präglas av en skola som i skilda former mer och mer satsar
            på individuella studiegångar, där större hänsyn kan tas till den
            enskilde elevens förutsättningar, behov och ambitioner. Samtidigt
            kom- mer sannolikt lärarrollen att kraftigt förändras. När det
            gäller stora delar av vuxenutbildningsfältet är det fråga om att
            läraren måste nyorientera sig och finna former för att arbeta
            tillsammans med elever med skiftande bakgrund och studieinriktning.
            Skall dessa förändringar kunna genomfö- ras krävs med nödvändighet
            ett mer kvalificerat läromedelsutbud. I ett läge där utbildningskostnaderna
            för närvarande tycks ha nått ett maximum är det naturligt att
            stat och kommun försöker finna besparingsmöjligheter och vägar
            att bättre utnyttja tillgängliga resurser. Sådana åtgärder får
            emellertid inte leda till att skolan får svårare att fullgöra
            sina pedagogiska uppgifter eller stå i strid med viktiga utbild-
            ningsmål. En alltför långtgående återhållsamhet på läromedelssidan
            kan lätt få sådana följer. Att knappa in på de pedagogiska redskapen
            kan dessutom skapa en undervisningssituation där övriga anordningar
            i skolan blir mer eller mindre värdelösa. Den sparsamhet på läromedelssidan
            som många kommuner iakttar i dag är knappast resultatet av en
            samlad bedömning av var man kan göra de största inbesparingarna
            utan att äventyra skolans möjligheter att fungera tillfredsställande.
            Läromedelskostnaderna svarar f. n. för ca 5 Z av de samlade utgifterna
            för skolan (exkl. investeringar) och för ca 13 7 av den kommunala
            skolbudgeten. De vinster som finns att hämta på denna sektor är
            därför relativt begränsade i förhållande till de besparingar som
            kan göras på andra områden. Att läromedelskostnaderna likväl kommit
            att stå i centrum för besparingsintresset sammanhänger i stället,
            åtminstone till en del, med
          </p>
          <pb facs="riksdagen-motions-pdf/data/1973/mot_1973__1907/mot_1973__1907-002.pdf"/>
          <fw xml:id="i-Ue8K132TMzeWh2JL9z5Lv3">
            Mot. 1973:1907 10
          </fw>
          <p xml:id="i-NC9FzkXxSiJ6n6FsxJ7tCn">
            kostnadsfördelningen mellan stat och kommun. Med nuvarande statsbi-
            dragsbestämmelser har kommunerna inga möjligheter att väga t.ex.
            lärarinsatser och läromedelsinsatser mot varandra när det gäller
            att möta kostnadsökningar. Eftersom en stor del av de kommunala
            utgifterna också är bundna, t. ex. för lokaler, kommer besparingsansträngningarna
            att inriktas på områden som svarar för en relativt liten del av
            skolans kostnader, vilket får till följd att dessa områden drabbas
            hårdare än vad som kanske blivit fallet vid en mer samlad bedömning.
            En annan och friare utformning av statsbidraget, vilket vid upprepade
            tillfällen begärts av folkpartiet, bör ge kommunerna större möjligheter
            att väga alla kostnader inom skolväsendet mot varandra. Sparsamheten
            på läromedelssidan har bl. a. resulterat i att det blivit allt
            vanligare att eleverna inte får behålla sina läroböcker utan endast
            erhåller dem som lån. Från kommunernas sida har man länge efterlyst
            större frihet att själv få avgöra vilka böcker som skall lämnas
            som lån resp. gåva. Framväxten av läromedelssystem, där olika
            media kombineras, motiverar i och för sig en ändring av nuvarande
            bestämmelser. Uppenbar- ligen finns det också läroböcker som aldrig
            tas fram eller kommer till användning sedan de använts i undervisningen.
            I dessa fall är otvivelaktigt ett låneförfarande motiverat. Samtidigt
            måste dock garantier skapas mot att ett lånesystem inte blir så
            utbrett att det får negativa effekter från utbildningssynpunkt.
            Att inte kunna gå tillbaka för att repetera passerade avsnitt,
            att inte kunna utnyttja äldre läroböcker som uppslagsverk kan
            lätt få sådana följder. Den starka satsning på studieteknisk träning
            som karakteriserat utvecklingen inom hela skolväsendet under 1960-talet
            riskerar att helt saboteras av en missriktad sparsamhet, som berövar
            eleverna deras viktigaste redskap. Förutsättningen för att kommunerna
            skall ges den större handlingsfri- het som föreslås i propositionen
            är att det samtidigt fastslås att de grundläggande läroböckerna
            i varje ämne skall vara elevernas personliga egendom. Detta torde
            också vara innebörden av det uttalande från utbildningsutskottet
            som citeras i propositionen. I vissa ämnen räcker det då inte
            med att eleverna bara erhåller en bok. I t. ex. språken måste
            både textbok och — i förekommande fall — grammatikbok räknas till
            de grundböcker som eleverna bör få behålla. Undantagna från regeln
            att eleven skall få minst ett centralt läromedel per ämne föreslås
            musik, teckning, slöjd och gymnastik vara. Särskilt med tanke
            på den bredare inriktning som de båda förstnämnda ämnena numera
            har är en sådan inskränkning svårmotiverad och oacceptabel. I
            t. ex. ämnet musik används sångböcker och läroböcker i musikhistoria
            och musikteori, som är av stort värde för att stimulera eleverna
            att upprätthålla sitt musikintresse även efter skoltiden. Rätten
            att erhålla minst ett centralt läromedel som gåva bör därför gälla
            samtliga ämnen där läroböcker används i undervisningen. Även om
            pedagogiska synpunkter måste väga tyngre än ekonomiska när det
            gäller skolans försörjning med läromedel, är det självklart att
            alla ansträngningar bör göras för att hålla nere läromedelskostnaderna
            så
          </p>
          <pb facs="riksdagen-motions-pdf/data/1973/mot_1973__1907/mot_1973__1907-003.pdf"/>
          <fw xml:id="i-6oT7FCjzdcqHS3L7tLPdNW">
            Mot. 1973:1907 11
          </fw>
          <p xml:id="i-5KtX7knxCVMfcgzajrSYtG">
            mycket som möjligt. Från denna synpunkt har de förslag som läggs
            fram i propositionen föga att ge. Några nya vägar för att pressa
            läromedelskost- naderna förs knappast fram. Däremot föreslås läromedelsförlagen
            bli belastade med en rad avgifter och kostnader, vilka kommer
            att fördyra utvecklingen och produktionen av läromedel. I det
            långa loppet kommer detta med all sannolikhet att resultera i
            högre läromedelspriser. Enligt vår mening utgör en fri och effektiv
            konkurrens mellan olika typer av läromedelsförlag — kombinerad
            med en aktiv prisövervakning och bestämda krav från avnämarna
            på läromedlens tekniska utformning och kvalitet — den bästa prispressen.
            Varje monopolisering av läromedels- marknaden -— statlig eller
            enskild — resulterar ofelbart i högre priser. En annan aspekt
            som bättre än hittills måste beaktas är de kostnadsmässiga effekterna
            av de återkommande läroplansrevisionerna. Som bl. a. riksrevisionsverket
            pekat på i en studie har kostnadsanalyser av olika förslag hittills
            försummats av SÖ, delvis till följd av brister i organisationen.
            En bättre kostnadsbevakning av förslag om förändringar av skolan
            samt en förstärkning av SÖ:s möjligheter i detta avseende är därför
            angelägna. En bättre tidsmässig planering av större reformer bör
            också kunna bidra till att kostnaderna hålls nere. Den korta tid
            som stått till läromedelsförlagens förfogande vid de senaste läroplansrevisionerna
            har otvivelaktigt pressat kostnader och priser i höjden.
          </p>
          <p xml:id="i-8d4Hr1KVjmF9BMWck7VZi2">
            Staten och läromedelsproduktionen
          </p>
          <p xml:id="i-CXGpv9JXfApaunxrVWFfRs">
            I olika omgångar har starka krav rests på ett förstatligande
            av läromedelsproduktionen eller åtminstone en kraftig utbyggnad
            av det statliga inflytandet över läromedelsmarknaden. Senast vid
            den socialde- mokratiska partikongressen i somras framfördes en
            rad yrkanden med denna innebörd. BI. a. krävde Stockholms arbetarekommun
            i ett yttrande ”att samhället i princip bör svara för all produktion
            av läromedel för skolväsendet”. Från liberala utgångspunkter måste
            dock varje tanke på ett statligt läromedelsmonopol bestämt avvisas.
            Otvivelaktigt finns det problem och brister på läromedelsområdet,
            men dessa löses knappast med ett förstatligande av läromedelsproduktionen.
            Från samhällets synpunkt kan framför allt tre krav ställas på
            läromedlen: 1. De skall vara pedagogiskt lämpliga. Den pedagogiska
            utvecklingen sker i dag framför allt tack vare det skolpolitiska
            reformarbetet samt SÖ:s och lärarhögskolornas pedagogiska utvecklingsarbete.
            Inget talar för att detta arbete bättre skulle tas till vara vid
            ett statligt läromedelsmonopol än i en konkurrenssituation. Risken
            är att det blir tvärtom. Ett statligt monopolföretag har alltid
            sin marknadsandel tryggad. Det finns då risk för att den pedagogiska
            förnyelsen av läromedlen går långsamt. Några varningssignaler
            i form av minskad försäljning kommer inte att finnas för pedagogiskt
            misslyckade produkter. De nuvarande förlagen tvingas till pedagogisk
            förnyelse för att behålla sin marknadsandel.
          </p>
          <pb facs="riksdagen-motions-pdf/data/1973/mot_1973__1907/mot_1973__1907-004.pdf"/>
          <fw xml:id="i-5z6g2icABRxj7tqzuXibdS">
            Mot. 1973:1907 12
          </fw>
          <p xml:id="i-4wYQmiPRGkSSPBWdjay6uW">
            2. De skall följa läroplanens intentioner och bidra till att
            skolans mål uppnås. Att så sker garanteras bäst av att det sker
            en kontinuerlig granskning och utvärdering av läromedlen. Med
            den ordning som föreslås i propositionen kommer en sådan att ske
            genom den praktiska prövningen av läromedlen, genom läromedelsnämnden
            samt vid upprät- tandet av det centrala läromedelsregistret. 3.
            De skall vara billiga. En monopolsituation innebär sällan låga
            priser. Detta kan speciellt gälla läromedelsmarknaden, där kommunerna
            som regel tvingas inköpa produkterna oavsett pris. Höga priser
            kommer för ett monopolföretag inte att märkas i form av minskad
            försäljning. Ett statligt läromedelsmonopol är således knappast
            bästa vägen att garantera att de samhälleliga kraven på läromedlen
            uppfylls. Samtidigt rymmer det faror som saknas om enskilda, kooperativa
            och statliga förlag tillåts tävla i fri konkurrens på lika villkor.
            Framför allt innebär en monopoliserad läromedelsmarknad risk för
            styrning och likriktning och leder lätt till minskad valfrihet
            i undervisningssituationen. Att sådana farhågor har fog för sig
            framgår inte minst av läromedels- motionerna till den socialdemokratiska
            partikongressen, där den oftast återkommande kritiken går ut på
            att dagens läromedel ger uttryck för ”fel” värderingar. De ”förmedlar
            borgerliga värderingar, könsrollsför- domar och västerländskt
            kapitalistiskt världsperspektiv, inte minst på utvecklingen i
            u-länderna. Läromedel med en socialistisk utgångspunkt för sina
            resonemang lyser däremot med sin frånvaro. Till denna bild skall
            läggas en lärarkår som vanligtvis inte omfattar socialistiska
            värderingar. Det är inte svårt att föreställa sig att läroplanernas
            chanser att bli förverkligade är nära nog minimala med ett sådant
            utgångsläge”, heter det exempelvis i en av motionerna. Det är
            således inte fråga om att eftersträva större balans och allsidighet
            i läroböckerna. Först om de präglas av en socialistisk grundsyn
            kan intentionerna med den nya skolan uppnås. En annan risk med
            ett statligt läromedelsmonopol har formulerats av professor Torsten
            Husén:
          </p>
          <p xml:id="i-N212SXqqwjj6AwWqB4cLfj">
            På få områden av samhällslivet är följderna av byråkratiskt stelnande
            mera ödesdigra än inom det nuvarande utbildningsväsendet. Det
            förnyel- searbete som där pågår är till sitt väsen antibyråkratiskt
            och informellt. Frågan om statligt eller privat inom läromedelssektorn
            gäller därför ingalunda socialism kontra kapitalism — kontroll
            av den senares excesser har vi i vårt land, om någonstans, lärt
            oss etablera — utan centralistisk uniformitet kontra fritt initierad
            förnyelse.
          </p>
          <p xml:id="i-DWUV81BNoUGffYMCCRLniX">
            Mot denna bakgrund är det tillfredsställande att kunna notera
            att såväl läromedelsutredningen som departementschefen avvisar
            tanken på att staten ensam skall svara för all läromedelsproduktion.
            Däremot är departementschefen mindre klar när det gäller propåerna
            om en långtgående statlig styrning av läromedelsproduktionen.
            Naturligtvis fordras insatser från statens sida för att tillse
            att läromedel finns i tillräcklig utsträckning på alla nivåer
            och att de uppfyller vissa minimi- krav i fråga om pris och kvalitet.
            Detta bör dock ske genom på förhand
          </p>
          <pb facs="riksdagen-motions-pdf/data/1973/mot_1973__1907/mot_1973__1907-005.pdf"/>
          <fw xml:id="i-NGLBM1uCaGt5mnprZyMKTQ">
            Mot. 1973:1907 13
          </fw>
          <p xml:id="i-QfpTEKLJQKZy6p2JhQujEJ">
            uppställda regler, genom produktionsstödjande åtgärder etc. Ett
            alltför långtgående statligt ingripande i själva läroboksproduktionen
            kan lätt få samma negativa effekter som ett totalt förstatligande.
            Det anbudsförfarande vid utveckling och produktion av läromedel
            som föreslås i propositionen skapar enligt vår mening förutsättningar
            för en sådan styrning som vi avvisar. Syftet med förslaget sägs
            vara dels att försöka få fram bra läromedel till låga priser,
            dels att försöka påverka antalet parallella läromedel. Själva
            anbudsförfarandet skall enligt propositionen tillgå så att man
            i en första etapp på grundval av ett underlag från SÖ begär in
            anbud ”som omfattar kostnaderna dels för att utveckla läromedlet
            — — —, dels produktion av en viss begränsad upplaga av läromedlet,
            dels att utpröva läromedlet på konstruktionsstadiet”. Bland inkomna
            anbud skall sedan tre utses för fortsatt prövning bl. a. med utgångspunkt
            i priset. Av dessa tre väljs slutligen det eller de som visar
            sig bäst från pedagogisk synpunkt. I en andra etapp läggs en beställning
            hos producenten(-erna) på det antal exemplar som kommunerna förklarar
            sig villiga att köpa. Mot detta förfarande måste möjligheterna
            att utveckla och sälja läromedel vid sidan av ett fullt utbyggt
            anbudssystem bedömas som små, eftersom det för att fungera kräver
            en nära samverkan mellan SÖ och kommunerna. Därmed kommer förlagens
            möjligheter att utveckla och producera läromedel de facto att
            bli helt beroende av SÖ, vilket skapar möjligheter för styrning
            och gynnande av vissa förlagstyper något som vi finner oacceptabelt.
            De grundläggande idéerna bakom anbudsförfarandet är också utomordentligt
            diskutabla. Strävan är att begränsa antalet parallella läromedel
            i varje ämne — i extremfallet skall det uppenbarligen finnas ett
            läromedel i varje ämne. Det innebär en uppseendeväckande begränsning
            av den valfrihet som lokala ämnes- och stadiekonferenser, läromedelskommittéer
            och skolstyrelser hittills haft. Om modellen med anbudsförfarande
            genomförs på bred basis riskerar dessa att förlora sitt egentliga
            inflytande över läromedelsvalet. Det realistiska i förslaget kan
            också diskuteras. Det förutsätter nämligen att ett antal producenter
            skulle vara beredda att investera betydande belopp i ett långvarigt
            och kostsamt utvecklingsarbete i produktion av den upplaga som
            krävs för en utprövning som erfarenhets- mässigt är ganska kostsam.
            Alla dessa kostnader skulle förlagen ta på sig för att få bara
            ett av de tre läromedel som skall konkurrera om att antas för
            användning i skolorna. För de förlag som inte får sina läromedel
            antagna måste kostnaderna täckas på andra håll i verksamheten,
            vilket normalt innebär höjda läromedelspriser. Därmed har hela
            anbudsförfaran- det motverkat sitt eget syfte. För mindre förlag
            med begränsad tillgång till riskvilligt kapital innebär förfarandet
            att man riskerar att snabbt slås ut från marknaden.
          </p>
          <p xml:id="i-R5A8fsMGYTHWQDpC8hd5eT">
            Objektivitet och läromedelsgranskning
          </p>
          <p xml:id="i-5p918ZeVxcqKp9Y914dnbW">
            Läromedelsutredningen har behandlat frågan om läromedelsgransk-
          </p>
          <pb facs="riksdagen-motions-pdf/data/1973/mot_1973__1907/mot_1973__1907-006.pdf"/>
          <fw xml:id="i-QFsQey5xpdqnu4LgCCiRbX">
            Mot. 1973:1907 14
          </fw>
          <p xml:id="i-C6nTb1LsYkXBhFhawkDWLH">
            ningen tämligen ingående och föreslagit att den nuvarande förhands-
            granskningen slopas. Detta förslag har vunnit bred anslutning
            bland remissinstanserna. I stället införs nu en efterhandsgranskning.
            En särskild läromedelsnämnd inrättas med uppgift att granska läromedlen
            dels på eget initiativ, dels efter anmälan utifrån, dels efter
            anhållan från producent. Härigenom löser man också problemet med
            granskningen av Sveriges Radios utbud av utbildningsprogram, och
            dessa likställs princi- piellt med andra läromedel. I propositionen
            har emellertid läromedelsutredningens förslag från- gåtts så till
            vida som förhandsgranskningen bibehålls i vad gäller objektiviteten
            i centrala läromedel i samhällsorienterande ämnen. Därige- nom
            undantas Sveriges Radios utbud från granskningen, men detta problem
            anser departementschefen vara löst genom den skyldighet som föreligger
            till samråd med SÖ och UKÄ. Från många synpunkter är läromedelsutredningens
            förslag det mest adekvata. För det första torde det vara utomordentligt
            svårt, för att inte säga omöjligt, för en eller ett par personer
            att påta sig ansvaret för bedömningen av att ett läromedel är
            objektivt. Läromedelsutredningen har också understrukit vikten
            av att inte överbetona läromedlens roll i undervisningen utan
            se dessa som en del av ”skolans påverkan på eleverna”. För det
            andra är det klart att även om man självfallet vill behålla kravet
            på objektivitet beträffande de centrala läromedlen så används
            i dagens skola åtskilligt studiematerial vid sidan av dessa. Detta
            material kan ofta vara klart subjektivt men bör balanseras av
            annat subjektivt material för att säkra objektiviteten i undervisningen.
            Hela denna flora av material faller helt utanför den föreslagna
            granskningen, trots att den sannolikt inte är mindre omfattande
            när det gäller information än de centrala läromedlen. För det
            tredje är det en chimär att tro att skyldigheten till samråd mellan
            Sveriges Radio och SÖ/UKÄ skulle vara någon garanti för utbildningsprogrammens
            objektivitet. Samrådet gäller enbart programpla- nering. För själva
            genomförandet av programmen ansvarar Sveriges Radio helt och hållet
            med samma rörelsefrihet som gäller dess verksamhet i övrigt. Under
            alla omständigheter borde det vara självklart att åtminstone alla
            tryckta läromedel från Sveriges Radio behandlades på exakt samma
            sätt som övriga producenters. Mot denna bakgrund kan ifrågasättas
            om inte läromedelsutredningens förslag är det från undervisningens
            synpunkt bästa. Principiellt är också en förhandsgranskning mycket
            tvivelaktig. Vi kan dock acceptera den föreslagna förhandsgranskningen
            under förutsättning att denna ges karaktären av en försöksverksamhet
            under tre år. Därvid bör man också undersöka vilka möjligheter
            som finns att även inkludera Sveriges Radios och TRUs utbildningsprogram
            och de till dem hörande studiepaketen i granskningen. Denna fråga
            bör utredas av organisationskommittén i samverkan med den nytillsatta
            radionämndsutredningen.
          </p>
          <pb facs="riksdagen-motions-pdf/data/1973/mot_1973__1907/mot_1973__1907-007.pdf"/>
          <fw xml:id="i-ENTZhzWCzFn1y3U4tgdpD4">
            Mot. 1973:1907 15
          </fw>
          <p xml:id="i-GRMFAoiBfiXVpcVYvzk1wz">
            Centralt läromedelsregister
          </p>
          <p xml:id="i-MTevWBzAptaxivbaJ6R8iz">
            Syftet med det centrala läromedelsregister som föreslås i propositio-
            nen sägs vara att ge kommuner och andra avnämare tillgång till
            en mer systematisk läromedelsinformation. Att det på många håll
            finns behov av en information som ger bättre överblick över läromedelsutbudet
            i olika ämnen och innehåller vissa kvalitativa data är uppenbart.
            Men det måste ifrågasättas om ett centralt läromedelsregister
            kan få den praktiska nytta som förutsätts. För att samla in och
            förmedla all den information som registret enligt propositionen
            skall innehålla kommer att fordras en omfattande apparat. Stor
            risk finns också för att registret kommer att innehålla så mycket
            information att det motverkar sitt eget syfte. Med ett centralt
            läromedelsregister får man också ett omfattande dubbelarbete,
            eftersom den information som läromedelsförlagen själva står för
            kan förväntas finnas kvar även i framtiden. Det kan därför diskuteras
            om en större ekonomisk satsning på ett centralt läromedelsre-
            gister är det bästa sättet att använda de begränsade resurserna
            på läromedelsområdet. Det är ju nämligen så enkelt att den bästa
            informa- tionen om ett läromedel får man genom att direkt studera
            läromedlet i fråga. Det rätta bör därför vara att man vid val
            av läromedel inte går via ett centralt register utan undersöker
            själva läromedlet. De utlåtanden om prövning som bör finnas bör
            också kunna tillhandahållas på ett mindre kostsamt sätt än genom
            att man upprättar ett stort och byråkratiskt register. Vi känner
            således stark tvekan till värdet av ett läromedelsregister, eftersom
            praktiska erfarenheter, som riksdagen kan grunda sitt ställnings-
            tagande på, saknas. Innan ett slutgiltigt ställningstagande görs
            bör därför en begränsad försöksverksamhet bedrivas. Denna kan
            lämpligen handhas av den organisationskommitté som redan före
            riksdagens beslut tillsatts för att förbereda genomförandet av
            propositionens förslag och avse en treårsperiod. Antalet ämnen
            bör också begränsas till tre. I första hand bör några av de större
            ämnena väljas.
          </p>
          <p xml:id="i-MWR7sN1Gi1hXg7Nxx8ewqv">
            Länscentralerna för pedagogiska hjälpmedel (LPH)
          </p>
          <p xml:id="i-3r74o14NqRGa1FRevkCoXu">
            Förslaget att avveckla länscentralerna för pedagogiska hjälpmedel
            (LPH) har av både länsskolnämndsutredningen och departementschefen
            motiverats med att den kommunala läromedelsorganisationen håller
            på att förbättras och att ett centralt läromedelsregister skall
            upprättas. Som en lång rad remissinstanser påpekat är detta emellertid
            åtgärder som är på gång. Vid budgetårsskiftet, då LPH föreslås
            bli avvecklat, kommer det överväldigande antalet kommuner att
            sakna en utbyggd läromedelsorgani- sation, och det centrala läromedelsregistret
            har ännu inte börjat upprättas och långt mindre börjat fungera.
            Mot denna bakgrund är förslaget att avveckla LPH fr. o. m. den
            1 juli 1973 svårförståeligt, särskilt som frågan om vart personalen
            skall ta vägen inte alls berörs av departementschefen. Förutsättningarna
            för en avveck-
          </p>
          <pb facs="riksdagen-motions-pdf/data/1973/mot_1973__1907/mot_1973__1907-008.pdf"/>
          <fw xml:id="i-XSsw3TahwwgMD5tzaGmAQd">
            Mot. 1973:1907 16
          </fw>
          <p xml:id="i-5Wf3a3Hmcz4auNGnXgKXHm">
            ling är då långtifrån uppfyllda, varför den därför bör senareläggas.
            Den organisationskommitté som tillsatts bör få i uppdrag att föreslå
            annan lämplig tidpunkt.
          </p>
          <p xml:id="i-WrnbH7ETzn5jmZFXtWf82D">
            Övergångsbestämmelser
          </p>
          <p xml:id="i-5h6FnjAjT7CrXUJdi76qDW">
            Utom i vad avser LPH samt bestämmelserna rörande fria läromedel
            i grundskolan föreslås förändringarna med anledning av propositionen
            att träda i kraft den 1 juli 1974. Beträffande LPH har vi förordat
            att även avvecklingen av dessa senareläggs. Starka skäl talar
            för att också bestämmelserna rörande fria läromedel skall träda
            i kraft först den 1 juli 1974. Under senare år har många kommuner
            planerat för ett restriktivt lärobokssystem, vilket bl.a. påverkat
            såväl den pedagogiska som den ekonomiska detaljplaneringen. Det
            skulle därför skapa besvärligheter på många håll och rubba förutsättningarna
            för den hittillsvarande plane- ringen om de nya bestämmelserna
            om fria läromedel i grundskolan träder i kraft redan den 1 juli
            1973.
          </p>
          <p xml:id="i-HHb9qcWKJW9SjPHTqns6Ch">
            Hemställan
          </p>
          <p xml:id="i-V7hDTDskYGxSRHMz9Kshtx">
            Med hänvisning till det anförda hemställer vi att riksdagen beslutar
            1. att uttala att utveckling och produktion av läromedel bör ske
            i fri konkurrens på lika villkor mellan enskilda, kooperativa
            och statliga förlag, 2. att elever i grundskolan skall erhålla
            minst ett centralt läromedel i de ämnen där läroböcker förekommer,
            dvs. även i ämnen som teckning och musik, 3. att avslå förslaget
            om försöksverksamhet med anbudsförfa- rande för utveckling och
            produktion av läromedel, 4. att förhandsgranskningen av objektiviteten
            i centrala lärome- del i samhällsvetenskapliga ämnen tills vidare
            skall gälla under en försöksperiod på tre år, 5. att organisationskommittén
            i samverkan med radionämndsut- redningen skall utreda frågan om
            objektivitetsgranskningen av utbildningsprogram i radio och TV,
            6. att verksamheten med centralt läromedelsregister inskränks
            till att gälla en försöksperiod omfattande tre år och tre ämnen,
            7. att avvecklingen av LPH senareläggs, 8. att organisationskommittén
            skall framlägga förslag om lämp- lig tidpunkt,
          </p>
          <pb facs="riksdagen-motions-pdf/data/1973/mot_1973__1907/mot_1973__1907-009.pdf"/>
          <fw xml:id="i-EbFD1iSbEfwskrsnVC1fZn">
            Mot. 1973:1907 17
          </fw>
          <p xml:id="i-EgMxaDKpWnA4HZyMq4Ad7j">
            9. att de nya bestämmelserna om fria läromedel skall träda i
            kraft först fr. o. m. den 1 juli 1974.
          </p>
          <p xml:id="i-FXfsHPrpY1G35eWddVHzwv" type="date">
            Stockholm den 24 april 1973
          </p>
          <div xml:id="i-HdBJGHPHPNac4Q7TywZ2y9" type="signatureBlock">
            <p xml:id="i-JL9hnUgYxftAoaR39E1ch1" who="i-P7oVLGoBfbz4RGE5XkQtLN" type="signature">
              JAN-ERIK WIKSTRÖM (fp)
            </p>
            <p xml:id="i-3DfXjLgbZSf9F9XksY6EDy" who="i-67kiTFbXU3qDiVNVin2wTU" type="signature">
              BJÖRN MOLIN (fp)
            </p>
            <p xml:id="i-42245FqVQXMVDtqcb82d8F" who="i-7Egwe1uGRY25sbuMMRt63f" type="signature">
              BERT STÅLHAMMAR (fp)
            </p>
            <p xml:id="i-JrkFWP16LmmCxQqXvHdZwU" who="i-5YySnUaCpS54wJxVp1X9Q4" type="signature">
              GUNNAR RICHARDSON (fp)
            </p>
            <p xml:id="i-7LKkbHwFBq9JG5qUe2FsQg" who="i-T2HHh5Dnznvs9cz9kr2oG4" type="signature">
              LINNEA HÖRLÉN (fp)
            </p>
          </div>
          <p xml:id="i-FATFS54BkH46Zj8KRpyFjL">
            ELVER JONSSON (fp) i Alingsås
          </p>
          <pb facs="riksdagen-motions-pdf/data/1973/mot_1973__1907/mot_1973__1907-010-001.pdf"/>
          <pb facs="riksdagen-motions-pdf/data/1973/mot_1973__1907/mot_1973__1907-010.pdf"/>
        </div>
      </div>
    </body>
  </text>
</TEI>
