<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00302">
  <teiHeader>
    <fileDesc>
      <titleStmt>
        <title>Biologisk mångfald</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biologisk mångfald</title>
          <idno type="rdwebb">H102MJ302</idno>
          <rs type="number">MJ302</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ302/text</ref>
          <ref type="dokument_url_html">http://data.riksdagen.se/dokument/H102MJ302</ref>
          <ref type="dokumentstatus_url_xml">http://data.riksdagen.se/dokumentstatus/H102MJ302</ref>
          <ref type="doc">http://data.riksdagen.se/fil/94356943-3A93-439C-AB88-F235065E06E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HMTCJqDUxoLNyzmYLC1zef" type="signed"/>
        <correspContext corresp="i-HMTCJqDUxoLNyzmYLC1zef">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="numbering" xml:id="i-XjSSN9MF5pKmkcjmmiutGF">
          <date when="2013-10-03"/>
        </correspAction>
        <correspAction type="submission" xml:id="i-Erk762DkQDBCDeQUYuKAz3">
          <date when="2013-10-02"/>
        </correspAction>
        <correspAction type="transfer" xml:id="i-TWReoCgFT2Df3NRM4Ki7CR">
          <date when="2013-10-02"/>
        </correspAction>
        <correspAction type="assigned" xml:id="i-Wa8yRX3S9haaoUqKMkpJzD"/>
        <correspContext corresp="i-Wa8yRX3S9haaoUqKMkpJzD">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-22zcdy1MbwBcdWyfFVSnXr">
          <head xml:id="i-Baic3PNirDoXw6UgY56cbH">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Grunden för vår framtida välfärd riskeras 3
            </item>
            <item>
              4 Öka andelen ekologiskt jordbruk 3
            </item>
            <item>
              5 Inför beskattning av handelsgödsel 4
            </item>
            <item>
              6 Fasa ut användningen av bekämpningsmedel 4
            </item>
            <item>
              7 Genetiskt modifierade organismer (GMO) 5
            </item>
            <item>
              8 Nationell målsättning för bevarande av åkermark 5
            </item>
            <item>
              9 Återinför stoppregeln i miljöbalken 6
            </item>
            <item>
              10 Avskaffa miljöskadliga subventioner 6
            </item>
          </list>
        </div>
        <div type="motProposal" subtype="förslag">
          <head xml:id="i-G53nb3prKFrf25HYpa3fgv">
            2 Förslag till riksdagsbeslut
          </head>
          <list style="ol">
            <item xml:id="i-GBcMuaDVknYUL1SJ6d67WX">
              Riksdagen tillkännager för regeringen som sin mening vad som
              anförs i motionen om att det bör inrättas ekorådgivare för nyetablering
              av ekologiska jordbruk.
            </item>
            <item xml:id="i-UCXxdjqqgMWF5YdPjHLNRH">
              Riksdagen tillkännager för regeringen som sin mening vad som
              anförs i motionen om att anta ett nationellt mål om att certifierad
              ekologisk jordbruksmark 2020 bör omfatta minst 30 procent av jordbruksmarken.
            </item>
            <item xml:id="i-Xo1tysh4Xnwvh3mhuPterA">
              Riksdagen tillkännager för regeringen som sin mening vad som
              anförs i motionen om att anta ett nationellt mål om att 50 procent
              av den offentliga livsmedelskonsumtionen ska utgöras av certifierade
              ekologiska produkter 2020.
            </item>
            <item xml:id="i-2NTkpBfLkhk97ajb9nR83N">
              Riksdagen tillkännager för regeringen som sin mening vad som
              anförs i motionen om att skatt på handelsgödsel åter bör införas
              samt höjas med 20 procent i förhållande till den tidigare nivån
              samt att intäkterna oavkortat ska gå tillbaka till jordbruket
              genom stöd till miljöförbättrande åtgärder. 1
            </item>
            <item xml:id="i-Tsa5tisiyfVp9jGaDYQKPt">
              Riksdagen tillkännager för regeringen som sin mening vad som
              anförs i motionen om att Sverige bör anta en handlingsplan för
              att fasa ut användningen av kemiska bekämpningsmedel.
            </item>
            <item xml:id="i-T5VkLC35gwUYGi4jaf3AL6">
              Riksdagen tillkännager för regeringen som sin mening vad som
              anförs i motionen om att skatten på bekämpningsmedel bör höjas
              med 20 procent och att intäkterna från skattehöjningen ska gå
              tillbaka till jordbrukssektorn för stöd till miljöförbättrande
              åtgärder. 1
            </item>
            <item xml:id="i-DDa3fsRguBw1LL44ayWvTQ">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU:s medlemsländer
              ges större möjlighet att säga nej till odling av GMO-grödor på
              sitt territorium.
            </item>
            <item xml:id="i-SR12uj2zGwdpvg8KyTVDxp">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              till en nationell målsättning för att bevara bördig åkermark.
            </item>
            <item xml:id="i-N8FVwK2h1xhoMsWQrnBGNR">
              Riksdagen beslutar att stoppregeln som tidigare ingick i miljöbalken
              genom 9 kap. 6 a § ska återinföras i miljöbalken.
            </item>
            <item xml:id="i-FkgKAMVyBSux2sprKX6n9z">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att utarbeta
              en handlingsplan för utfasning av miljöskadliga subventioner.
            </item>
          </list>
          <p xml:id="i-BGLWvFK8eAc3kVErwzdDwD">
            1 Yrkandena 4 och 6 hänvisade till SkU.
          </p>
        </div>
        <div type="motContent">
          <head type="h1" xml:id="i-4nWJ754ayFUgQGQ9wC2Tua">
            3 Grunden för vår framtida välfärd riskeras
          </head>
          <p xml:id="i-RyyExV8kaXLhdpmxGExLQV">
            Människan är beroende av tjänster från naturen. Dessa s.k. ekosystemtjänster
            skapas och möjliggörs av den biologiska mångfalden. Artrikedom
            förstärker våra och kommande generationers livsmöjligheter och
            är grunden för fortsatt välfärd. Sverige har 16 nationella miljökvalitetsmål
            som utgör grunden för vår nationella miljöpolitik. För att flera
            av dessa mål ska uppnås krävs att pågående förlust av växt- och
            djurarter stoppas. Läget är dock minst sagt alarmerande. Enligt
            Naturvårdsverket beräknas i nuläget endast 2 av 16 miljömål att
            uppnås till 2020 med nuvarande styrmedel. Enligt undersökning
            av WWF ( World Wide Fund for Nature, Världsnaturfonden) 2013 ligger
            Sverige på plats 19 bland de 27 EU-länderna när det gäller hur
            stor landareal vi procentuellt har skyddat. När det gäller statens
            avsatta miljöbudget som andel av BNP hamnar vi på 18:e plats.
          </p>
          <p xml:id="i-QXuCCxK1LnrMgo8cgXD2Xm">
            Sverige har i Nagoyaöverenskommelsen 2010 även förbundit sig
            att genomföra en räddningsplan för att bromsa utarmningen av biologisk
            mångfald och att till 2020 se till att jord-, vatten- och skogsbruk
            bedrivs hållbart. Vänsterpartiet lägger i denna motion fram ett
            antal konkreta förslag för ekologiskt hållbara näringar i linje
            med FN:s Nagoya-överenskommelse. Våra förslag för ett hållbart
            skogsbruk och fiske behandlas separat i motionerna 2013/14:MJ301
            En långsiktigt hållbar skogspolitik och 2013/14:MJ424 Havsmiljö
            och fiske. I motionen 2013/14:N226 Gruvnäringen finns våra förslag
            för en hållbar mineralutvinning med ökad miljö- och naturvårdshänsyn.
            Våra höjda anslag för bevarande av biologisk mångfald finns redovisade
            i våra utgiftsområdesmotioner 2013/14:T385 Utgiftsområde 20 Allmän
            miljö och naturvård och 2013/14:MJ420 Utgiftsområde 23 Areella
            näringar, landsbygd och livsmedel.
          </p>
          <head type="h1" xml:id="i-77WKKf175sRsgdT51uShjk">
            4 Öka andelen ekologiskt jordbruk
          </head>
          <p xml:id="i-Ro3UU5fW4zRWKm8zkpMY4R">
            En stor andel av Sveriges hotade arter återfinns i jordbrukslandskapet.
            Användning av bekämpningsmedel och handelsgödsel samt en övergång
            från varierad växtföljd till specialisering på enstaka grödor
            hotar den biologiska mångfalden. Ett ekologiskt jordbruk utan
            användning av bekämpningsmedel och handelsgödsel är långsiktigt
            hållbart och gynnar den biologiska mångfalden i förhållande till
            det konventionella jordbruket. Samtidigt driver det ekologiska
            jordbruket hela lantbruket mot ökad hållbarhet och tillgodoser
            konsumenternas behov av djurvänliga och hälsosamma livsmedel.
          </p>
          <p xml:id="i-RnZFjVJwb3hSvEfGe1ic3e">
            År 2010 var 14 procent av jordbruksmarken ekologiskt certifierad
            eller under omställning till ekologisk produktion och regeringen
            uppnådde därmed inte målet på 20 procent till samma år. Efter
            2010 har inte något samlat beslut om ekologisk produktion och
            konsumtion fattats i riksdagen. Av den totala arealen jordbruksmark
            i Sverige brukades 15,7 procent med ekologiska produktionsmetoder
            år 2012. Ungefär 80 procent av denna produktion fick ersättning
            för certifierad ekologisk produktion. Det krävs ökade resurser
            för att miljöanpassa det svenska jordbruket. För att öka information,
            rådgivning och utbildning inom det ekologiska jordbruket bör det
            inrättas ekorådgivare för nyetablering av ekologiska jordbruk.
            Detta bör riksdagen som sin mening ge regeringen till känna.
          </p>
          <p xml:id="i-BEcZ48683d3PWCVtpo7Gqe">
            Vänsterpartiet menar att Sverige måste ha tydliga nationella
            mål för ekologisk produktion och konsumtion för att intensifiera
            arbetet för ett hållbart jordbruk. Certifierad ekologisk jordbruksmark
            bör år 2020 omfatta minst 30 procent av den svenska jordbruksmarken.
            Detta bör riksdagen som sin mening ge regeringen till känna.
          </p>
          <p xml:id="i-9m9Yu6SUAY8AQMMGYsDpnm">
            De offentliga inköpen till storkök och till hotell och restauranger
            ökar och utgör 25 procent av den totala marknaden för ekologiska
            livsmedel i Sverige. Av de totala livsmedelsinköpen till offentlig
            sektor var drygt 20 procent ekologiska livsmedel under år 2012
            enligt Ekomatcentrum. Den offentliga sektorns konsumtion har stor
            betydelse för ökad hållbarhet och för utveckling av landsbygden.
            Ett nationellt mål om att 50 procent av den offentliga livsmedelskonsumtionen
            bör utgöras av certifierade ekologiska produkter år 2020 bör antas.
            Detta bör riksdagen som sin mening ge regeringen till känna.
          </p>
          <p xml:id="i-SUguTfr3a7coLJbpEVF6Rm">
            För att ytterligare öka produktion och konsumtion av ekologisk
            och närproducerad mat föreslår Vänsterpartiet även en stor satsning
            på Sverige – det hållbara matlandet. Se även vår motion Hållbara
            matlandet (2013/14:MJ300) samt motion för utgiftsområde 23 (2013/14:MJ420).
          </p>
          <head type="h1" xml:id="i-LqMnbwG6JGp7hNRVyPLRZD">
            5 Inför beskattning av handelsgödsel
          </head>
          <p xml:id="i-J1L2TkDVvDzonAEZEC6kSV">
            Jordbruk är den enskilt största källan till övergödningen i Östersjön.
            Skatt på handelsgödsel har varit ett betydelsefullt styrmedel
            för att minska både tillförseln av kadmium och övergödningen i
            Östersjön och Västerhavet. Intäkterna från skatten har sedan kunnat
            gå tillbaka till jordbrukssektorn för miljöförbättrande åtgärder.
            Tyvärr har regeringen valt att slopa skatten och ett viktigt redskap
            för ett mer hållbart jordbruk gick därmed förlorat.
          </p>
          <p xml:id="i-QcfkUThEg9LTySgBp2rWZa">
            Skatt på handelsgödsel bör åter införas samt höjas med 20 procent
            i förhållande till tidigare nivå och intäkterna ska oavkortat
            gå tillbaka till jordbruket genom stöd till miljöförbättrande
            åtgärder i jordbruket. Detta bör riksdagen som sin mening ge regeringen
            till känna.
          </p>
          <head type="h1" xml:id="i-MayGRVHckwyTWxwdxGJQkd">
            6 Fasa ut användningen av bekämpningsmedel
          </head>
          <p xml:id="i-FW7mH45MA7EZ2t2xxfaG6h">
            Kemisk bekämpning är fortfarande den vanligaste bekämpningsmetoden
            mot oönskade växter och djur inom jordbruket. Kemikalier från
            bekämpningen ger negativa effekter för den biologiska mångfalden
            och kan på både kort och lång sikt påverka människors hälsa. Mellan
            2007 och 2010 testade Länsstyrelsen i Skåne län grundvattnet.
            En tredjedel av proverna innehöll bekämpningsmedel och en fjärdedel
            av dessa hade halter som överskred riktvärdet. Nedbrytnings- och
            omsättningstiden i grundvatten är mycket lång, vilket innebär
            att ämnen som har läckt till grundvattnet ofta stannar kvar en
            mycket lång tid. År 2012 ökade försäljningen av bekämpningsmedel
            till jordbruket (Kemikalieinspektionen 2013). Sverige bör anta
            en handlingsplan för att fasa ut användning av kemiska bekämpningsmedel.
            Detta bör riksdagen som sin mening ge regeringen till känna.
          </p>
          <p xml:id="i-4eFUJmomWmTiLA4CXJAkaX">
            För att redan nu begränsa användningen bör skatten på bekämpningsmedel
            höjas med 20 procent. Intäkterna från skattehöjningen ska gå tillbaka
            till jordbrukssektorn för stöd till miljöförbättrande åtgärder.
            Detta bör riksdagen som sin mening ge regeringen till känna.
          </p>
          <head type="h1" xml:id="i-8BE4kVL2y6M4NaVVZCK27G">
            7 Genetiskt modifierade organismer (GMO)
          </head>
          <p xml:id="i-5DFgSx9QLuVUnaCwXrxJ3M">
            Kunskapen om hur genförändrade organismer påverkar ekosystemen
            och människors hälsa på lång sikt är mycket begränsade. Det kan
            inte uteslutas att GMO-teknik kan användas för nya sorters grödor
            som genom god avkastning minskar belastningen på miljön. Så är
            dock inte förhållandena i dag. GMO-grödor kan t.ex. ha tålighet
            mot vissa bekämpningsmedel eller skadeinsekter. En odlare med
            GMO-gröda kan tvingas att använda ett specifikt bekämpningsmedel
            från samma företag som sålt GMO:n. En sådan begränsning av användning
            till specifikt bekämpningsmedel ökar risken att ogräs och skadeinsekter
            blir resistenta och därmed även i förlängningen att användningen
            av bekämpningsmedel ökar.
          </p>
          <p xml:id="i-LXZPHbiAn1w7iZG5cnwhsx">
            GMO är skapade för att odlas i s.k. monokulturer – ett konstruerat
            ekosy-stem som oftast består av en enda gröda. Om genmodifierade
            grödor sprider sig och tar över andra växter kan det leda till
            minskad artrikedom.
          </p>
          <p xml:id="i-72vLUNKgoXtteDz7VLfAV3">
            EU öppnar i dag för storskaliga odlingar av genförändrade grödor
            i Europa. Då stor osäkerhet finns kring vilka miljöeffekterna
            blir vid odling av GMO-grödor måste det enligt försiktighetsprincipen
            vara enkelt att inom ett område införa totalstopp för odling av
            GMO. Sverige bör verka för att EU:s medlemsländer ges större möjlighet
            att säga nej till odling av GMO-grödor på sitt territorium. Detta
            bör riksdagen som sin mening ge regeringen till känna.
          </p>
          <head type="h1" xml:id="i-Y1csKKzhFoqVmkBifSczbs">
            8 Nationell målsättning för bevarande av åkermark
          </head>
          <p xml:id="i-161etp6vQnsEKDz4SdQbSQ">
            Åkermarksarealen fortsätter att minska i Sverige och samtidigt
            ökar exploateringen av jordbruksmark. Naturvårdsverket bedömer
            att det inte är möjligt att nå miljökvalitetsmålet Ett rikt odlingslandskap
            med i dag beslutade eller planerade styrmedel, och förutsättningarna
            för att långsiktigt bevara jordbruksmarkens produktionsförmåga
            bedöms som otillräckliga. Tillståndet för många av odlingslandskapets
            arter och naturtyper är dessutom dåligt eller ogynnsamt. Näst
            efter skogen finns flest rödlistade arter i odlingslandskapet.
          </p>
          <p xml:id="i-MXCDPboQ3qVh9UPkqDGvzk">
            Vänsterpartiet anser att den höga exploateringstakten av bördig
            åkermark, inte minst i södra Sverige, är mycket bekymmersam och
            inte förenlig med en långsiktigt hållbar livsmedelsförsörjning.
            Nya nationella styrmedel krävs för att minska exploateringstrycket
            på jordbruksmark i kommunerna.
          </p>
          <p xml:id="i-VVvUpFrF71Qr3HNBHsXq3H">
            För att minska exploatering av åkermark bör regeringen återkomma
            med ett förslag till nationell målsättning för bevarande av bördig
            åkermark. Detta bör riksdagen som sin mening ge regeringen till
            känna.
          </p>
          <head type="h1" xml:id="i-KYemBmohh9PXnypB7tntyD">
            9 Återinför stoppregeln i miljöbalken
          </head>
          <p xml:id="i-Ko6Y5SJfbozNCKx4A3Zsza">
            En stor miljötragedi riskerades i september 2012 i Ojnareskogen
            i Bunge på Gotland då Nordkalk i unik naturmiljö fick tillstånd
            för kalkbrytning. Tillståndet för brytning blev bl.a. möjligt
            genom att riksdagen 2009, där endast Vänsterpartiet motionerade
            mot förslaget, tog bort stoppregeln i miljöbalken. Förslaget om
            borttagande av stoppregeln togs fram i regeringens proposition
            2008/09:144 Enklare och bättre täktbestämmelser. Stoppregeln (9
            kap. 6 a § miljöbalken) var ett skydd för biologisk mångfald och
            innebar att tillstånd för en täkt inte kunde tillåtas om den riskerade
            att hota rödlistade växt- eller djurarter. För att fler unika
            naturområden inte ska bli möjliga för exploatering och för att
            Sverige ska leva upp till sina åtaganden för biologisk mångfald
            krävs att regeln återinförs i miljöbalken.
          </p>
          <p xml:id="i-B6Md9CReffBYJ8g8RrDo7U">
            Den s.k. stoppregeln som tidigare ingick i miljöbalken 9 kap.
            6 a §, Tillstånd får inte lämnas till en täkt som kan befaras
            försämra livsbetingelserna för någon djur- eller växtart som är
            hotad, sällsynt eller i övrigt hänsynskrävande, bör åter införas
            i miljöbalken. Detta bör riksdagen som sin mening ge regeringen
            till känna.
          </p>
          <head type="h1" xml:id="i-R8kgPZoafUDv9EF99siLQq">
            10 Avskaffa miljöskadliga subventioner
          </head>
          <p xml:id="i-RGiWntTdXbjvfUukSA7u5A">
            Naturvårdsverket har i rapporten Potentiellt miljöskadliga subventioner
            (Rapport 6455) kartlagt subventioner med negativa miljöeffekter.
            I Sverige är det framför allt transport-, energi- och jordbrukssektorn
            som har betydande potentiellt miljöskadliga subventioner. Även
            fiskesektorn får betydande stöd. Studien konstaterar att de miljöskadliga
            effekterna av subventioner många gånger är bristfälligt analyserade.
            Om miljöskadliga ekonomiska styrmedel ska avskaffas bör det enligt
            Naturvårdsverket ske först efter att en samlad styrmedelsanalys
            gjorts. I rapporten nämns elcertifikat till småskalig vattenkraft
            och stöd till jordbruket som problematiska subventioner. Dessa
            befintliga stöd innebär i många fall negativ påverkan på den biologiska
            mångfalden.
          </p>
          <p xml:id="i-3bmQfNtTwi4CoZ3rzdE1be">
            Regeringen har uttryckt att den vill fasa ut de miljöskadliga
            subventionerna, men ännu har vi inte sett några konkreta förslag.
            Därför bör regeringen ges i uppdrag att utarbeta en handlingsplan
            för utfasning av miljöskadliga subventioner. Handlingsplanen bör
            omfatta konsekvensutredning samt omfatta en samlad styrmedelsanalys.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-B1hgsfA8KTf82jRji6Qhjp">
              Jens Holm (V)
            </item>
            <item xml:id="i-XsD4abS28BWCA32JLiov1H">
              Torbjörn Björlund (V)
            </item>
            <item xml:id="i-HHVTEX8x4tyd53Ujgmg8rw">
              Siv Holma (V)
            </item>
            <item xml:id="i-FRmsRHuTFLjaSRjcyAGeJy">
              Hans Linde (V)
            </item>
            <item xml:id="i-XYeTkPqAniDRW7gHfyYmKd">
              Kent Persson (V)
            </item>
          </list>
        </div>
      </div>
    </body>
  </text>
</TEI>
