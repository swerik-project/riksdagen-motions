<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01094">
  <teiHeader>
    <fileDesc>
      <titleStmt>
        <title>Djur inom livsmedelsindustrin</title>
        <author corresp="i-Lw92TAaAVgG8Kdf7YxhViy i-ThVPmg6PwxL4WvXey5u76X">av Markus Wiechel och Victoria Tiblom (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1094 av Markus Wiechel och Victoria Tiblom (båda SD)</title>
          <idno type="rdwebb">HB021094</idno>
          <rs type="number">1094</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021094/text</ref>
          <ref type="dokument_url_html">https://data.riksdagen.se/dokument/HB021094</ref>
          <ref type="dokumentstatus_url_xml">https://data.riksdagen.se/dokumentstatus/HB021094</ref>
          <ref type="pdf">https://data.riksdagen.se/fil/5F2A934C-130A-43C0-A86C-5F2C1456E4C5</ref>
          <ref type="docx">https://data.riksdagen.se/fil/59324083-07CA-43C3-9A75-E82556568774</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-ThVPmg6PwxL4WvXey5u76X</idno>
            <name>Victoria Tiblom</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-T14g6uCqeL6fE1EQhKEt4p" type="signed"/>
        <correspContext corresp="i-T14g6uCqeL6fE1EQhKEt4p">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-ThVPmg6PwxL4WvXey5u76X"/>
        </correspContext>
        <correspAction xml:id="i-Mv48zNH9U3moXptr7MFLNb" type="submitted">
          <date when="2023-10-03"/>
          <time when="17:11:25"/>
        </correspAction>
        <correspAction xml:id="i-XBoMhE23KXmSr3UvsEhXUA" type="reviewed">
          <date when="2023-10-03"/>
          <time when="18:13:39"/>
        </correspAction>
        <correspAction xml:id="i-4CmEM2EzhvpSMMJrqtNS3g" type="referred">
          <date when="2023-10-17"/>
        </correspAction>
        <correspAction xml:id="i-UL6bu129DoPfsM9juDbhMs" type="assigned">
          <date when="2024-04-04"/>
          <time when="16:05:50"/>
        </correspAction>
        <correspContext corresp="i-UL6bu129DoPfsM9juDbhMs">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-MFbUVN6yc6u3yy9Ganis6B" type="behandlas_i"/>
        <correspContext corresp="i-MFbUVN6yc6u3yy9Ganis6B">
          <ref type="uppgift">2023/24:MJU10</ref>
          <ref type="ref_dok_id">HB01MJU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU10</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NeMYscGDPh1vq9fYy9pVtV" type="behandlas_i"/>
        <correspContext corresp="i-NeMYscGDPh1vq9fYy9pVtV">
          <ref type="uppgift">2023/24:MJU11</ref>
          <ref type="ref_dok_id">HB01MJU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU11</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HrnatQhKj59nBsRgzxdgN4" type="motHeader">
        <div xml:id="i-62mWkBVpsF6VgYnBjbsAmZ" type="motTitle">
          Motion till riksdagen 2023/24:1094 av Markus Wiechel och Victoria
          Tiblom (båda SD) Djur inom livsmedelsindustrin
        </div>
      </div>
      <div xml:id="i-PCvtTgAQsGdhyvfcgGBtnc" type="motBody">
        <div xml:id="i-XsA2Kat94qX5DRaMyjEtX9" type="motProposal" subtype="förslag">
          <head xml:id="i-MyaYVUutRn6MFkuJTwHnKC">
            Förslag till riksdagsbeslut
          </head>
          <list xml:id="i-3nNEZmpKaGC8i9zCQeCz5C">
            <item xml:id="i-2YkyiEbQpXiQgmWYkhuGui" sortKey="Yrkande 1">
              Riksdagen ställer sig bakom det som anförs i motionen om att
              utreda ett förbud av s.k. turbokycklingar och tillkännager detta
              för regeringen.
            </item>
          </list>
          <list xml:id="i-H25jAFue13rSb4rohh3DgR">
            <item xml:id="i-KYM6LzHvUfthozEoW1JnB6" sortKey="Yrkande 2">
              Riksdagen ställer sig bakom det som anförs i motionen om att
              se över regelverket för levnadsvillkoren inom kycklingindustrin
              och tillkännager detta för regeringen.
            </item>
          </list>
          <list xml:id="i-83e8pCULEb16NEBJUj5RtS">
            <item xml:id="i-6kKAEhhtrvRjvHHFEv7J5w" sortKey="Yrkande 3">
              Riksdagen ställer sig bakom det som anförs i motionen om att
              överväga nolltolerans för rättsliga övertramp under slaktprocessen
              och tillkännager detta för regeringen.
            </item>
          </list>
          <list xml:id="i-Mq6vsrWLsxtdhXD5BJCeaa">
            <item xml:id="i-Jq1jcnqxFTX7KZkEZ5dhJ" sortKey="Yrkande 4">
              Riksdagen ställer sig bakom det som anförs i motionen om att
              utreda möjligheten att utgå från European Chicken Commitment (ECC)
              som miniminivå inom djurvälfärden för kycklingar och tillkännager
              detta för regeringen.
            </item>
          </list>
          <list xml:id="i-FfAnQEpJ7K3F8j7bPkgSon">
            <item xml:id="i-9vU1GRvYi3j13JB7MBPuv1" sortKey="Yrkande 5">
              Riksdagen ställer sig bakom det som anförs i motionen om att
              arbeta internationellt för att förbjuda mat som framställts genom
              tvångsmatning av djur, och detta tillkännager riksdagen för regeringen.
            </item>
          </list>
          <list xml:id="i-TsTiUXjJkspLEZn19NvuXx">
            <item xml:id="i-8Q7uaco4axprsPUrmFi3bG" sortKey="Yrkande 6">
              Riksdagen ställer sig bakom det som anförs i motionen om att
              se över möjligheten till tydlig märkning av mat som producerats
              genom tvångsmatning av djur, och detta tillkännager riksdagen
              för regeringen.
            </item>
          </list>
          <list xml:id="i-XvK6tBZce6VKU39qHUCSx8">
            <item xml:id="i-VqCtykZoTcQYXZHXxvWZQp" sortKey="Yrkande 7">
              Riksdagen ställer sig bakom det som anförs i motionen om att
              utreda förbud av import av mat som framställts genom tvångsmatning
              av djur, och detta tillkännager riksdagen för regeringen.
            </item>
          </list>
          <list xml:id="i-MmTHyNowBVXSNzPzL39pZQ">
            <item xml:id="i-5W4WEpeoBQYiFxV1XNKhri" sortKey="Yrkande 8">
              Riksdagen ställer sig bakom det som anförs i motionen om en översyn
              av kontrollen av importerad odlad fisk och tillkännager detta
              för regeringen.
            </item>
          </list>
        </div>
        <div xml:id="i-WCYaDLs5JvmBcUE8NdjhZj" type="motContent">
          <head xml:id="i-HKTPpYK9Kgx9sNN1TzrJhZ" type="h1">
            Kycklingindustrin
          </head>
          <p xml:id="i-HLGxrtuSGwJXHgfLs9s4Dh">
            Kyckling förknippas av många med hälsosam, enkel samt förhållandevis
            klimatsmart mat. Därtill tycker nog de allra flesta att den dessutom
            både är god och billig, vilket gör att den är vanligt förekommande
            som vardagsmat bland människor i olika skeenden av livet. Kycklingarna
            är dock också egna individer som precis som alla andra djur har
            känsel och olika behov. Mot bakgrund av detta är det fruktansvärt
            sorgligt att se när dessa djur far illa till följd av att de inte
            längre ses som individer – utan bara som föda för människor och
            eventuellt våra husdjur. Det höga tempot i kycklingfabrikerna
            vittnar om att dessa liv ses som mat i samma sekund som de kläcks
            och påbörjar sina korta liv.
          </p>
          <head xml:id="i-WWvL8zfuFteLxVWSrHK5F" type="h1">
            Kycklingarnas levnadsvillkor
          </head>
          <p xml:id="i-PPKHQKBjNAB11foZ5JfKXb">
            Vi har till följd av massproduktionen i kycklingfabrikerna tvingats
            att läsa om skräm­mande historier om vardagen för dessa individer.
            Burhöns blir lyckligtvis mindre vanligt förekommande, men förhållandena
            för kycklingarna behöver ändå ses över mot bak­grund av den extrema
            trängseln i många kycklingfabriker: Under den korta uppväxten
            lever de nära andra individer; upp till 25 kycklingar får idag
            hållas per kvadratmeter, vilket är talande för hur trångt det
            är på golven. Utöver trängseln ser vi vilka konsekven­ser ambitionen
            att få fram mest kött på kortast möjliga tid har för individerna.
            Aveln är gjord för att de ska växa snabbt, vilket innebär att
            skelettet inte hinner med under kroppens snabba tillväxt. Trängseln
            och aveln gör att industrikycklingarna vid fem veckors ålder drabbats
            av såväl olika sjukdomar som haltande, ofta till följd av brutna
            lemmar. Kycklingarna inom matindustrin anses vid denna tid vara
            färdiga för slakt och har då nästan den dubbla vikten jämfört
            med deras vilda och fullvuxna släkting.
          </p>
          <p xml:id="i-P326bMHWRN7fHi7sbYkVu8">
            Hanteringen inför slakt visar också på enorma brister ur ett
            djurskyddsperspektiv. Över 200 000 individer transporteras varje
            dag till ett slakteri och då placeras kyckling­arna i lådor som
            är så trånga att de knappt kan röra sig alls, vilket utöver rädsla
            och allmänt obehag medför ytterligare stress. När de väl befinner
            sig i lådorna kan det ta lång tid innan det är dags för slakt,
            ibland uppemot en dag, och över 100 000 dör varje år till följd
            av trängseln eller omständigheterna, exempelvis extrema temperaturer,
            under själva transporten.
          </p>
          <p xml:id="i-4zQ1QyTwqVjG3XGsuWTCTU">
            I början av 2018 kunde vi läsa om Livsmedelsverkets veterinärer
            som efter en inspek­tion av slakten på Guldfågelns stora kycklingslakteri
            på Öland märkte att något var fel med de kycklingar som kom dit.
            Många kycklingar kom till slakteriet med brutna vingar och veterinärerna
            kunde vittna om att det fanns så allvarliga frakturer att skelettet
            till och med penetrerat huden. Enligt veterinärernas beräkningar
            rörde det sig om 1 800 kycklingar med brutna vingar om dagen,
            i genomsnitt. Det handlar med andra ord om nära 2 000 individer
            som lider något extremt av dessa benbrott. Kycklingarna har nämligen,
            precis som vi människor, benhinnor runt skelettet som innehåller
            väldigt mycket nerver.
          </p>
          <p xml:id="i-GbYTd14fsE5Pro4KVy6BxK">
            Även om företrädarna för kycklingindustrin har tydliggjort att
            man önskar förbättra hanteringen räcker det inte. Regeringen bör
            omedelbart förbjuda så kallade turbo­kyck­lingar, kycklingar tillhörande
            framodlade raser ämnade att växa onaturligt snabbt, som idag innebär
            ökade hälsoproblem för enskilda individer. Därtill måste regeringen
            se över regelverket för levnadsvillkoren inom kycklingindustrin
            och återkomma med hårdare krav på branschen.
          </p>
          <head xml:id="i-Ff1Mw3v6sLRGuzB7x4vuJ2" type="h1">
            Bedövning inför slakt
          </head>
          <p xml:id="i-AmHXc5VRniUV3EcNHrMa6e">
            Det är inte bara hanteringen inför slakt som behöver ses över,
            utan även själva slaktfasen. Vittnesmål och kontroller har visat
            hur kycklingar skållats levande, vilket naturligtvis är ett lidande
            få överhuvudtaget kan föreställa sig. Att detta kunnat ske beror
            på att kycklingarna helt enkelt inte avblodats innan det varit
            dags för skållningen, och det är lyckligtvis strikt förbjudet
            enligt djurskyddslagstiftningen.
          </p>
          <p xml:id="i-P4DiQieWSwzBchqVvKsJH6">
            På Guldfågelns slakteri på Öland fann veterinärer vid en rutinkontroll
            att minst tio kycklingar skållats levande i början av 2018. Detta
            kunde ske trots att personal på plats ska inspektera att alla
            kycklingar som är redo för skållning har fått halsarna avskurna
            och därmed är avlidna. Om så inte skett ska hela slaktprocessen
            avbrytas. I bästa fall har de drabbade individerna inte varit
            medvetna, då de inför avblodning förts i ett ström­förande vatten,
            men även här ser vi hur branschen vid ett antal tillfällen har
            brustit. De kan dessutom ha hunnit vakna upp inför skållningen
            efter strömbedövningen, vilket innebär att de bränns i det heta
            vattnet – ett ofattbart smärtsamt och ångestframkallande sätt
            att dö på.
          </p>
          <p xml:id="i-6DaUS3kJmWwTCxLCUX1925">
            Även om dessa fall i sedvanlig ordning anmäls för brott mot djurskyddslagen
            är det orimligt att industrin som haft ansvaret för att säkerställa
            att djurskyddslagstiftningen upprätthålls fortsätter utan större
            konsekvenser. Eftersom slakteriet på Öland inte är ensamt med
            dessa brister – liknande vittnesmål har exempelvis också uppmärksammats
            på slakteriet Lagerbergs Atria Sverige AB i Sölvesborg – vet vi
            att det inte är enskilda händelser. Vare sig bedövningen inför
            en avblodning eller själva avblodningen miss­lyckas är det oacceptabelt
            att det får ske och hårdare krav måste ställas på branschen som
            har till uppgift att säkerställa att man följer lagstiftningen.
            Regeringen bör åter­komma med förslag på nolltolerans gentemot
            branschen där ett övertramp mot rådande djurskyddslagstiftning
            under slaktprocessen leder till kännbara konsekvenser för de skyldiga
            företagen, exempelvis tillfälliga näringsförbud eller kraftiga
            böter.
          </p>
          <head xml:id="i-C16stRTwaZzZv6V6XqB8he" type="h1">
            European Chicken Commitment (ECC) som miniminivå
          </head>
          <p xml:id="i-JPeCheaQpeifYoeNG8We8J">
            European Chicken Commitment (ECC) är ett initiativ som består
            av ett flertal välfärds­kriterier för kycklinguppfödning. Dessa
            kriterier kan idag med fördel användas av företag vid inköp av
            kycklingkött för att minska risken för att köttet framkommit genom
            dålig djurvälfärd. Kriterierna i ECC ska vara baserade på den
            senaste forskningen om djurvälfärd och framtagna av en lång rad
            djurskyddsorganisationer i Europa, vilket medfört att hundratals
            företag i Europa har valt att arbeta med ECC. Detta har medfört
            en väsentlig förbättring av djurvälfärden och kan på sikt bidra
            till en ny miniminivå för den standard som råder inom kycklingindustrin.
            De kriterier som för närvarande gäller för ECC bör senast 2026
            anses vara miniminivån för kycklingindustrin att förhålla sig
            till i Sverige.
          </p>
          <head xml:id="i-WFPeynUSXuE4N7p79zRpY8" type="h1">
            Förbud av försäljning av foie gras
          </head>
          <p xml:id="i-X3y9pgVrdhtUDjnX5REqRm">
            Idag kan vem som helst importera kött som framställts på ett
            sätt som strider mot svensk lag. Man kan importera produkter som
            tagits fram på ett sätt som skadat djur och bara för att denna
            produktion inte skett inom landets gränser är det fritt fram för
            oss att göda de som ligger bakom industrin. Det kan inte, och
            bör inte, vara rimligt att detta får fortsätta. Djur som slaktats
            utan bedövning eller för den delen plågats ihjäl i ett annat land
            ska inte få säljas i Sverige. Det handlar inte bara om religiöst
            präglad mat som halalkött eller kosherkött utan även mat som exempelvis
            foie gras (gåslever), vilket anses vara en delikatess av många
            svenskar.
          </p>
          <p xml:id="i-7yRDheci8ZFfM1cAvs9Msd">
            Produktionen av foie gras sker genom att gäss tvångsmatas tre
            gånger per dag. Under matningen tvingas djuren att under ett fåtal
            sekunder äta upp till ett halvt kilo föda bestående av majs, fett
            och salt. Runt 80 procent av djuren som hålls för denna produktion
            tvingas leva i små burar där de inte kan röra sig, stå upp eller
            ens sträcka på sina vingar. När fåglarna är färdiga för slakt
            har deras lever svällt upp till tio gånger sin normala storlek,
            vilket naturligtvis innebär ett fruktansvärt plågsamt liv.
          </p>
          <p xml:id="i-R6wJ9oLsCTUyQDsj7fRcHs">
            Regeringen bör arbeta internationellt för att förbjuda denna
            barbariska och fruktans­värda produktion av foie gras samt annan
            form av tvångsmatning av djur i syfte att skapa njutning åt människor.
            För att ytterligare sätta press på andra länder att förbjuda tvångsmatning
            bör ett importförbud av detta införas i Sverige. Till dess att
            försäljningen eller användandet av maten inte längre förekommer
            i Sverige bör regeringen verka för att märkningen av mat producerad
            genom tvångsmatning är tydlig.
          </p>
          <p xml:id="i-5SGFREN4pk2hcUKgypYg1V">
            I juli 2012 trädde ett nytt förbud mot produktion av foie gras
            (gåslever) i kraft i Kalifornien. Detta är ett förbud som redan
            finns i Sverige, och att liknande förbud finns i andra delar av
            världen är något man bör uppmärksamma som något positivt. Än idag
            produceras tusentals ton foie gras runt om i världen, och även
            svenskar konsumerar detta flitigt som en lyxvara.
          </p>
          <head xml:id="i-9EpL7mRYDeZNKUoMFLKtBN" type="h1">
            Import av odlad fisk
          </head>
          <p xml:id="i-7j1sdjTd2byjYhoQD2pHVf">
            Under 2017 importerade Sverige odlad lax från Norge för över
            30 miljarder kronor. Det har dock visat sig att dessa odlingar
            inte är helt oproblematiska, vilket flera vittnesmål pekat på,
            däribland en svensk författare som filmade fiskarna i norska laxodlingar.
            Filmmaterialet har visat på sjuka fiskar med svamp, stora sår
            och förvridna kroppar.
          </p>
          <p xml:id="i-x258YJq3BrKFHRVnestRF">
            Det har även visat sig att laxodlingarna har en negativ påverkan
            på det vilda lax­beståndet, som enligt flera rapporter bidragit
            till att antalet laxar som vandrat upp för norska älvar har halverats
            på fem år. Norska vetenskapliga rådet ska enligt författaren som
            filmat detta ha angett lus- och infektionsspridning från förrymda
            laxar inom odlings­industrin som den största anledningen till
            ohälsan även bland vilda laxar. Den norska odlingsbranschen har
            själv angett att det enbart under 2017 dog 53 miljoner laxar i
            norska odlingskassar och att 100 miljoner kilo mat därmed gick
            till spillo (därmed motsvarande cirka 250 miljoner kilo foder,
            i form av annan fisk).
          </p>
          <p xml:id="i-NVCL9UBRuPd2SsWtiHG2Ce">
            De norska odlingarna är dessvärre inte ett undantag inom laxindustrin,
            utan det har även visat sig vara ett problem i Skottland där man
            valt att använda så mycket antibiotika och bekämpningsmedel i
            odlingarna att det läcker ut i naturen vilket resulterat i att
            ett 40-tal vikar förorenats. Problemen i Skottland har bland annat
            på senare tid tydliggjorts efter att Marine Scotlands fish health
            inspectors besökte en fiskodling i september 2018. Inspektionen
            skedde efter tidigare avslöjanden om lax som angreps av hundratals
            löss och resulterade i ett rekommendationsbrev till företaget
            då antalet löss överskred det tillåtna antalet per fisk. Vidare
            menade inspektörerna att företaget borde se över nuvarande åtgärder
            och om behov fanns ta hjälp av veterinärrådgivning för att förebygga,
            kontrollera och minska antalet parasiter. En representant för
            den skotska organisationen Scottish Salmon Watch uppgav vidare
            att hela 82 fiskodlingar överskred antalet löss per fisk och år
            under 2017, varför det påbörjats en kampanj för att vidta rättsliga
            åtgärder då den skotska djurskyddslagen inte ansågs följas.
          </p>
          <p xml:id="i-3f2EyFvmv6dXjixrb6rBuJ">
            Tidningen The Guardian har rapporterat att världens laxodlingsföretag
            årligen spenderar över 10 miljarder kronor på att försöka ta bort
            de utspridda laxlössen med medföljande smittor. Som följd av att
            dessa problem blivit allt värre har produktionen av odlad fisk
            minskat på flera håll under 2017, då lösningen för industrin är
            att använda sig av mer kemikalier. Det råder med andra ord ingen
            tvekan om att laxodlingar inte är helt oproblematiska. Vare sig
            det handlar om att stora mängder giftiga kemikalier används inom
            industrin eller att många av de fiskar som vi senare ska äta är
            smittade eller angripna av sjukdomar och parasiter är det viktigt
            med en god kontroll över fisken. Regeringen bör se över kontrollen
            av importerad odlad fisk.
          </p>
        </div>
        <div xml:id="i-G2ebpxnr6bFeNJbQfqCr1y" type="motSignatures">
          <list xml:id="i-SrRqm9RhfYDuJrCUhxyGru">
            <item xml:id="i-VcvrtNfJSm7Enu8W4ziJgX" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-Cd9ubRXu7Yip4Qyg1bpSym" who="i-ThVPmg6PwxL4WvXey5u76X">
              Victoria Tiblom (SD)
            </item>
          </list>
        </div>
      </div>
    </body>
  </text>
</TEI>
