<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00489">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 9 Hälsovård, sjukvård och social omsorg</title>
          <idno type="rdwebb">H002So489</idno>
          <rs type="number">So489</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So489/text</ref>
          <ref type="dokument_url_html">http://data.riksdagen.se/dokument/H002So489</ref>
          <ref type="dokumentstatus_url_xml">http://data.riksdagen.se/dokumentstatus/H002So489</ref>
          <ref type="doc">http://data.riksdagen.se/fil/4FA585BF-C60A-448D-96CF-381D3C5F7BC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WDT5J4rQgK67z2nyJFo5vM" type="signed"/>
        <correspContext corresp="i-WDT5J4rQgK67z2nyJFo5vM">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-3VA8wqnURyJBb2ZUtQoJuq" type="numbering">
          <date when="2012-10-08"/>
        </correspAction>
        <correspAction xml:id="i-Ae5yAmWjKLs5WgfjsDaPg2" type="submission">
          <date when="2012-10-05"/>
        </correspAction>
        <correspAction xml:id="i-G1foTTtNPnn1NX5uHbaNbQ" type="transfer">
          <date when="2012-10-04"/>
        </correspAction>
        <correspAction xml:id="i-6GyxCwCVU5cPgdjZMDGmYw" type="assigned"/>
        <correspContext corresp="i-6GyxCwCVU5cPgdjZMDGmYw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8CgTBzikWt1xVeYwvTRgd9" type="motHeader"/>
      <div xml:id="i-S1txwxQ1XdvNHm5c21y9Gb" type="motBody">
        <div xml:id="i-RuggXjvo6fXd598AKNMafU" type="motSummary">
          <head xml:id="i-EXd1wpf8ScJKkeAr3ubWJZ">
            Sammanfattning
          </head>
          <p xml:id="i-ByA4mkq1k9oh1rTL2Wj1XX">
            Vänsterpartiet presenterar här förslag till riktade förstärkningar
            av välfärden. Vi föreslår bl.a. en stor satsning på mer personal
            i äldreomsorgen samtidigt som vi förstärker satsningen på kompetensutveckling
            av personalen. De äldre måste också ha större inflytande över
            sin egen vardag, och vi vill införa ett särskilt bidrag för att
            stimulera sådant utvecklingsarbete. Vi vill också stimulera utvecklingen
            av förenklad biståndsbedömning i hemtjänsten, öka inflytandet
            för de äldre över insatserna genom satsningar på timmar för verklig
            valfrihet och att genomföra ett matlyft.
          </p>
          <p xml:id="i-KzDNtXs6HhXoeraHJ6MXWv">
            Det behövs fler vårdplatser inom hälso- och sjukvården, och 1
            miljard kronor per år bör riktas för att driva på en sådan utveckling
            hos landstingen. Samtidigt finns brist på specialistsjuksköterskor.
            För att fler sjuksköterskor ska vilja specialisera sig föreslår
            vi att de under utbildningsperioden ska få behålla 80 procent
            av sin lön. Den förebyggande hälso- och sjukvården har prioriterats
            ned på senare år, och vi föreslår därför en förebyggandemiljard
            riktad till primärvården.
          </p>
          <p xml:id="i-EqVwiLDpY74y4sV8c9tZWL">
            Skyddet för barn och unga inom den sociala barn- och ungdomsvården
            behöver stärkas. Vi föreslår ytterligare satsningar utöver de
            regeringen föreslagit.
          </p>
          <p xml:id="i-MMw3VV5G1DNvkHuX4Qb4WA">
            Vänsterpartiet avsätter vidare pengar för att stärka arbetet
            till skydd för våldsutsatta kvinnor. Vi satsar bl.a. 200 miljoner
            kronor per år på ett grundstöd till kvinnojourerna.
          </p>
          <p xml:id="i-YW7z3dkL3ryJRvtnYMvfa2">
            Vi tillbakavisar också regeringens förändringar av högkostnadsskydden.
          </p>
        </div>
        <div xml:id="i-GSQXysUzz5x2E1a7xrDGAP" type="motProposal" subtype="förslag">
          <head xml:id="i-CaVag1C6tT9TQYG16ZDKop">
            Förslag till riksdagsbeslut
          </head>
          <list xml:id="i-2mHtWQMShQGUfGGaEudGPm" style="ol">
            <item xml:id="i-CgXSeuJgYXCm75TjmpqTfj">
              Riksdagen anvisar anslagen för 2013 inom utgiftsområde 9 Hälsovård,
              sjukvård och social omsorg enligt förslaget i tabell 1 i motionen.
            </item>
            <item xml:id="i-K5Ez7Rn4FDfCLMkxarYHFC">
              Riksdagen beslutar vad som anförs i motionen om en ändring av
              avgiftsbeloppet i 26 a § hälso- och sjukvårdslagen.
            </item>
            <item xml:id="i-VvKEuFgDKrinXAt9YmHDHJ">
              Riksdagen avslår regeringens förslag till lag om ändring i hälso-
              och sjukvårdslagen (1982:763) (avsnitt 2.1 och 4.10 i propositionen).
            </item>
            <item xml:id="i-G2z71cA8fVA1nSjNvSsULg">
              Riksdagen avslår regeringens förslag till lag om ändring i lagen
              (2002:160) om läkemedelsförmåner m.m. (avsnitt 2.2 och 4.10 i
              propositionen).
            </item>
            <item xml:id="i-VYtsykX2omZh8zVGdBr85b">
              Riksdagen avslår regeringens förslag till lag om ändring i lagen
              (1993:1651) om läkarvårdsersättning (avsnitt 2.3 och 4.10 i propositionen).
            </item>
            <item xml:id="i-X89BFXTJzBzKpDxCrGutQ5">
              Riksdagen avslår regeringens förslag till lag om ändring i lagen
              (1993:1652) om ersättning för sjukgymnastik (avsnitt 2.4 och 4.10
              i propositionen).
            </item>
          </list>
        </div>
        <div xml:id="i-Cqc936faMQU899dpX9Khwy" type="motContent">
          <head xml:id="i-6NEzVHhcT4kg7jVNoDEAX8" type="h1">
            Anslagsfördelning
          </head>
          <table xml:id="i-KGAUyBJWM2MVVeTDnaVFWY">
            <row xml:id="i-Vfff96XWHebnXRCJyFnfd2">
              <cell>
                Tabell 1 Anslagsförslag 2013 för utgiftsområde 9 Hälsovård, sjukvård
                och social omsorg
              </cell>
            </row>
            <row xml:id="i-XPiKL5cVr86Ev6BpSb4BNH">
              <cell>
                Tusental kronor
              </cell>
            </row>
            <row xml:id="i-3WZuYhtSRkCqguyoo8kEco">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (V)
              </cell>
            </row>
            <row xml:id="i-FnHLGLJbHuteFZtD7D72bN">
              <cell>
                1:4
              </cell>
              <cell>
                Tandvårdsförmåner m.m.
              </cell>
              <cell>
                6 206 660
              </cell>
              <cell>
                +1 350 000
              </cell>
            </row>
            <row xml:id="i-E5DYB1pkK8F9dC88eLS1Ps">
              <cell>
                1:5
              </cell>
              <cell>
                Bidrag för läkemedelsförmånerna
              </cell>
              <cell>
                22 200 000
              </cell>
              <cell>
                +725 000
              </cell>
            </row>
            <row xml:id="i-P7nMmFZaFdFbmZ81jQyCfr">
              <cell>
                1:6
              </cell>
              <cell>
                Bidrag till folkhälsa och sjukvård
              </cell>
              <cell>
                1 711 507
              </cell>
              <cell>
                +3 315 000
              </cell>
            </row>
            <row xml:id="i-EJxQYRF74KT9QWjuALgDCX">
              <cell>
                1:8
              </cell>
              <cell>
                Bidrag till psykiatri
              </cell>
              <cell>
                863 263
              </cell>
              <cell>
                +30 000
              </cell>
            </row>
            <row xml:id="i-2mgVKz3sWavVx9AJDTSCDs">
              <cell>
                1:9
              </cell>
              <cell>
                Prestationsbunden vårdgaranti
              </cell>
              <cell>
                1 000 000
              </cell>
              <cell>
                -1 000 000
              </cell>
            </row>
            <row xml:id="i-XB5c6xHLi9PkJ99mBQZASJ">
              <cell>
                2:5
              </cell>
              <cell>
                Insatser mot hiv/aids och andra smittsamma sjukdomar
              </cell>
              <cell>
                145 502
              </cell>
              <cell>
                +10 000
              </cell>
            </row>
            <row xml:id="i-6hmb69bLhBa9pbKCpvMTPa">
              <cell>
                3:2
              </cell>
              <cell>
                Bidrag till handikapporganisationer
              </cell>
              <cell>
                182 742
              </cell>
              <cell>
                +20 000
              </cell>
            </row>
            <row xml:id="i-FfEQzHety91bq6R1N9c6Td">
              <cell>
                4:1
              </cell>
              <cell>
                Personligt ombud
              </cell>
              <cell>
                104 460
              </cell>
              <cell>
                +26 000
              </cell>
            </row>
            <row xml:id="i-2iWqxoevBZbEL4Z7tagk3o">
              <cell>
                4:5
              </cell>
              <cell>
                Stimulansbidrag och åtgärder inom äldrepolitiken
              </cell>
              <cell>
                1 772 630
              </cell>
              <cell>
                +2 565 000
              </cell>
            </row>
            <row xml:id="i-LotJejEfJqZQ4GM5QH3e3R">
              <cell>
                4:7
              </cell>
              <cell>
                Bidrag till utveckling av socialt arbete m.m.
              </cell>
              <cell>
                450 881
              </cell>
              <cell>
                +141 000
              </cell>
            </row>
            <row xml:id="i-AJ6c7QhdT1DnvbxotsJfih">
              <cell>
                Nytt anslag
              </cell>
            </row>
            <row xml:id="i-4EMJvsx82JYxAvZzy4eAtZ">
              <cell>
                Nytt
              </cell>
              <cell>
                Omsorgslyft handikappomsorgen
              </cell>
              <cell>
                +100 000
              </cell>
            </row>
            <row xml:id="i-ULJCFUoK3cdEU5oNMe6cbM">
              <cell>
                Summa
              </cell>
              <cell>
                +7 282 000
              </cell>
            </row>
          </table>
          <head xml:id="i-8nxGp8EHyHrAFU2urPj7aw" type="h1">
            1:4 Tandvårdsförmåner
          </head>
          <p xml:id="i-Edq3bXzMesLcPt6LLbze18">
            Tillgång till tandvård har blivit en klassfråga i Sverige. Vänsterpartiet
            vill se en tandvårdsreform som ska leda fram till ett högkostnadsskydd
            liknande det som finns inom hälso- och sjukvården. För att inleda
            arbetet mot ett sådant system avsätter Vänsterpartiet 1,3 miljarder
            kronor utöver regeringens satsning under 2013.
          </p>
          <p xml:id="i-Ae5ddK7jPJ86CzLtMGVBZ9">
            För att även asylsökande och papperslösa ska ges rätt till tandvård
            på samma villkor som övriga befolkningen avsätter vi 50 miljoner
            kronor per år.
          </p>
          <p xml:id="i-3uaX8XCmvCEKUck1z4Tm8D">
            Sammantaget föreslår Vänsterpartiet en ökning av anslaget med
            1 350 miljoner kronor jämfört med regeringens förslag 2013.
          </p>
          <head xml:id="i-QazKtDPzRy5LKaPQ6EPfE" type="h1">
            1:5 Bidrag för läkemedelsförmånerna
          </head>
          <p xml:id="i-NH4qkryhUaBGXZVvg81PyT">
            Regeringen höjde högkostnadsskyddet med 22 procent fr.o.m. den
            1 januari 2012. Många av dem med lägst inkomster har svårt att
            klara höjningen av sjukvårdsbesök och läkemedel. De tvingas välja
            mellan att söka försörjningsstöd eller avstå från vård och medicin
            till sig själva eller till sina barn. Särskilt hårt har höjningen
            slagit mot ensamstående med barn, där de flesta är kvinnor. Den
            gruppen avstod redan tidigare från läkarbesök och mediciner närmare
            tre gånger så ofta som befolkningen i övrigt. Lika illa är det
            för människor med funktionsnedsättning. De avstod också tre gånger
            oftare. De har oftare en låg inkomst men stora utgifter. För många
            pensionärer med låga pensioner har också höjningen blivit kännbar.
          </p>
          <p xml:id="i-PfNu38EfcpmrmkECSysRy1">
            Vi föreslår att beloppet då befrielse från avgift inträder i
            26 a § hälso- och sjukvårdslagen ändras från 1 100 till 900 kronor,
            vilket är det belopp som gällde innan 1 januari 2012. Detta bör
            riksdagen besluta.
          </p>
          <p xml:id="i-SXrxgbNNRRqh6JyQpgAvNE">
            Som en följd ökar vi anslag 1:5 med 700 miljoner kronor 2013.
            Det får också konsekvenser under utgiftsområde 25.
          </p>
          <p xml:id="i-TqgSvoSX8Yecg4zMfazezC">
            Barn som är intoleranta eller allergiska mot vissa livsmedel
            kan i dag få ett begränsat bassortiment av vissa livsmedel från
            apoteket. Det gäller gluten- och mjölkfria specialprodukter. Barn
            upp till 16 år får då en livsmedelsanvisning. Som ett led i att
            stärka familjer i en utsatt ekonomisk situation anser Vänsterpartiet
            att denna förmån ska gälla för ungdomar upp till 19 år. Detta
            beräknar vi kommer att kosta 25 miljoner kronor per år från 2013.
          </p>
          <p xml:id="i-BBKZnTZGtTcV2qo5sxmBu3">
            Sammantaget föreslår Vänsterpartiet en ökning av anslaget med
            725 miljoner kronor jämfört med regeringens förslag 2013.
          </p>
          <head xml:id="i-WzVKU7fUMTT3EHzQ8g3GwH" type="h1">
            1:6 Bidrag till folkhälsa och sjukvård
          </head>
          <p xml:id="i-BM18cUQtm6N8XRTYSR4Q5M">
            Vänsterpartiet säger nej till regeringens ambition att alla landsting
            ska erbjuda en utökad valfrihet för den enskilde även i den specialiserade
            vården enligt LOV. Vi avvisar därmed regeringens förslag om stimulansbidrag
            för detta ändamål. Enligt regeringens budgetproposition ska detta
            bidrag uppgå till 100 miljoner kronor 2013.
          </p>
          <p xml:id="i-9PMNnmHKMHkm3XpRrtU5Eh">
            Vi föreslår i stället ett stimulansbidrag på 1 miljard kronor
            till landstingen för genomförandet av en vårdplatsgaranti. Pengarna
            tillfaller de landsting som kan visa upp planerade satsningar
            för fler vårdplatser på sjukhusen. Landstingen medfinansierar
            satsningen med 50 procent.
          </p>
          <p xml:id="i-X5je1x51y2YskAX3S18oQq">
            En annan av Vänsterpartiets stora ekonomiska satsningar är på
            folkhälsoområdet. De ökade privatiseringarna urholkar folkhälsoarbetet,
            något vi utvecklar mer i vår motion om hälso- och sjukvården (2012/13:So486).
            För att stoppa denna negativa utveckling på folkhälsoområdet avsätter
            Vänsterpartiet 1 miljard till det förebyggande arbetet mot ohälsa.
            En annan åtgärd är att tillsätta en folkhälsokommission som ska
            analysera de sociala skillnaderna i hälsa och deras samband med
            sociala bestämningsfaktorer. För detta avsätter vi 5 miljoner
            kronor.
          </p>
          <p xml:id="i-47Cc1w51TiJ8iGYFcqQVw5">
            Det råder stor brist på specialistutbildade sjuksköterskor och
            antalet minskar stadigt. Vänsterpartiet satsar på betald specialistutbildning
            för sjuksköterskor, vilket leder till att anslaget ökar med 910
            miljoner kronor. Det höjer kvaliteten på vården och skapar arbetstillfällen
            genom vikariat för de anställda som vidareutbildar sig.
          </p>
          <p xml:id="i-Psmwbp89C2wyfg735Co6RK">
            Regeringen vill ge papperslösa rätt till vård på samma villkor
            som asylsökande har idag, dvs. rätt till vård som inte kan anstå.
            Vi har en högre ambition och vill ge både asylsökande och papperslösa
            rätt till vård på samma villkor som alla andra redan från den
            1 januari 2013 och vi höjer anslaget med 500 miljoner kronor.
          </p>
          <p xml:id="i-NR8m3tCLDbz2URVLBWkCrQ">
            Sammantaget föreslår Vänsterpartiet en ökning av anslaget med
            3 315 miljoner kronor jämfört med regeringens förslag 2013.
          </p>
          <head xml:id="i-C8oASeAiSc1DFN5MiBnQHq" type="h1">
            1:8 Bidrag till psykiatri
          </head>
          <p xml:id="i-JZeQrz1tNCLa7ga6nZuvW">
            Regeringen har gjort en förnyad satsning för att förebygga psykisk
            ohälsa och förbättra vården och omsorgen för personer med psykisk
            ohälsa. Detaljerna kring satsningen är till stora delar inte tillräckligt
            kända, men Vänsterpartiet kommer att fortsätta bevaka detta mycket
            viktiga område. De anslagna pengarna måste komma till användning,
            vilket inte skedde i regeringens tidigare satsning. Det är också
            tydligt att regeringens tidigare psykiatrisatsning blev lidande
            av att landsting och kommuner inte har tillräckliga ekonomiska
            förutsättningar.
          </p>
          <p xml:id="i-Afiaw3Zx3nwe1nhiVBJJYZ">
            Vi föreslår under anslag 1:8 ett stimulansbidrag för utveckling
            av arbete med brukarrevisioner och hänvisar i övrigt till vår
            motion 2012/13:So268 som behandlar psykiatrin.
          </p>
          <p xml:id="i-CF137swvM3EL87DPPfxVEQ">
            Vänsterpartiet föreslår en ökning av anslaget med 30 miljoner
            kronor jämfört med regeringens förslag 2013.
          </p>
          <head xml:id="i-PELox3mn8rueFLZLzUmshw" type="h1">
            1:9 Prestationsbunden vårdgaranti
          </head>
          <p xml:id="i-4ZK9krNUYCH5FkWCVzRS8U">
            Vänsterpartiet avvisar regeringens anslag om 1 000 miljoner kronor
            per år till prestationsbunden vårdgaranti. Vi anser i stället
            att pengarna ska gå till att höja kvaliteten i vården genom att
            satsa på antalet anställda inom vården och deras kompetens. Vi
            satsar även på en utökning av vårdplatser.
          </p>
          <p xml:id="i-NaMdBQ7doHSDpeLo1eM7FB">
            Vänsterpartiet föreslår en minskning av anslaget med 1 000 miljoner
            kronor jämfört med regeringens förslag 2013.
          </p>
          <head xml:id="i-95W9ZzcE6KvYUJKyfJss2N" type="h1">
            2:5 Insatser mot hiv/aids och andra smittsamma sjukdomar
          </head>
          <p xml:id="i-HsF9ECigMNG9X49cmqKUgf">
            Vaksamheten och kunskapen om hiv/aids och andra smittsamma sjukdomar
            av liknande karaktär förefaller ha minskat, särskilt bland unga.
            För att minska spridningen av hiv/aids måste det vidtas åtgärder.
            De ekonomiska medel som anslås för hiv-prevention ska följa FN:s
            rekommendationer, riktas tydligt mot riskgrupper som exempelvis
            män som har sex med män, och därmed anpassas efter den epidemiologiska
            utvecklingen i Sverige (se motion 2011/12:So458).
          </p>
          <p xml:id="i-Huhkwa8QL45dGVxubgDE3">
            Vänsterpartiet föreslår en ökning av anslaget med 10 miljoner
            kronor jämfört med regeringens förslag 2013.
          </p>
          <head xml:id="i-62fDCSviupZ5G8rN7sQKC9" type="h1">
            3:2 Bidrag till handikapporganisationer
          </head>
          <p xml:id="i-UyPHQSNwt7kxByBADoGNrR">
            Handikapporganisationerna fyller en oerhört viktig funktion när
            det gäller att företräda sina medlemmars intressen. Bidragen har
            dock inte följt pris- och löneutvecklingen i samhället och har
            därför urholkats. För att kunna ta del i det demokratiska påverkansarbetet
            och där föra fram medlemmarnas synpunkter och intressen behöver
            dessa organisationer mer resurser. När nya organisationer tillkommer
            ska de dessutom ha del av bidraget.
          </p>
          <p xml:id="i-JZ2yR6RJjLpMPSiavHKWJJ">
            Vänsterpartiet föreslår en ökning av anslaget med 20 miljoner
            kronor jämfört med regeringens förslag 2013.
          </p>
          <head xml:id="i-SmdJdPZ3Mkihm5XMCLEBrK" type="h1">
            4:1 Personligt ombud
          </head>
          <p xml:id="i-4brcQ341zFFqr8DWc6jKQ5">
            Personliga ombud för personer med psykisk funktionsnedsättning
            är en oerhört viktig reform. Trots det lyckosamma med de personliga
            ombuden, för den enskilde och för samhället, finns det en reell
            risk att kommuner i en ekonomiskt trängd situation inte prioriterar
            verksamheten. För att säkerställa reformen med personliga ombud
            föreslår vi att den lagregleras från den 1 juli 2013 (se motion
            20112/13:So268). Detta innebär en satsning på 26 miljoner kronor
            2013 och därefter 52 miljoner kronor per år från 2014.
          </p>
          <p xml:id="i-6Sx4NspoxMRP8fa8Z34iV3">
            Sammantaget föreslår Vänsterpartiet en ökning av anslaget med
            26 miljoner kronor jämfört med regeringens förslag 2013.
          </p>
          <head xml:id="i-F6u3QcscvfKoaWkrkf6jy4" type="h1">
            4:5 Stimulansbidrag och åtgärder inom äldrepolitiken
          </head>
          <p xml:id="i-DzWpfMBWUPrDMCQJ8BCsyH">
            Vänsterpartiet gör en stor satsning på 1 miljard kronor 2013,
            2 miljarder kronor 2014 och 3 miljarder kronor 2015 på en ökad
            bemanning i äldreomsorgen med prioritet för demensvården. Vi satsar
            även 4 miljarder kronor under 10 år på ett kunskapslyft för personalen
            inom äldreomsorgen. Detta innebär en utökning av budgetposten
            på 150 miljoner kronor under 2013 jämfört med regeringens förslag.
            I regeringens kompetenssatsning ingår det pengar till ett starta-eget-bidrag.
            Vänsterpartiet avvisar den satsningen och lägger i stället 2 miljoner
            kronor till pensionärsorganisationer och 2 miljoner kronor till
            anhörigorganisationer. Resten av pengarna går till andra satsningar
            inom Omsorgslyftet.
          </p>
          <p xml:id="i-9MsQ4pS2p2MF215DKNuqbU">
            Vi satsar 1 miljard kronor 2013 för att personer som bor på äldreboenden
            ska få möjlighet till två timmar för verklig valfrihet varje vecka.
            Det ska vara timmar då man får använda personalens hjälp till
            det man själv önskar.
          </p>
          <p xml:id="i-YBykBVJLm3okt2Y779XNAw">
            Vänsterpartiet avvisar även regeringens satsningar på värdigt
            liv i äldreomsorgen och värdighetsgarantin och lägger i stället
            180 miljoner kronor 2013 på att äldre ska få större inflytande
            över insatserna inom äldreomsorgen.
          </p>
          <p xml:id="i-4RwiGvLf1ygj6oGAnCgRFe">
            När det gäller hemtjänsten avsätter vi 200 miljoner kronor om
            året på förenklad biståndsbedömning.
          </p>
          <p xml:id="i-V5bGmwdQH8GbJkKDAnqHVv">
            Vi satsar 200 miljoner kronor per år på ett matlyft.
          </p>
          <p xml:id="i-SUsjpwkaYaCb1gbdqiGfYF">
            Andra satsningar inom äldreomsorgen är 50 miljoner kronor för
            att utveckla arbetssätt för att fler äldre ska få omsorg på sitt
            eget språk. Vi avsätter även 10 miljoner kronor till införandet
            av regionala vägledare samt en nationell samordnare för äldre
            döva och dövblinda. Slutligen minskar vi anslaget med 45 miljoner
            kronor eftersom vi säger nej till regeringens stimulansmedel för
            införande av LOV.
          </p>
          <p xml:id="i-LjooBXmvX4EEWmAM8utKgv">
            Vänsterpartiets politik när det gäller äldreomsorgen redovisas
            utförligare i motion 2012/13:So487.
          </p>
          <p xml:id="i-QSxLv7pciq3y8tJ7sDcbWt">
            Sammantaget föreslår Vänsterpartiet en ökning av anslaget med
            2 565 miljoner kronor jämfört med regeringens förslag 2013.
          </p>
          <head xml:id="i-4mnevMbfEHWSV5F4rmjs4j" type="h1">
            4:7 Bidrag till utveckling av socialt arbete
          </head>
          <p xml:id="i-S6UNZecY5pFofijGNRpJpw">
            Skyddet för barn och unga inom den sociala barn- och ungdomsvården
            behöver stärkas. Vi föreslår ytterligare satsningar utöver regeringens
            förslag. För 2013 innebär det att vi satsar 8 miljoner kronor
            mer än regeringen, vilket ökar till 131 miljoner kronor 2014 och
            253 miljoner kronor 2015.
          </p>
          <p xml:id="i-FikB1hK9GtuGeGdvtEapax">
            Vänsterpartiet anser vidare att det bör inrättas ett nationellt
            barnfridscentrum. Detta ska vara ett nationellt kunskaps- och
            forskningscentrum som kan hämta in och sprida kunskaper när det
            gäller ärenden om misshandel av barn och sexuella övergrepp. För
            detta ändamål avsätter vi 7 miljoner kronor 2013 och 13 miljoner
            kronor per år från 2014.
          </p>
          <p xml:id="i-NeLA9dAMDZvtfNnkBViHdu">
            Stockholms läns landstings enhet Maria Ungdom bör göras till
            ett nationellt kunskapscentrum för frågor gällande missbruk och
            ungdomar. För detta ändamål anslår vi 10 miljoner kronor per år
            från 2013.
          </p>
          <p xml:id="i-GLLwknNTcsCxGXncWmgbtX">
            Genom kvinnors ideella frivilligarbete i jourerna kan brottsoffer
            få relevant hjälp trots att samhällets insatser brister. Kvinnojourernas
            styrka ligger i att de är skapade av kvinnor för kvinnor. Det
            är en frizon där ingen ifrågasätter kvinnors och barns upplevelser
            av våld. Tjej- och kvinnojourerna spelar också en central roll
            när det gäller att synliggöra och sprida kunskap om våldets mekanismer
            och konsekvenser. Trots att företrädare för polis, socialtjänst
            och sjukvård själva anser att de lokala kvinnojourerna ger ett
            mer heltäckande stöd till utsatta kvinnor än vad de själva kan
            erbjuda existerar jourerna fortfarande under osäkra förhållanden.
            För att ge kvinnojourer runtom i landet goda förutsättningar vill
            vi införa ett stabilt statligt grundstöd. Det ska fördelas efter
            hur många som bor i området där jouren finns och beviljas för
            tre år i taget. Där det saknas en kvinnojour gör pengarna det
            möjligt att bygga upp en ny. Både ideella och kommunala kvinnojourer
            får del av stödet som ska vara förutsägbart och långsiktigt. Vi
            satsar 200 miljoner kronor per år från och med 2013.
          </p>
          <p xml:id="i-JVViiTcJrmpLepQYp6fojk">
            Kunskapen om mäns våld mot kvinnor måste förbättras rejält, inte
            minst gäller det kunskap för att förbättra stödet till våldsutsatta
            kvinnor med funktionsnedsättningar eller pågående missbruk och
            äldre våldsutsatta kvinnor. För att stimulera en kompetensutveckling
            inom socialtjänsten och bland personal som arbetar med personer
            med funktionsnedsättningar avsätter vi 54,5 miljoner kronor per
            år från 2013.
          </p>
          <p xml:id="i-DZMuTdDdsRvm2N3fZiu5mQ">
            Vi menar att staten bör ta ett särskilt ansvar för de mest utsatta
            kvinnorna. Regeringen bör återkomma med ett handlingsprogram för
            inrättande av resursjourer som har kompetens att ta emot missbrukande
            kvinnor respektive kvinnor med psykiska funktionsnedsättningar.
            För att stödja en satsning på resursjourer avsätter Vänsterpartiet
            20 miljoner kronor per år från 2013.
          </p>
          <p xml:id="i-DBVsJEfBE6bqDEfjH5Jnm8">
            För att göra Nationellt centrum för kvinnofrid tillgängligt även
            för kvinnor som är döva och hörselskadade anser Vänsterpartiet
            att en möjlighet att kommunicera via teckenspråkstolk bör införas.
            För att utveckla detta arbete avsätter Vänsterpartiet 2 miljoner
            kronor årligen.
          </p>
          <p xml:id="i-U3sFyYPfnnA1GRhbe1rM5b">
            Kvinnor som lever i Sverige utan uppehållstillstånd och har utsatts
            för mäns våld ska ha rätt till skyddat boende och stöd från myndigheterna
            utan att riskera utvisning. Vi anvisar i vårt budgetalternativ
            30 miljoner kronor årligen för att kommunerna ska ha ekonomisk
            möjlighet att ge även papperslösa kvinnor som utsatts för våld
            stöd och skyddat boende.
          </p>
          <p xml:id="i-PMLHh25Cfx22BNti1T13fv">
            Det behövs fler och samlade kraftåtgärder för att minska prostitutionen.
            Därför vill vi att det inrättas ett nationellt resurscentrum mot
            prostitution, som ska ha i uppgift att ta emot och stötta dem
            som söker vägar ut ur prostitutionen. Detta centrum, som ska ha
            specialistkompetens på området, bör även arbeta med stöd och information
            gentemot institutioner och yrkesgrupper som i sin verksamhet möter
            människor i prostitution. Det bör även samverka med berörda myndigheter
            och organisationer. För att finansiera ett nationellt resurscentrum
            mot prostitution avsätter Vänsterpartiet 7 miljoner kronor per
            år från 2013.
          </p>
          <p xml:id="i-2mKkvC4wq6sPTDkrZmohT7">
            Utöver satsningarna i budgetmotionen har vi också en särskild
            motion om mäns våld mot kvinnor, 2012/13:So267.
          </p>
          <p xml:id="i-6DA8ie3R5uqu4dupo3h7Wq">
            Under en lång rad år har verksamheten med brottsofferjour för
            personer som blivit utsatta för brott p.g.a. sexuell läggning,
            könsidentitet och könsuttryck levt en osäker tillvaro. Vänsterpartiet
            anser att det nu är dags att permanenta stödet till brottsofferjourer
            för hbt-personer. Vi anslår därför 2,5 miljoner kronor årligen
            för detta ändamål.
          </p>
          <p xml:id="i-9hFWXrGXq2SS2xT793vzkF">
            Vi avvisar regeringens planer på att införa den så kallade jobbstimulansen
            inom det ekonomiska biståndet och minskar anslaget med 200 miljoner
            kronor 2013. Beräkningen av försörjningsstödet ska förändras så
            att endast en del av arbetsinkomsten påverkar bedömningen av rätten
            till ekonomiskt bistånd. Syftet sägs vara att minska marginaleffekterna
            vid arbete. Det nya sättet att räkna planerar man ska börja gälla
            den 1 juli 2013. Vi kan konstatera att den typ av jobb som man
            vill ska löna sig bättre är högst tillfälliga eller extremt lågavlönade.
            I stället borde alla som i dag får försörjningsstöd endast p.g.a.
            arbetslöshet i stället få ersättning från arbetslöshetsförsäkringen.
            Villkoret för att få ersättning från den allmänna delen i arbetslöshetsförsäkringen,
            den s.k. grundförsäkringen, bör utvidgas till alla som aktivt
            söker arbete och är inskrivna på Arbetsförmedlingen.
          </p>
          <p xml:id="i-7C2PyQdgG8z4hYPzqoy1Yj">
            Sammantaget föreslår Vänsterpartiet en ökning av anslaget med
            146 miljoner kronor jämfört med regeringens förslag 2013.
          </p>
          <head xml:id="i-Eo1ANuAmpnqTf1BNg3D8wC" type="h1">
            Nytt anslag: Omsorgslyft i handikappomsorgen
          </head>
          <p xml:id="i-o62ue1UEm4Hr1Cu4TGjcw">
            Handikappomsorgen behöver en långsiktig satsning på kompetenshöjning.
            Personalen har ofta med sig viktiga kunskaper och erfarenheter
            men saknar utbildning om funktionsnedsättningar. Det finns ett
            stort behov av kontinuerlig kunskapshöjning om olika slags funktionsnedsättningar,
            bemötande, habiliterande och rehabiliterande arbetssätt samt inom
            flera andra områden.
          </p>
          <p xml:id="i-PKNfeN5X9DLeELg4ixiPMK">
            Det behöver göras en satsning på kompetenshöjning av personalen
            inom området för funktionsnedsättningar och för år 2013 anslår
            vi 100 miljoner kronor. I motion 2012/13:So269 lämnar vi även
            förslag på hur delaktigheten ska bli bättre för personer med funktionsnedsättning.
          </p>
          <p xml:id="i-HvF2kQAxAq1qaPqLfUezDU">
            Vänsterpartiet föreslår en ökning av anslaget med 100 miljoner
            kronor jämfört med regeringens förslag 2013.
          </p>
          <head xml:id="i-KBWt74mnY7qEnv4h16bwAM" type="h1">
            Förslag till författningsändringar för indexreglering av högkostnadsskydden
          </head>
          <p xml:id="i-38KaDXyfcV1am7pL2sW4GR">
            I linje med vad vi redan anfört om högkostnadsskydden under anslag
            1:5 är vi emot även en indexreglering av högkostnadsskydden, då
            detta på sikt innebär höjningar.
          </p>
          <p xml:id="i-9uiKqgmC8GCJAdkVaomoBU">
            Mot denna bakgrund bör regeringens förslag om att anta förslaget
            till lag om ändring i hälso- och sjukvårdslagen (1982:763) (avsnitt
            2.1 och 4.10 i propositionen) avslås. Detta bör riksdagen besluta.
          </p>
          <p xml:id="i-UztjME4u94TQstjCzUchLR">
            Vidare bör regeringens förslag om att anta förslaget till lag
            om ändring i lagen (2002:160) om läkemedelsförmåner m.m. (avsnitt
            2.2 och 4.10 i propositionen) avslås. Detta bör riksdagen besluta.
          </p>
          <p xml:id="i-XRm2YUAUDJFAvyH4HwCCn9">
            Vidare bör regeringens förslag om att anta förslaget till lag
            om ändring i lagen (1993:1651) om läkarvårdsersättning (avsnitt
            2.3 och 4.10 i propositionen) avslås. Detta bör riksdagen besluta.
          </p>
          <p xml:id="i-CACtstreGsDmGjaLty6pD3">
            Slutligen bör regeringens förslag om att anta förslaget till
            lag om ändring i lagen (1993:1652) om ersättning för sjukgymnastik
            (avsnitt 2.4 och 4.10 i propositionen) avslås. Detta bör riksdagen
            besluta.
          </p>
        </div>
        <div xml:id="i-VhyTzCMnCZ1d7W7edCySyb" type="motSignatures">
          <list xml:id="i-SHC69eaVtPVW4fGdQpn6Zq">
            <item xml:id="i-WpU2jJwuZy64PbUvhjd28B">
              Jonas Sjöstedt (V)
            </item>
            <item xml:id="i-AGAJVyxsAtsLp59j96Tf6Y">
              Ulla Andersson (V)
            </item>
            <item xml:id="i-CXQnMK1fw1xy5V8PfWa8T1">
              Jens Holm (V)
            </item>
            <item xml:id="i-MmYUmh27tfkktEw1tdwM9o">
              Hans Linde (V)
            </item>
            <item xml:id="i-3bk5bSGwngsqZpPx6PhKos">
              Eva Olofsson (V)
            </item>
            <item xml:id="i-PzUHjyoWXJ54MW87t1sZit">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
