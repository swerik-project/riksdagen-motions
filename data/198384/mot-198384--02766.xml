<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02766">
  <teiHeader>
    <fileDesc>
      <titleStmt>
        <title>Förslag till ändringar i hyreslagstiftningen (prop. 1983/84:137)</title>
        <author>Elisabeth Fleetwood och Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till ändringar i hyreslagstiftningen (prop. 1983/84:137)</title>
          <idno type="rdwebb">G7022766</idno>
          <rs type="number">2766</rs>
          <ref type="dokument_url_text">http://data.riksdagen.se/dokument/G7022766/text</ref>
          <ref type="dokument_url_html">http://data.riksdagen.se/dokument/G7022766</ref>
          <ref type="dokumentstatus_url_xml">http://data.riksdagen.se/dokumentstatus/G7022766</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XReDscGERZf5yzSxFeceD3</idno>
            <name>ELISABETH FLEETWOOD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7fvXyxaEhAxSRPGGboZWss" type="signed"/>
        <correspContext corresp="i-7fvXyxaEhAxSRPGGboZWss">
          <note type="signatory" corresp="i-XReDscGERZf5yzSxFeceD3"/>
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2766/mot_198384__2766-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1983/84 2766—2771
          </p>
          <p>
            Motion 1983/84:2766
          </p>
          <p>
            Elisabeth Fleetwood och Allan Ekström Förslag till ändringar
            i hyreslagstiftningen (prop. 1983/84:137)
          </p>
          <p>
            Regeringen har i proposition 1983/84:137 föreslagit riksdagen
            åtskilliga ändringar i 12 kap. jordabalken, vilket vanligen benämns
            hyreslagen. Möjligheterna att överklaga hyresnämndens beslut i
            bytesmål och proble- met med misskötsamma och störande hyresgäster
            i bostadslägenheter har dock ej beaktats. Enligt 70 $ andra stycket
            hyreslagen får hyresnämndens beslut i bytes- mål inte överklagas
            till bostadsdomstolen. Möjligheten till överklagande togs bort
            fr. o. m. den I juni 1973. Anledningen härtill har angetts vara
            att tillstånd till byten bör prövas snabbt av hyresnämnden (proposition
            1973:23 s. 136—137). Dröjsmål med avgörandet härav skulle kunna
            med- föra att bytespartnern drog sig ur bytet. Före denna lagändring
            kunde emellertid besluten överklagas hos fastighetsdomstolen,
            och såvitt vi vet fanns inga berättigade anmärkningar att framställa
            mot en sådan rätt till överklagande. Vi har från olika håll erhållit
            uppgifter om att parterna i bytesmålen alltmer begagnar sig av
            det förhållandet, att besluten i bytes- målen inte kan överklagas.
            Parterna anser sig då inte vara så noga med att lämna riktiga
            uppgifter. Det är inte heller ovanligt att dessa är helt osanna.
            Bytesmålen prövas av hyresnämnden med förtur, och kallelse utsänds
            till parterna kanske bara någon vecka före sammanträdet. Detta
            gör att hyresvärden i regel inte kan kontrollera de uppgifter
            som framkommer i bytesmålen. Sedan väl beslut meddelats, framkommer
            ofta att bytet inte alls genomförs på det sätt som uppgivits inför
            hyresnämnden. Det är helt enkelt fråga om skenbyten. Visserligen
            kan hyresvärden, om bytet visat sig vara felaktigt, säga upp den
            nya hyresgäst som flyttat in i lägenheten, men detta förutsätter
            att denne varit i ond tro och känt till den transaktion som den
            avflyttade hyresgästen ägnat sig åt. Detta framgår bl. a. av Rättsfall
            från bostadsdomstolen 1978:38, 1980:40 och 2:81. I de allra flesta
            fall kan dock inte styrkas att den inflyttande hyresgästen känt
            till det bakomliggande förhållandet vid bytet, även om detta de
            facto varit fallet. Följden blir då, att hyresnämnden medger bytet
            på felaktiga grun- der. Här anser vi att rättssäkerhetssynpunkterna
            hittills fått stå tillbaka för en snabbhet i bytesmålen, som ingalunda
            kan anses vara så eftersträvans- värd. Enligt 35 $ första stycket
            hyreslagen skall en hyresgäst ha beaktansvärda skäl för bytet,
            och vad som menas härmed framgår närmare av förarbetena till lagstiftningen.
            Med sådana skäl menas bl. a. att en växande familj vill
          </p>
          <p>
            1 Riksdagen 1983/84. 3 saml. Nr 2766 —2771
          </p>
          <pb facs="riksdagen-motions-pdf/data/198384/mot_198384__2766/mot_198384__2766-002.pdf"/>
          <p>
            Mot. 1983/84:2766 2
          </p>
          <p>
            ha större lägenhet eller det omvända förhållandet att familjen
            önskar mindre bostad, sedan barnen lämnat hemmet. Det kan även
            vara fråga om ändrade ekonomiska förhållanden, som gör att hyran
            blir för dyr. Sjuk- dom och pensionering kan också vara att hänföra
            till beaktansvärda skäl. Enligt vad vi kunnat förmärka, tolkar
            emellertid hyresnämnderna numera dessa skäl liberalt och medverkar
            därför till att bytesmålen oftast avgörs till hyresgästens förmån.
            Även av denna anledning synes det oss vara befogat, att besluten
            i bytesmål bör kunna överklagas. Härmed skulle praxis kunna utformas
            mera enhetligt, då det ny synes oss svårt att penetrera, hur de
            beaktansvärda skälen tolkas av landets hyresnämnder. Någon fara
            för att bytesmålen i någon större grad skulle belasta bostads-
            domstolen synes inte finnas, då dessa ofta är av enkel beskaffenhet
            och bör kunna avgöras på handlingarna. Någon större tidsutdräkt
            vid prövningen bör inte heller befaras, då målen liksom i hyresnämnden
            bör kunna avgö- ras med förtur. Vetskapen om att besluten kan
            överklagas, bör också göra parterna i bytesmålen mera medvetna
            om att felaktiga och osanna uppgif- ter lättare upptäcks i samband
            med ett överklagande. Hyresvärden får på detta sätt också en rimlig
            chans att kontrollera, om de lämnade uppgifterna verkligen är
            sanna. I propositionen föreslås den lagändringen i 35 $ hyreslagen,
            att ”inte heller andra särskilda skäl talar mot bytet”. Härmed
            avses ”svarta pengar” och detta överensstämmer med den praxis,
            som utbildats på området (propositionen s. 128). Detta hälsar
            vi med tillfredsställelse men härmed kommer man inte åt de oriktiga
            uppgifter som förekommer i hyresmålen. Endast möjlighet till överklagande
            torde vara botemedlet häremot. Möjligheterna till överklagande
            har diskuterats i olika sammanhang, och bl. a. har det blivit
            aktuellt i Stockholm i samband med att Stockholms kommun och Stockholms
            fastighetsägareförening kommit överens om en frivillig bostadsanvisning,
            varvid bostadsanvisningslagen inte skulle kom- ma i tillämpning.
            Varannan ledigbliven lägenhet skall därvid erbjudas kommunen.
            Parterna har därvid varit överens om att åtskilliga skenbyten
            förekommer, vilket i sin tur påverkar den frivilliga bostadsanvisningen.
            Kommunen får då mindre antal lägenheter till sitt förfogande.
            Vid för- handlingarna om den frivilliga bostadsanvisningen, varvid
            kommunen företrätts av fastighetsborgarrådet Mats Hulth, har kommunen
            åtagit sig att hos justitiedepartementet göra en hemställan med
            krav på att hyres- nämndens beslut i bytesmål skall kunna överklagas.
            Jämväl en annan fråga kräver uppmärksamhet, då riksdagen har att
            ta ställning till ändringarna i hyreslagen. Detta gäller problemet
            med miss- skötsamma och störande hyresgäster i bostadslägenheter.
            Enligt 25 $ hy- reslagen är hyresgästen skyldig att vid lägenhetens
            begagnande ”iakttaga allt som fordras för att bevara sundhet,
            ordning och skick inom fastighe- ten”. Man är därvid skyldig att
            enligt 24 $ även tillse, att andra personer, som bor eller vistas
            i lägenheten iakttar detta.
          </p>
          <pb facs="riksdagen-motions-pdf/data/198384/mot_198384__2766/mot_198384__2766-003.pdf"/>
          <p>
            Mot. 1983/84:2766 3
          </p>
          <p>
            Av alla torde kunna intygas, att störningarna i bostadslägenheterna
            haft en tendens att under senare år kraftigt öka. Det är inte
            längre bara alko- holskadade personer som bidrar härtill utan
            även det nya klientel som utgörs av narkomaner. Hyresvärdarna
            har på så sätt fått allt större bekym- mer med att komma till
            rätta med problemen. Vidare kan pekas på en annan och mera ”modern”
            störning, som upp- kommer genom användandet av stereoapparater.
            För många äldre perso- ner har detta blivit en plåga i hyresfastigheterna.
            Då störningar förekommer i en lägenhet, kan hyresavtalet uppsägas
            till avflyttning vid månadsskiftet tre månader efter skedd uppsägning
            om hyrestiden är obestämd och föreslagna ändringar i hyreslagen
            antas av riksdagen. Möjligheterna föreligger också att göra gällande,
            att hyresrätten är förverkad enligt 42 $ första stycket 5, hyreslagen.
            Detta förutsätter att hyresgästen tidigare anmanats att vidta
            rättelse. Om rättelse inte sker, kan hyresvärden ansöka om handräckning
            enligt handräckningslagen med yrkande om avhysning av hyresgästen.
            Bestrids yrkandet, får detta inte bifallas, om svaranden visar
            sannolika skäl för sin invändning eller sökan- dens rätt eljest
            framstår som oklar. Om ansökningen om avhysning bifalls, har svaranden
            rätt att ansöka om återvinning hos fastighetsdomstolen. Detta
            är vanligt och sker ofta för att fördröja ett mål. Målet övergår
            då till att bli ett vanligt fastighetsmål och inte ett mål enligt
            ett summariskt förfarande. Detta gör att processen blir kraftigt
            fördröjd. Fastighetsdom- stolen utsätter efter hand målet till
            förberedelse, varefter viss skriftväxling kanske förekommer. Med
            den belastning, som f. n. förekommer vid exem- pelvis Stockholms
            tingsrätt och fastighetsdomstolen där, är det inte ovan- ligt,
            att det kan dröja mer än ett halvår, innan målet avgörs vid huvudför-
            handling. Under tiden kanske störningarna pågår i lägenheten till
            de skötsamma hyresgästernas förtvivlan. Vi anser oss därför vara
            ute i ett angeläget ärende, då vi föreslår att sådana ändringar
            görs i hyreslagen att hyresvärd ges ökade möjligheter att — bl.
            a. till fördel för övriga hyresgäs- ter — avlägsna en ordningsstörande
            hyresgäst. Att problemen med ordningsstörande hyresgäster är aktuella,
            framgår även därav att undertecknad Elisabeth Fleetwood haft anledning
            att ställa en enkel fråga till bostadsministern Hans Gustafsson
            och i anledning härav har en debatt förekommit i riksdagen den
            15 mars detta år. Här har då belysts vilka allvarliga störningar
            som kan förekomma i hyresfastighe- terna och inte minst för de
            allmännyttiga bostadsföretagen. Bostadsminis- tern har emellertid
            ställt sig kallsinnig till en ändring av hyreslagen beträf- fande
            störande hyresgäster. I stället har han förordnat en ändring i
            bo- stadsanvisningslagen, vilket vi dock inte anser vara en framkomlig
            väg. Med hänvisning till det anförda hemställer vi 1. att riksdagen
            beslutar att flytta den i 70 $ andra stycket gjorda hänvisningen
            till 35 $ till 70 $ första stycket, varigenom klagorätt införs
            för beslut i bytesärenden,
          </p>
          <pb facs="riksdagen-motions-pdf/data/198384/mot_198384__2766/mot_198384__2766-004.pdf"/>
          <p>
            Mot. 1983/84:2766 4
          </p>
          <p>
            2. att riksdagen ger regeringen till känna vad som sägs i motionen
            om ökade möjligheter för hyresvärd att avlägsna ordningsstö- rande
            hyresgäster.
          </p>
          <p>
            Stockholm den 6 april 1984 ELISABETH FLEETWOOD (m) ALLAN EKSTRÖM
            (m)
          </p>
        </div>
      </div>
    </body>
  </text>
</TEI>
