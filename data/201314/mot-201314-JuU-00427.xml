<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00427">
  <teiHeader>
    <fileDesc>
      <titleStmt>
        <title>Ett stärkt nämndemannasystem</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett stärkt nämndemannasystem</title>
          <idno type="rdwebb">H102Ju427</idno>
          <rs type="number">Ju427</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju427/text</ref>
          <ref type="dokument_url_html">http://data.riksdagen.se/dokument/H102Ju427</ref>
          <ref type="dokumentstatus_url_xml">http://data.riksdagen.se/dokumentstatus/H102Ju427</ref>
          <ref type="doc">http://data.riksdagen.se/fil/2ACE2CB3-7546-4EDA-8933-7721C15D301D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8rE112sSeprj755gP5H3Dn" type="signed"/>
        <correspContext corresp="i-8rE112sSeprj755gP5H3Dn">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-KVcX7uNQ9ih5k3Tpo7E2WD" type="numbering">
          <date when="2013-10-08"/>
        </correspAction>
        <correspAction xml:id="i-2Zm6C4eD2aAP9JXi17xchc" type="submission">
          <date when="2013-10-04"/>
        </correspAction>
        <correspAction xml:id="i-CbwnvWmJgBsphsD6o5Q5eq" type="transfer">
          <date when="2013-10-03"/>
        </correspAction>
        <correspAction xml:id="i-HvXBxhk6mT7mKRieTS9MqJ" type="assigned"/>
        <correspContext corresp="i-HvXBxhk6mT7mKRieTS9MqJ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JHWf1sTu79VwuqPXHbxmKa" type="motHeader"/>
      <div xml:id="i-22a54iXcZyg65DCsyBowHD" type="motBody">
        <div xml:id="i-SHWcbpv8D434Ck9ug65xov" type="TOC">
          <head xml:id="i-Kf36KA1GSdWdri5oSLXCU7">
            Innehållsförteckning
          </head>
          <list xml:id="i-A915qqW3Y71fECKBAEJqEw">
            <item xml:id="i-EGjHn1fpvibfECmU7a19XS">
              Förslag till riksdagsbeslut 2
            </item>
            <item xml:id="i-SdwTezu9ocorEfHMc2pHLP">
              Motivering 2
            </item>
            <item xml:id="i-ATnHzCRbve4HSpGfqbNqQQ">
              Bakgrund 3
            </item>
            <item xml:id="i-MKPXCHcaC5uYfsntjLNB6u">
              En utökning av antalet nämndemän 3
            </item>
            <item xml:id="i-KasU3VeotiyEPTuZPENx7D">
              Behåll nämndemännen i domstolarna 4
            </item>
            <item xml:id="i-V8VzmG2n2e9BcXLPvauWwT">
              En fri kvot 4
            </item>
            <item xml:id="i-U9BPDnLDXhX4M5B7Y7jUra">
              Brutna mandatperioder 5
            </item>
            <item xml:id="i-884WqNXcvPVBVeb7HgZaPg">
              Avskaffande av kravet på svenskt medborgarskap 5
            </item>
            <item xml:id="i-AkmMMbnHqUWUfPY973KeWk">
              Stoppa nedläggningen av domstolarna 5
            </item>
            <item xml:id="i-MuqQpEH7DP51EGnFKZREUr">
              Utbildning för nämndemän 6
            </item>
            <item xml:id="i-MXjJDuwMdW6CVA5y4huumT">
              Behov av strukturerad återkoppling 6
            </item>
            <item xml:id="i-MweAPymK4PPPWShhCpbTN7">
              Inför en rotationsprincip för nämndemän 7
            </item>
          </list>
        </div>
        <div xml:id="i-6YWDoyvm8odELRh58D1QXg" type="motProposal" subtype="förslag">
          <head xml:id="i-Bh8fChE2wkdS3oZTNeE4Ld">
            Förslag till riksdagsbeslut
          </head>
          <list xml:id="i-P9YG2ufNU7zoAGgKXxcJbs" style="ol">
            <item xml:id="i-CE6JB178LkRxz4T9yYWQAc">
              Riksdagen tillkännager för regeringen som sin mening vad som
              anförs i motionen om en ökning av antalet nämndemän med 25 procent.
            </item>
            <item xml:id="i-YJeubgKQDfPQKFVJ2ffhha">
              Riksdagen tillkännager för regeringen som sin mening vad som
              anförs i motionen om att behålla antalet nämndemän i mål i tingsrätt,
              hovrätt, förvaltningsrätt och kammarrätt med samma omfattning
              som i dag.
            </item>
            <item xml:id="i-CZU4c4CaNQVFCZYYZAGG8F">
              Riksdagen tillkännager för regeringen som sin mening vad som
              anförs i motionen om en fri kvot för nämndemän om minst 50 procent.
            </item>
            <item xml:id="i-XkCQA5oDsrVF2Ca1DKDtoC">
              Riksdagen tillkännager för regeringen som sin mening vad som
              anförs i motionen om brutna mandatperioder.
            </item>
            <item xml:id="i-3YgqvauiWtmGLBuYVkPAg2">
              Riksdagen tillkännager för regeringen som sin mening vad som
              anförs i motionen om avskaffande av krav på svenskt medborgarskap
              för att vara nämndeman.
            </item>
            <item xml:id="i-LQ3JxPw3RK5kvgEhLaURWY">
              Riksdagen tillkännager för regeringen som sin mening vad som
              anförs i motionen om att inte lägga ned tingsrätter eller förvaltningsdomstolar.
            </item>
            <item xml:id="i-8gzHHnaK9sGnJnZndJPjFY">
              Riksdagen tillkännager för regeringen som sin mening vad som
              anförs i motionen om utbildning i och om uppdraget som nämndeman.
            </item>
            <item xml:id="i-D7r4gpPZHd6MkcMPJLXSfD">
              Riksdagen tillkännager för regeringen som sin mening vad som
              anförs i motionen om former för strukturerad återkoppling från
              domstolarna till kommun- och landstingsfullmäktige om hur nämndemännen
              utfört sina uppdrag.
            </item>
            <item xml:id="i-3WbZ9WXbKFZ9swZtG3FYT4">
              Riksdagen tillkännager för regeringen som sin mening vad som
              anförs i motionen om reglering av nämndemäns tjänstgöring.
            </item>
          </list>
        </div>
        <div xml:id="i-3bkqrCXCe6DLmd1BWCevNe" type="motContent">
          <head xml:id="i-UPjAKujfpySDAWxHT62gtQ" type="h1">
            Motivering
          </head>
          <p xml:id="i-SjZLNycwawtUmKQpqnWtwo">
            Under hösten 2012 nåddes vi av flera skandaler där jäviga nämndemän
            gjorde att hela rättegångar behövde tas om. Inte minst när det
            stora Södertäljemålet avgjordes där domarna mot 18 personer undanröjdes
            och målet behövde tas om på grund av en jävig nämndeman. En kostsam
            historia på många sätt.
          </p>
          <p xml:id="i-UUhNNqyZvmy8ebBtvYa2hY">
            Södertäljemålet är inte det enda där nämndemän har ifrågasatts
            den senaste tiden. Även den omfattande rättegången mot Peter Mangs
            i Malmö riskerade att tas om. I en stor knarkrättegång med ett
            50­tal dömda vid Gotlands tingsrätt där en av nämndemännen samtidigt
            varit ordförande i polisstyrelsen diskuterades jäv. Dessa fall
            fick Domstolsverket att i höstas skicka brev till Sveriges alla
            nämndemän och påminna om hur viktigt det är att de ser över vilka
            kontakter de haft och vad som skulle kunna medföra jäv av något
            slag.
          </p>
          <p xml:id="i-9evy3X1a1L76gXNUpZQnQg">
            Från vissa håll har detta orsakat rop på att nämndemännen helt
            ska avskaffas. Miljöpartiet anser att det är helt fel väg att
            gå. Nämndemännen utgör en viktig roll i det svenska rättsväsendet.
            Däremot visar dessa situationer att det behövs förändringar i
            nämndemannasystemet, bland annat vad gäller utbildning av nämndemän
            så att de inte försätter sig i jävsituationer. Vi anser att nämndemannasystemet
            ska utvecklas och stärkas. Inte nedmonteras.
          </p>
          <head xml:id="i-XTtznfAbgKARDMGisQGwq6" type="h2">
            Bakgrund
          </head>
          <p xml:id="i-29TCaBBPAKm1BWLSAgRYmx">
            I Sverige deltar i dag nämndemän – icke juristutbildade företrädare
            för allmänheten – som meddomare i merparten av domstolarnas dömande
            verksamhet. De tillför kunskap om lokala förhållanden, bedömer
            vittnens trovärdighet, tillför kunskap från olika delar av samhället.
            De kompletterar juristdomarna och har andra perspektiv än domstolarnas
            ibland elitistiska värld. De motverkar att domstolarnas verksamhet
            uppfattas som världsfrånvänd, främmande eller oviktig. Nämndemännen
            blir på sitt sätt en viktig del i säkerställandet att den dömande
            verksamheten sker på ett sätt som är förenligt med det allmänna
            rättsmedvetandet.
          </p>
          <p xml:id="i-D1sQDR79tkaRPfNo2GgEQr">
            Nämndemännen kan emellertid också skada rättsväsendet och dess
            viktiga verksamhet. Särskilt gäller detta nämndemän som är jäviga
            och handlar i annans eller sitt eget intresse, som bryter mot
            sin tystnadsplikt, som agerar på ett olämpligt sätt före, under
            eller efter rättegången eller som agerar på ett sätt som inte
            är förenligt med uppdraget som nämndeman. Det kan handla om att
            uttrycka sig rasistiskt eller homofobiskt eller att begå egna
            brott.
          </p>
          <p xml:id="i-7yWACWdbqokmZNwNWTib5B">
            För att nämndemannafunktionen ska fungera bättre och åtnjuta
            större förtroende måste representativiteten förbättras. Tillgängliga
            uppgifter visar att nämndemannakåren är jämnt fördelad mellan
            män och kvinnor men att åldersgrupperna 60–69 år och 70–79 år
            är överrepresenterade jämfört med den svenska befolkningen. Samtidigt
            är åldersgrupperna 20–29, 30–39 och 40–49 år underrepresenterade.
            Närmare 60 procent av nämndemännen är mellan 60 och 80 år medan
            motsvarande åldersgrupp i befolkningen totalt är 25 procent. 1
            Beaktas nämndemännens faktiska tjänstgöringsgrad blir de äldre
            än mer överrepresenterade. Det visar sig då att de som är äldre
            än 66 år i genomsnitt tjänstgör 20 dagar per år medan de mellan
            18–45 år tjänstgör cirka åtta dagar. 2 Vid en kontroll i maj 2007
            uppgick andelen nämndemän med utländsk bakgrund till 16,5 procent
            jämfört med 18 procent i kontrollgruppen. 3
          </p>
          <p xml:id="i-RDERWEFXfoap2QkCL5Grgx">
            Vi vill öka attraktiviteten i uppdraget som nämndeman och få
            en nämndemannakår som på ett bättre sätt än i dag kan sägas representera
            hela befolkningen i landet. Vi vill öka den lokala förankringen
            och säkra den genom ett moratorium mot domstolsnedläggningar.
          </p>
          <head xml:id="i-QK83KvLdTYLf8jx2VAkoAG" type="h2">
            En utökning av antalet nämndemän
          </head>
          <p xml:id="i-XsudTFFbrYPArfNe5qciPX">
            I dag finns vid landets domstolar cirka 8 300 nämndemän. Antalet
            dagar en nämndeman tjänstgör är ytterst varierande men uppgår
            i stort sett till mellan 8 och 20 dagar per år. Samtidigt är genomsnittsåldern
            bland nämndemännen 57 år och nämndemännen upplevs inte heller
            i övrigt representera den svenska befolkningen i stort, vare sig
            när det gäller utbildning, socioekonomisk eller kulturell bakgrund.
          </p>
          <p xml:id="i-G43nk6JDaWzchTZfwNZZdY">
            Det finns därför behov av att vidta ett flertal olika åtgärder
            för att förbättra representativiteten bland nämndemännen. Vi tror
            att en av dessa kan vara att utöka antalet nämndemän i landet
            med 25 procent, samtidigt som denna åtgärd kombineras med de övriga
            åtgärder vi föreslår i denna motion. Genom att utöka antalet nämndemän
            från 8 300 till 10 375 blir det lättare för domstolarna att få
            sammansättningar av nämndemän för tjänstgöring som på ett bättre
            sätt speglar befolkningens sammansättning. Vi föreslår därför
            att antalet nämndemän totalt sett utökas med 25 procent. Kostnaden
            för detta finansieras i vår anslagsmotion under utgiftsområde
            4 med 50 miljoner kronor. Vad som här anförts om utökning av antalet
            nämndemän med 25 procent bör riksdagen som sin mening ge regeringen
            tillkänna.
          </p>
          <head xml:id="i-Sg6AyaNSSq7xY9k963QB4h" type="h2">
            Behåll nämndemännen i domstolarna
          </head>
          <p xml:id="i-BowSjYXZ6ohis5PSwiPpoq">
            Från gång till annan förs fram förslag om att antalet mål nämndemän
            ska tjänstgöra i ska minska, liksom att antalet nämndemän helt
            ska tas bort i överrätt. Vi motsätter oss detta. Nämndemännen
            utför viktiga funktioner som företrädare för allmänheten i domstolarnas
            stundtals elitistiska värld och ger ovärderlig kunskap i samhället
            om hur domstolarna fungerar. De fullgör också viktiga funktioner
            i bevisvärdering och tillför viktig lokalkännedom i målen. Vi
            motsätter oss därför eventuella förslag om att minska antalet
            tjänstgörande nämndemän i olika måltyper, förslag att helt ta
            bort nämndemän, liksom att ta bort eller minska antalet tjänstgörande
            nämndemän i överrätt. Vad som här anförts om att behålla nämndemännen
            i olika måltyper och domstolsslag bör riksdagen som sin mening
            ge regeringen tillkänna.
          </p>
          <head xml:id="i-KyeJ5Hmk1jYQmwVsybiRKk" type="h2">
            En fri kvot
          </head>
          <p xml:id="i-UEi1ZptMM94g1RBSFHfcKn">
            Miljöpartiet vill att det ska finnas en möjlighet att bli nämndeman
            utan att behöva gå via politiska partier. Sedan 2006 har vi haft
            ett flertal nämndemän som vi nominerat utan att de varit medlemmar
            i vårt parti. Vi har en mycket positiv erfarenhet av detta, som
            ett sätt att förbättra representativiteten och öka det folkliga
            deltagandet i domstolsverksamheten.
          </p>
          <p xml:id="i-F7D8rufXK161ggQEBkq8Mw">
            Vi vill att en fri kvot införs så att en grupp av nämndemän utses
            av fullmäktige efter att enskilda nominerat sig själva dit och
            en opolitisk valberedning berett processen. Det är en uppgift
            för fullmäktige att pröva personernas lämplighet och sedan utse
            dessa, på samma sätt som för nämndemännen i dag. Skillnaden är
            att de politiska partierna inte är inblandade och att kommunen
            och landstinget på olika sätt kan se till så att de nämndemän
            som väljs bättre representerar befolkningen i stort än som är
            fallet i dag. Det kan också tänkas att det genom den fria kvoten
            kompenseras för vissa av de politiska partiernas oförmåga att
            få fram representativa, särskilt yngre, nämndemän. Den fria kvoten
            bör motsvara 50 procent av det totala antalet nämndemän i dag.
            Detta är en bra åtgärd även för att ytterligare betona att nämndemannauppdraget
            inte är ett politiskt uppdrag. Vad som här anförts om fri kvot
            bör riksdagen som sin mening ge regeringen tillkänna.
          </p>
          <head xml:id="i-FK8ey3v4J3Z6b2kqsX9JhV" type="h2">
            Brutna mandatperioder
          </head>
          <p xml:id="i-PwZqtgPFquhV57eBWzbp6p">
            Nämndemännen utses i dag för en period om fyra år från året efter
            det att valet till riksdagen ägt rum. Det betyder att partierna
            ska ta fram förslag på cirka 8 300 nämndemän, samtidigt som ett
            mycket stort antal andra uppdrag ska beredas och utses av och
            genom de politiska partierna. Därigenom blir uppdraget som nämndeman
            intimt förknippat med medlemskapet i ett parti och med allt det
            arbete det innebär att inom ett politiskt parti få ett uppdrag.
          </p>
          <p xml:id="i-DUAXMpdoQk84W3KUy36HU8">
            Om mandatperioderna för nämndemännen i stället förläggs på ett
            sådant sätt att mandatperioden börjar två år efter valet till
            riksdagen och därefter löper fyra år, så minskas kopplingen till
            partipolitiken. Dessutom får såväl partierna som kommunerna och
            landstingen tid att bereda valärendena på ett helt annat sätt
            än som idag är fallet. Då blir valet till uppdraget som nämndeman
            en viktigare händelse såväl för partierna som för de beslutande
            församlingarna. Vi är medvetna om att en tillfällig övergångslösning
            kan krävas för att uppnå den brutna mandatperioden. Vad som här
            anförts om brutna mandatperioder bör riksdagen som sin mening
            ge regeringen tillkänna.
          </p>
          <head xml:id="i-QRirnNaJSuvj5s8F5AJuZN" type="h2">
            Avskaffande av kravet på svenskt medborgarskap
          </head>
          <p xml:id="i-TP1LmpcsDK1DhPxp2CufsY">
            För att kunna tjänstgöra som domare krävs att domaren är svensk
            medborgare. Samtidigt kan även personer som inte är svenska medborgare
            rösta vid val till kommunfullmäktige och landsting. Invandrade
            personer som fyller 18 år senast på valdagen och som har varit
            folkbokförda i Sverige i mer än tre år i följd före valdagen har
            rösträtt vid val till kommun och landsting. Miljöpartiet tycker
            inte att denna skillnad är logisk och vill att de utländska personer
            som har rösträtt vid val till kommun- och landstingsfullmäktige
            även ska vara valbara som nämndemän. Vad som här anförts om avskaffande
            av krav på svenskt medborgarskap för nämndemän bör riksdagen som
            sin mening ge regeringen tillkänna.
          </p>
          <head xml:id="i-HLYV1SF76haf83bXpFfbog" type="h2">
            Stoppa nedläggningen av domstolarna
          </head>
          <p xml:id="i-QAHcZF31JxBsppx3QZ6qzJ">
            Sedan 1999 har antalet tingsrätter minskat från 96 till 48. I
            februari 2010 ersattes de 23 länsrätterna med tolv förvaltningsrätter.
            Avståndet till domstolen har genom dessa åtgärder i många fall
            förlängts och nämndemännens funktion för att säkerställa lokalförankringen
            i dömandet har försämrats. Såväl målsägandes som vittnens och
            tilltalades avstånd till domstolen har i många fall förlängts.
            Det har också inneburit att nämndemännens funktion för att säkerställa
            lokalförankringen i dömandet har försämrats. Vi såg under slutet
            av förra mandatperioden hur centraliseringen av den dömande verksamheten
            fick allt större negativa effekter. Antalet inställda mål ökar,
            avstånden ökar, vilket får negativa konsekvenser för nämndemännen
            och även deras resor.
          </p>
          <p xml:id="i-WC8K492kzs5z4RkTvAqS3B">
            Domstolarnas lokala och regionala förankring är viktig och ska
            värnas. Därför motsätter vi oss fler nedläggningar och sammanläggningar
            av fler domstolar i landet. Därför ska det lokala dömandet värnas
            och centraliseringar bara få ske om andra alternativ är uttömda.
            Riksdagen bör tillkännage för regeringen vad som här anförts om
            nedläggning av domstolar.
          </p>
          <head xml:id="i-Eu5saCdSthhTttFrQrNXt8" type="h2">
            Utbildning för nämndemän
          </head>
          <p xml:id="i-2cPkwzuVJPSQb6hmiNafN9">
            Nämndemännen företräder befolkningen i stort och ska inte vara
            jurister. Det är till och med olämpligt att de är jurister eller
            har juristutbildning. Då skulle de varken vara representativa
            för befolkningen i stort eller kunna komplettera juristdomarna
            på avsett sätt. Det är däremot viktigt att de har kunskap om vad
            uppdraget innebär och de regler som gäller för uppdraget, liksom
            om domstolarnas verksamhet och viss grundläggande kunskap om de
            måltyper de är satta att döma i.
          </p>
          <p xml:id="i-GizNua27GYhXV4dCk6Ea29">
            Nämndemän måste ha vetskap om när de kan misstänkas vara jäviga,
            vad som är en partipolitisk åsikt och inte och hur dessa åsikter
            hanteras, liksom vilka rättigheter och skyldigheter de har. Den
            som tjänstgör som nämndeman ska vara lika säker på sina rättigheter
            och skyldigheter som juristdomaren. De ska till exempel veta när
            de kan begära kompletterande utredningar och inte och hur det
            går till att ställa frågor till vittnen och hur de kan ingripa
            om parter i domstolen agerar på ett otillåtet sätt. Tyvärr finns
            här stora brister i dag och såväl omfånget som kvaliteten i utbildningarna
            varierar i dag från domstol till domstol, kanske från lagman till
            lagman. Detta är inte bra och därför anser vi att alla nämndemän
            ska erhålla en grundläggande utbildning som en person skall ha
            genomgått innan personen förordnas till nämndeman. Sveriges domstolar
            ska ansvara för utbildningen som ska vara likvärdig över hela
            landet. Ett uppdrag om att ta fram en utbildning bör därför riksdagen
            ge till regeringen.
          </p>
          <head xml:id="i-AnCmhuGKPVKV5brEsbn98c" type="h2">
            Behov av strukturerad återkoppling
          </head>
          <p xml:id="i-R4E4d67nLExYj46XJWPKpv">
            Återkopplingen från domstolarna till de fullmäktigeförsamlingar
            som utsett nämndemännen är bristfällig. I bästa fall träffar företrädare
            för domstolen fullmäktiges valberedning eller nämndemannaföreningarna
            för uppföljning om domstolen anser att nämndemännen fullgör sina
            uppdrag. Vi vet inte om det från någon domstol sker en strukturerad
            återkoppling till fullmäktigeförsamlingarna om hur nämndemännen
            fullgör sina uppdrag.
          </p>
          <p xml:id="i-PopnPJcpLF523WmhSyeSot">
            Denna avsaknad av återkoppling gör också att partiernas kunskap
            om nämndemän som sköter eller missköter uppdragen blir bristfällig.
            Inte minst är det viktigt om personerna som utses till nämndemän
            inte har förankring i de politiska partierna och kan förlora sitt
            medlemskap i partiet vid misskötsamhet. Vi anser därför att domstolarna
            en gång varje år ska rapportera till de fullmäktigeförsamlingar
            som utsett nämndemän i domstolen hur tjänstgöringen fungerar.
            De bör uppmärksamma om problem uppstått och om det finns särskilda
            frågor fullmäktige bör uppmärksamma. Det bör också finnas rutiner
            för en återkoppling på individnivå från domstolen till kommunen
            eller landstinget. Denna kunskap kan bli ovärderlig vid kommande
            förordnanden av nämndemän, liksom när fråga uppkommer om en person
            skall återförordnas som nämndeman. Vad som här anförts om strukturerad
            återkoppling om nämndemännens tjänstgöring bör riksdagen som sin
            mening ge regeringen tillkänna.
          </p>
          <head xml:id="i-P8x6HqYS9Z9FSohpzyD9Vt" type="h2">
            Inför en rotationsprincip för nämndemän
          </head>
          <p xml:id="i-9GcG24wZ8YfDfyWQJpkdoZ">
            Det saknas i dag regler om hur många år en nämndeman får tjänstgöra,
            liksom om krav på allsidig sammansättning av de nämndemannagrupper
            som tjänstgör vid olika förhandlingar. Tillsammans med en yngre
            juristdomare kan exempelvis tre nämndemän med mycket lång domstolserfarenhet
            tjänstgöra, vilka samtliga är män och samtliga är både födda och
            uppvuxna i Sverige utan kontakt med människor från andra länder.
          </p>
          <p xml:id="i-5nXK2PZtNpK6SHEBy8FJ5X">
            Bristande allsidighet kan få oönskade konsekvenser. Det kan leda
            till att migrationsdomstolar intar mer restriktiva inställningar
            till tillämpningen av vissa regler i utlänningslagen än lagstiftaren
            avsett, att nämndemännen inte längre blir representativa för den
            befolkning de ska företräda eller att domstolen helt enkelt förlorar
            i trovärdighet hos de parter som den rätten har att döma över.
          </p>
          <p xml:id="i-DLucDPpJkdWb8xunczDdEV">
            Miljöpartiet anser att en rotationsprincip bör införas, innebärande
            att ingen nämndeman kan tjänstgöra i ett och samma domslag mer
            än tre mandatperioder i följd. Vi vill också utreda hur nämndemannagruppens
            sammansättning bli mer allsidigt sammansatt beroende på åtminstone
            kön och ålder. Vad som här anförts om reglering av nämndemäns
            tjänstgöring bör riksdagen som sin mening ge regeringen tillkänna.
          </p>
        </div>
        <div xml:id="i-W2wm6qveuniPpDH1AjXTWg" type="signatureBlock">
          <list xml:id="i-FM84uesZ4aUh7Gw16wqenk">
            <item xml:id="i-3LeVFJnt1mtSLACCnnqVV3" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-GbikYfr9ouGm23u3fqTyTm" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
            <item xml:id="i-SN9QVTZ9pfiNfoarjtyaty" who="i-iThmkGNxBe7XUsT8b92pZ" type="signature">
              Jabar Amin (MP)
            </item>
            <item xml:id="i-SMZqhJSZkJgP22Ykws9z8B" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-HEPy1EgUC8reBrG7nVQGNN" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
            <item xml:id="i-Y1SCBzRV1sKfc63dneB7sw" who="i-9BUsH2Bn1bGihptNC5r7uq" type="signature">
              Peter Eriksson (MP)
            </item>
            <item xml:id="i-Xu9dkg3VaqeKcGpwR7yEJN" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-BXEmuvkZfJSeYLDKeEABkk" who="i-D7mgFwiCKxywz1E18YrEuZ" type="signature">
              Agneta Luttropp (MP)
            </item>
            <item xml:id="i-Xtadu6SJbvysru7oXXqEKg" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
