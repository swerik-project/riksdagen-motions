<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ426 pnr: kd408
          </p>
          <p>
            Motion till riksdagen 2002/03:MJ426
          </p>
          <p>
            av Sven Gunnar Persson m.fl. (kd)
          </p>
          <p>
            Fiske
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om tillgång till fiskevatten. 2. Riksdagen tillkännager
            för regeringen som sin mening vad i motionen anförs om ett biologiskt
            hållbart fiske. 3. Riksdagen tillkännager för regeringen som sin
            mening vad i motionen anförs om torskfisket i Östersjön. 4. Riksdagen
            tillkännager för regeringen som sin mening vad i motionen anförs
            om ökade och effektivare kontroller av att tilldelade fiskekvoter
            inte överträds. 5. Riksdagen tillkännager för regeringen som sin
            mening vad i motionen anförs om en reglering av skarv- och sälbestånden.
            6. Riksdagen tillkännager för regeringen som sin mening vad i
            motionen anförs om fiske av spökgarn. 7. Riksdagen tillkännager
            för regeringen som sin mening vad anförs om restaurering av strömmar
            och vattendrag." 8. Riksdagen tillkännager för regeringen som
            sin mening vad i motionen anförs om möjlighet till fiskevårdsområden
            samt områden med fritt handredskapsfiske. 9. Riksdagen tillkännager
            för regeringen som sin mening vad i motionen anförs om kalkning
            av vatten och skog. 10. Riksdagen tillkännager för regeringen
            som sin mening vad i motionen anförs om utsläpp från fartyg. 11.
            Riksdagen tillkännager för regeringen som sin mening vad
          </p>
          <p>
            anförs om införande av ”fiskekonto”.?
          </p>
          <p>
            motionen
          </p>
          <p>
            motionen
          </p>
          <p>
            12. Riksdagen tillkännager för regeringen som sin mening vad
            i motionen anförs om att tillåta negativt saldo för inventarietillgångar
            vid fartygsbyte.? 13. Riksdagen tillkännager för regeringen som
            sin mening vad i motionen anförs om yrkesfiskaravdrag.”
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0002.pdf"/>
          <p>
            2002/03:MJ426
          </p>
          <p>
            10
          </p>
          <p>
            14.
          </p>
          <p>
            15.
          </p>
          <p>
            16.
          </p>
          <p>
            12.
          </p>
          <p>
            18.
          </p>
          <p>
            Riksdagen tillkännager anförs om ny granskning stridsmedel. Riksdagen
            tillkännager
          </p>
          <p>
            ör regeringen som sin mening vad i motionen av skyddet för fiskare
            vid olyckor med kemiska
          </p>
          <p>
            ör regeringen som sin mening vad i motionen
          </p>
          <p>
            anförs om gymnasieutbildning med inriktning på fiske.”
          </p>
          <p>
            Riksdagen tillkännager
          </p>
          <p>
            ör regeringen som sin mening vad i motionen
          </p>
          <p>
            anförs om forskningen om fisksjukdomar.
          </p>
          <p>
            Riksdagen tillkännager
          </p>
          <p>
            ör regeringen som sin mening vad i motionen
          </p>
          <p>
            anförs om planering för vattenbruk.
          </p>
          <p>
            Riksdagen tillkännager anförs om myndigheters
          </p>
          <p>
            ör regeringen som sin mening vad i motionen hantering av vattenbruksärenden.
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0003.pdf"/>
          <p>
            2002/03:MJ426 "Yrkande 7 hänvisat till BoU.
          </p>
          <p>
            ?Yrkandena 11, 12 och 13 hänvisade till SkU. Yrkande 15 hänvisat
            till UBU.
          </p>
          <p>
            21
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0004.pdf"/>
          <p>
            2002/03:MJ426
          </p>
          <p>
            12
          </p>
          <p>
            Inledning
          </p>
          <p>
            Kristdemokraterna vill ha ett starkt, svenskt, ekologiskt hållbart
            yrkesfiske. Ett bevarande av den unika havsmiljön kräver dock
            åtgärder. Havsfisket är numera internationellt, vilket kräver
            internationella överenskommelser. Detta sker nu genom EU. Kristdemokraterna
            instämmer i EU:s åsikt att fisk i första hand ska fiskas för människoföda,
            att fisket ska vara ekologiskt och att kustfisket ska bevaras.
            De rapporter om överfiskning som har kommit är oroande. En kontroll
            av att fiskekvoter respekteras är svår att genomföra men krävs
            för att fiskekvoterna ska fungera. Ett för stort fiskeuttag gynnar
            ingen, utan resulterar långsiktigt i att näringen dör ut. Forskning
            behövs för att få fram bra selektiva fångstredskap, så att bifångsterna
            minskas.
          </p>
          <p>
            Tillgång till fiskevatten
          </p>
          <p>
            För svenska fiskare har tillgången till fiskevatten blivit kraftigt
            reglerad genom avtal med EU, Norge och Östersjöländerna. Vissa
            menar att Sverige, i de förhandlingar som föregick utläggandet
            av ekonomiska zoner 1977, gav bort en alltför stor del av sitt
            Nordsjöfiske. Trängseln i Nordsjön ökade, vilket medförde att
            västkusttrålare sökte sig till fiske i Östersjön. Genom avtal
            med EU har de baltiska staterna getts tillträde till EU:s fiskevatten.
            Trängseln är nu stor även på vissa platser i Östersjön. Svenska
            fiskeintressen måste bevakas internationellt, så att inte ytterligare
            försämringar sker. Länders andel av totalkvoter för olika fiskeslag
            är i huvudsak fastställda utifrån infiskningen under en referensperiod,
            och andelarna kvarstår sedan. Denna s.k. relativa balans mellan
            länderna kan i praktiken inte rubbas, då det skulle innebära att
            om ett lands kvot ökade, skulle ett annat vara tvunget att minska
            sin. Kristdemokraterna anser att Sverige internationellt bör arbeta
            för en bevakning av tillgången till fiskevatten i Östersjön och
            en ökning av tillgången till fiskevatten i Nordsjön och Västerhavet.
          </p>
          <p>
            Tillgång på fisk
          </p>
          <p>
            Selektivt fiske
          </p>
          <p>
            Det tillåtna minimimåttet för fångad torsk ska höjas till en
            nivå som innebär att varje torsk ska ha haft möjlighet att leka
            minst en gång före fångst. Det
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0005.pdf"/>
          <p>
            kräver redskap som släpper igenom fisk som inte uppfyller minimimåtten.
            Detta gäller även lax. Yngelplatser för dessa fiskarter ska fredas
            från fiske, vilket också innebär att grunda vatten med mindre
            än tre meters djup fredas. Ett sätt att bevara en större del av
            den vilda laxen är att märka den odlade laxen genom s.k. fettfeneklippning.
            Denna kan då vid fångst skiljas från den vilda laxen, som kan
            släppas tillbaka.
          </p>
          <p>
            Torskfiske i Östersjön
          </p>
          <p>
            Olika rapporter har visat på ett mer eller mindre kraftigt vikande
            bestånd av torsk i Östersjön. Råden från Internationella havsforskningsrådet
            (ICES) innebär förslag om kraftiga nedskärningar vad gäller högsta
            tillåtna fångstmängder. Målet är att fångsterna ska anpassas till
            det långsiktigt hållbara biologiska utrymmet. Också för fiskenäringens
            fortlevnad är det viktigt med en anpassning av fångstmängderna
            till vad som är biologiskt och ekologiskt hållbart. Baltiska fiskerikommissionen
            (IBSFC) fastställer, efter rekommendationer från ICES, de fångstkvoter
            för Östersjön som ska gälla för varje land. Den totala kvoten
            för torskfisket uppgår år 2003 till 75 000 ton, Sveriges andel
            utgör 15 000 ton. ICES uppskattar att överfiske sker med närmare
            50 procent totalt för alla länder som är med i kvotsystemet. Bland
            annat på grund av den relativt väl utbyggda kontrollverksamheten
            torde Sveriges andel av överfisket vara minimal. I en situation
            där det svenska fiskets andel av den torsk som i verkligheten
            tas upp ur Östersjön utgör 10-15 procent torde ett ensidigt svenskt
            torskfiskestopp inte få avsedd effekt. Tvärtom riskerar en sådan
            åtgärd att få en rad oönskade konsekvenser. Andra arter riskerar
            att bli hårt utsatta, Sveriges starka position i det internationella
            förhandlingsarbetet urholkas och det framgångsrika och förtroendefulla
            samarbetet mellan fiskenäringen, myndigheter och forskare undergrävs.
            Dessutom skulle ett ensidigt svenskt torskfiskestopp få oöverblickbara
            konsekvenser för hela fiskerinäringen och dess kringnäringar.
            Kustsamhällena riskerar att utarmas. För att uppnå målet om ett
            långsiktigt hållbart fiske är det viktigt att fortsätta det nationella
            och internationella arbetet med att utveckla de olika former av
            begränsningar som införts eller är på väg att införas. Exempel
            på sådana åtgärder är att flytta ut trålgränser, öka maskstorleken,
            höja minimimåtten på fångad torsk, utöka antalet fredningsområden
            och tiden för fiskeuppehåll, begränsa bifångsterna, begränsa garnmängden
            samt ökad kontrollverksamhet. Om dessa åtgärder inte får avsedd
            effekt när det gäller att stärka torskbeståndet i Östersjön måste
            ytterligare åtgärder, som exempelvis mer omfattande stopp för
            fisket, övervägas. Den nationella och internationella övervakningen
            av fångstmängderna måste skärpas ytterligare. Det är oacceptabelt
            att vissa fiskare fortsätter att fiska långt utöver sina tilldelade
            kvoter. Så kallade ”check-points”, det vill säga rutiner för in-
            och utpassering vid fiske i annat lands fiskezon, har visat sig
            vara effektiva instrument i kontrollverksamheten i de länder där
            de används. I ett bilateralt avtal med Polen har denna typ av
            kontrollmekanism
          </p>
          <p>
            2002/03:MJ426
          </p>
          <p>
            13
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0006.pdf"/>
          <p>
            2002/03:MJ426
          </p>
          <p>
            14
          </p>
          <p>
            redan införts. Sverige bör såväl bilateralt som multilateralt
            aktivt verka för inrättandet av fler ”check-points”. Regeringen
            bör senast i tilläggsbudgeten i vårpropositionen 2003 återkomma
            till riksdagen med förslag om hur en sådan skärpning kan utformas
            och vilka kostnader detta för med sig.
          </p>
          <p>
            Konkurrens om fisket
          </p>
          <p>
            Sälar är ett problem för yrkesfiskarna genom att de orsakar skador
            på redskap och fångst. Problemet är särskilt stort i Bottenhavet
            och Bottenviken. På västkusten är det framför allt fisket med
            ålryssjor som är utsatt för sälskador, även om situationen till
            viss del har förändrats på grund av sommarens säldöd. Det pågår
            arbete med att ta fram sälsäkra redskap. Än så länge sker det
            dock med begränsad framgång. Viktigt är också att få fram mer
            artselektiva fångstredskap. När det gäller ålryssjor tror forskare
            att det är bifångsten som lockar sälen. Det stora skarvbeståndet
            orsakar också omfattande skador för yrkesfiskarna. Tillstånd för
            skyddsjakt kan beviljas av länsstyrelsen, men det sker mycket
            restriktivt. Enligt Kristdemokraterna skall säl- och skarvbeståndet
            regleras genom traditionell viltförvaltning utifrån jaktetiska
            principer och med tydliga regler i form av tider och andra villkor.
          </p>
          <p>
            Spökfiske
          </p>
          <p>
            Förlorade fiskegarn, s.k. spökgarn, fortsätter att fiska under
            lång tid. Beräkningar har visat att dessa fångar lika mycket fisk
            som den fångst som landas. Detta är ett stort problem som måste
            lösas. Kristdemokraterna menar att fiskare skall ha möjlighet
            att fiska upp dessa garn mot statlig ersättning.
          </p>
          <p>
            Hinder för vandringsfisk
          </p>
          <p>
            Vattenkraftregleringen har medfört att det på vissa ställen inte
            finns någon fiskväg förbi kraftverken. Enligt miljöbalken är kraftverken
            skyldiga att ha ett vattenförbiflöde på minst 5 procent för att
            fisken ska kunna vandra. Även vid förbiflöde skadas fisk i kraftverken.
            Kraftverken är därför skyldiga att kompensationsodla fisk, som
            sedan märks och utsätts nedströms kraftverket. Kristdemokraterna
            anser att förbiflöde ska finnas vid alla kraftverk samt att strömmar
            och vattendrag ska restaureras där uppförda dammar inte längre
            fyller någon funktion. Kristdemokraterna förespråkar även i Övrigt
            förstärkningsutsättningar av skaldjur och olika fiskarter för
            tillväxt vid kuster och i insjöar där bestånden har blivit små.
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0007.pdf"/>
          <p>
            Det fria handredskapsfisket
          </p>
          <p>
            Handredskapsfisket har varit fritt på västkusten och i Västerhavet
            sedan lång tid tillbaka. På ostkusten och i de fem största insjöarna
            frisläpptes det tidigare reglerade handredskapsfisket på enskilt
            vatten 1985. Syftet var att ge ökade rekreationsmöjligheter för
            den fritidsfiskande allmänheten. Det goda syftet har missbrukats,
            till exempel i form av otillåtet trollingfiske och fiske för försäljning.
            Otillåtet fiske resulterar även i att fiskevården försvåras. Denna
            situation skulle kunna förbättras genom att införa möjlighet att
            lokalt besluta om inrättande av fiskevårdsområden finansierade
            av en fiskevårdsavgift. Kristdemokraterna anser att det fria handredskapsfisket
            områdesvis bör finnas kvar.
          </p>
          <p>
            Övergödning
          </p>
          <p>
            Övergödning orsakas av utsläpp från trafik, reningsverk, industrier
            och jordbruk. Övergödningen medför syrebrist och effekten blir
            döende insjöar och minskande blåstång i havet. Blåstången är viktig
            då den utgör en naturlig ”barnkammare” för fiskar och vattendjur.
            För att komma till rätta med problemen med våra förorenade vatten
            måste, i första hand, kraftfulla åtgärder vidtagas för att minska
            utsläpp och miljögifter, men det är också oerhört angeläget att
            kalkningen av försurade sjöar fortsätter. Åtgärder behövs för
            att få fungerande reningsverk på andra sidan Östersjön, och Sverige
            måste även fortsättningsvis ge bistånd till de
          </p>
          <p>
            länder på andra sidan Östersjön som står för de största utsläppen
            från reningsverk. Även svenska reningsverk måste dock minska kväveutsläppen.
          </p>
          <p>
            Försurning
          </p>
          <p>
            Det finns fortfarande många försurade sjöar utan fisk, även om
            kalkningen av vattendrag har = förbättrat = situationen. Marken
            i = vattendragens tillrinningsområden är dock fortfarande sur,
            särskilt i sydvästra Sverige. Därför bör även sådan skogsmark
            kalkas tills läget förbättras. Kristdemokraterna kräver 30 miljoner
            kronor extra i sitt budgetalternativ för att förbereda ett sådant
            program för skogsmarkskalkning. Även kalkningen av vattendrag
            måste tills vidare fortsätta. Man har beräknat att 1 krona kalkning
            ger 3 kronor ökade intäkter av friluftsliv, vilket framför allt
            gäller fiske.
          </p>
          <p>
            Miljögifter
          </p>
          <p>
            De flesta kemiska substanser som används återfinns i dag, i större
            eller mindre mängd, i våra vatten. Det finns spår av läkemedel,
            bl.a. hormonpreparat, i havet. Många gifter har en hormonliknande
            effekt. Dessa hormoneffekter stör fiskarnas könsidentitet och
            fortplantningsförmåga. I
          </p>
          <p>
            2002/03:MJ426
          </p>
          <p>
            15
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0008.pdf"/>
          <p>
            2002/03:MJ426
          </p>
          <p>
            16
          </p>
          <p>
            fiskkött, särskilt från fet fisk, ökar koncentrationen av t.ex.
            kadmium och kvicksilver. Dumpning av miljöfarligt avfall i havet
            har redan förbjudits på EU-nivå, vilket biträtts av Sverige. Det
            är viktigt att arbetet enligt EU:s ramdirektiv för vatten nu tar
            fart. Det brådskar om inte fiskenäringen ska slås ut innan miljöförbättringen
            inträder.
          </p>
          <p>
            Oljeutsläpp
          </p>
          <p>
            För att komma till rätta med problemen med våra förorenade vatten
            måste kraftfulla åtgärder vidtas för att minska utsläppen av olja
            och möjligheten att beivra oljeutsläpp förbättras. I dag är möjligheten
            mycket begränsad att ställa de ansvariga till svars. Juridiskt
            har det visat sig vara mycket svårt att komma åt utsläppen, eftersom
            utsläppen oftast sker på internationellt vatten, av icke-svenska
            båtar. I stort sett måste ett fartyg som gör ett utsläpp tas på
            bar gärning för att åtal ska kunna väckas. För att snabbare kunna
            agera mot fartyg som släpper ut olja bör ett samarbete mellan
            kustbevakningen och försvarsmaktens helikoptrar inledas. Det senaste
            året har nya åtgärder införts för att förhindra utsläpp. Förhoppningsvis
            får dessa effekt, men Sverige måste även vara pådrivande i dessa
            frågor inom EU och de internationella organ som finns för havsmiljön.
          </p>
          <p>
            Yrkesfisket
          </p>
          <p>
            Förutsättningarna för yrkesfisket bestäms delvis av det allmänna
            näringsklimatet. Kristdemokraterna har på näringspolitikens område
            en rad förslag som förbättrar möjligheterna att starta och driva
            företag. Det gäller bl.a. regelförenklingar, skattelättnader,
            sparande och investeringar. Det småskaliga kustfisket och insjöfisket
            får utvecklingsstöd enligt EU:s nya fiskeprogram för att det inte
            ska minska eller helt dö ut. Detta förutsätter att fisket verkligen
            är hållbart.
          </p>
          <p>
            Fiskekonto
          </p>
          <p>
            Som ett resultat av varierande fångstmängder varierar fiskares
            inkomster kraftigt från år till år. Denna inkomstvariation är
            ett stort problem för yrkesfiskarna. För att kompensera detta
            torde det vara rimligt, att fiskare ges möjlighet till avsättningar
            mellan olika år enligt samma modell som finns inom skogsbruket,
            det s.k. skogskontot. Kristdemokraterna föreslår att regeringen
            inför ett fiskekonto för yrkesfiskarna.
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0009.pdf"/>
          <p>
            Fartygsbyte
          </p>
          <p>
            När fiskare behöver byta fartyg måste de skattemässigt kunna
            resultatreglera mellan olika beskattningsår. Här har svenska fiskare
            ett sämre utgångsläge än kolleger i Danmark och Norge, där skatteregleringarna
            är betydligt mer fördelaktiga från periodiseringssynpunkt. Därmed
            blir finansieringen mer fördelaktig. För den svenska fiskaren
            innebär reglerna att fiskaren ofta tvingas att skatta av hela,
            eller stora delar av, vinsten under pågående verksamhet. I många
            fall leder detta till alltför snabba ersättningsanskaffningar
            eller inköp av tillfälliga ersättningsfartyg. Kristdemokraterna
            menar att s.k. negativa saldon för inventarietillgångar måste
            tillåtas. Dessa saldon står då kvar efter försäljning och ska
            inom två till tre år utjämnas genom ersättningsinvestering. Om
            så inte sker, återförs det negativa saldot till beskattning.
          </p>
          <p>
            Fiskeuppehåll
          </p>
          <p>
            Vid tillfälliga avbrott i fisket, t.ex. på grund av väderlekssituationen
            eller båthaveri, kan yrkesfiskare få arbetslöshetsersättning.
            Möjlighet därtill finns även vid stillaliggande på grund av uppfiskad
            kvot och om möjlighet att gå ut på annan typ av fiske saknas.
            Dessa fiskare borde i stället kunna ges i uppdrag att dragga upp
            s.k. spökgarn i Östersjön. De har förutom båtar såväl utrustning
            och kunskap som den erfarenhet som krävs för detta. Ersättning
            för detta skall utgå från staten.
          </p>
          <p>
            Lika konkurrensvillkor
          </p>
          <p>
            Det svenska fisket verkar på en internationell marknad. På en
            och samma marknad finns aktörer från flera länder, bl.a. Danmark
            och Norge. De fiskar på samma vatten, säljer på samma marknad,
            gör inköp av förnödenheter och drivmedel på samma ställen och
            lämnar båtar för reparation och underhåll på samma varv. Skattevillkoren
            för svenska fiskare är däremot klart mindre fördelaktiga än för
            deras nordiska kolleger. Sveriges bristande tillträde till fiskevatten
            i Nordsjön innebär i sig en konkurrensnackdel mot Norge och Danmark,
            vilket ytterligare förvärras av dessa länders bättre skatteavdrag
            för yrkesfiskare. Utredningen om yrkesfiskets konkurrenssituation
            kom med sitt betänkande i januari 1999. Sedan har förslaget beretts
            i Regeringskansliet och förefaller fortfarande ligga på EU:s bord.
            Danmark, som ju också är EU-medlem, stöder sina fiskare. Sverige
            bör, på liknande sätt, stödja sina yrkesfiskare. Regeringen har,
            i alla fall tidigare, sagt sig vara positivt inställd till yrkesfiskaravdrag.
            Trots detta har inget konkret förslag lagts. Regeringen har ett
            ansvar att förklara för fiskarna varför ett förslag om yrkesfiskaravdrag
            dröjer. Kristdemokraterna avsätter 10 miljoner kronor för = ett
            yrkesfiskaravdrag.
          </p>
          <p>
            2002/03:MJ426
          </p>
          <p>
            27
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0010.pdf"/>
          <p>
            2002/03:MJ426
          </p>
          <p>
            18
          </p>
          <p>
            Dumpade gifter
          </p>
          <p>
            Dumpade farliga ämnen, t.ex. senapsgas, i behållare som sakta
            fräts sönder följer med fångsten vid fiske och utgör en stor hälsorisk
            för fiskare. Särskilt stort är detta problem i södra Östersjön,
            men även Skagerrak är drabbat genom dumpad ammunition som innehåller
            stora mängder farliga ämnen. Staten menar att statlig ersättning
            täcker nästan all kostnad för sanering av senapsgas och hänvisar
            till att sådana olyckor är mycket sällsynta. Fiskarna anser inte
            att skyddet är fullgott, varför nya diskussioner bör tas upp mellan
            fiskare och staten. Yrkesfiskarna menar att man också ska kunna
            erhålla ersättning för förlorad fångst samt skador på fiskeredskap
            och annan materiel. Kristdemokraterna kräver en översyn av skyddet
            för fiskare vid olyckor med kemiska stridsmedel.
          </p>
          <p>
            Utbildning
          </p>
          <p>
            Fisket är i dag en bransch med stort behov av föryngring. Den
            tekniska utvecklingen gör att även fiskare behöver en relevant
            teoretisk och praktisk utbildning. En utbildning där krav på kunskap
            och förståelse för det ekologiska systemet och miljöpåverkan är
            en viktig del. Utbildningsinsatser behövs även för nu verksamma
            fiskare. I dag får inte personer som läser till skepparexamen
            tillgodoräkna sig praktik från fiskefartyg i sin utbildning, utan
            endast eventuell praktik inom handelsflottan. En harmonisering
            av regler bör ske så att praktik på fiskefartyg jämställs med
            praktik i handelsflottan vid skeppareutbildning. Kristdemokraterna
            anser det viktigt att inrätta en gymnasieutbildning med inriktning
            på fiske för att trygga nyrekryteringen och den framtida försörjningen
            inom fiskenäringen. Utbildningen ska motsvara de krav som EU ställer.
            Den fisketekniska gymnasieutbildningen ska bl.a. leda fram till
            behörighet för fartygsbefäl klass VIII och maskinbefäl klass VI,
            samt certifikat för VHF (ROC), brandskydd, räddningsfarkoster,
            beredskapsbåtar samt grundläggande hälso- och sjukvård. I utbildningen
            ska fiskefartygsförlagd utbildning ingå. Det är också viktigt
            att erbjuda fördjupade kunskaper för olika
          </p>
          <p>
            specialiseringar inom fiskenäringen. Den av Kristdemokraterna
            föreslagna yrkeshögskolan kan tillgodose näringens behov av välutbildad
            arbetskraft. Härigenom kan också det för näringen så viktiga forsknings-
            och utvecklingsarbetet initieras och spridas.
          </p>
          <p>
            Fiskeberoende näringar
          </p>
          <p>
            Den svenska förädlingsindustrin är beroende av både mindre och
            större företag. De mindre förädlingsindustrierna bevarar den svenska
            kustbygden levande och främjar det småskaliga fiskets fortbestånd.
            Kristdemokraternas
          </p>
          <pb facs="riksdagen-motions-pdf/data/200203/mot_200203_MJ_0426/mot_200203_MJ_0426-0011.pdf"/>
          <p>
            förslag på näringspolitikens område skulle ge förbättringar på
            området. För många småföretagare är det svårt att känna till och
            efterleva ett alltför omfattande regelverk. Därför bör en sådan
            företagare vid första kontakt med myndighet i samband med start
            av verksamhet kunna få upplysning om samtliga tillstånd och avgifter
            som behövs för verksamheten, även om någon del tillhör någon annan
            myndighet.
          </p>
          <p>
            Vattenbruk
          </p>
          <p>
            Vattenbruket har en betydande tillväxtpotential men är ringa
            i Sverige jämfört med t.ex. Norge. Den svenska produktionen ligger
            på ca 7 000 ton per år, kraftbolagens kompensationsodling oräknad.
            Odling sker både för konsumtion och utsättning. De viktigaste
            fiskslagen i det svenska vattenbruket är regnbågslax, ål, röding,
            sötvattenskräftor och blåmusslor. Förhoppningar finns om att kunna
            odla både gös och torsk i större omfattning än vad som sker i
            dag. Vattenbruket kan medföra stor påverkan av vattenmiljön, men
            miljöeffekterna kan kontrolleras och behärskas genom kontinuerlig
            övervakning och rätt dosering av föda. Ett problem är att finna
            lämpliga platser för vattenbruk. Kommunerna bör därför i sina
            delöversiktsplaner ange områden lämpliga för fiskodling, så att
            beredskap finns. Hälsotillsynen av fisken kan bli relativt kostsam
            för en liten vattenbrukare men är nödvändig för en hög klassning
            av fisken, vilket i sin tur ökar utvecklingsmöjligheterna. Ingen
            fisk får säljas vidare levande om den inte har hälsokontrollerats.
            Konsekvenserna av ett sjukdomsutbrott blir omfattande och medför
            stor risk för konkurs för småföretagare på grund av det långa
            stillestånd i verksamheten som blir följden. Det är ett stort
            problem att forskningen ännu inte har tillräckliga kunskaper om
            sjukdomar hos fiskar, vare sig vilda eller odlade. Det har medfört
            att vattenbrukare nekats tillstånd på motsägande och varierande
            grunder med omfattande konsekvenser för den enskilda brukaren.
            För att få en bättre vetenskaplig grund för myndigheters beslut
            krävs alltså mer resurser till
          </p>
          <p>
            forskningen.
          </p>
          <p>
            Stockholm den 22 oktober 2002
          </p>
          <p>
            Sven Gunnar Persson (kd) Björn von der Esch (kd) Johnny Gylling
            (kd) Mikael Oscarsson (kd) Göran Hägglund (kd) Dan Kihlström (kd)
          </p>
          <p>
            2002/03:MJ426
          </p>
          <p>
            19
          </p>
        </div>
      </div>
    </body>
  </text>
</TEI>
