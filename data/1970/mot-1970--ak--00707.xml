<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00707">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__707/mot_1970__ak__707-001.pdf"/>
      <fw xml:id="i-S6RepKHxyuQ1dZLhSnNtFt">
        10 Motion i Andra kammaren, nr 707 år 1970
      </fw>
      <div xml:id="i-4Sz7UDbt2nV3ApJ4e3fFeV" type="motHeader">
        <div xml:id="i-3S5gMes3AZ6CLdcdGPzXji" type="motTitle"/>
        <div xml:id="i-UoEFhXaLnMbUpjYPwbpMVP" type="motSubmissionInfo"/>
      </div>
      <div xml:id="i-2UtncFo6jDRYGtyCYtwPi8" type="motBody">
        <div xml:id="i-5733rjYnVXhCgPmxEFtCfA">
          <p xml:id="i-j9puZdAk1mRDjJqP5s6cX">
            Nr 707
          </p>
          <p xml:id="i-9HsgC1WxCPV9JhTaaoTKwf" type="titleString">
            Av fru Mogård m. fl., om kostnadsfri undervisning för vuxna med
            läs- och skrivsvårigheter.
          </p>
          <p xml:id="i-AgRLiFrj81RzYHYHeFSMFV">
            (Lika lydande med motion nr 635 i Första kammaren)
          </p>
          <p xml:id="i-J7vfyRq4aqZVGd56dFcxj6">
            Läs- och skrivsvårigheter benämndes tidigare ordblindhet. Man
            anser dock nu- mera, att detta är en missvisande term, då ordblindhet
            associerar till något statiskt, ohjälpligt, medan svårigheterna
            i stället bör föranleda kontinuerliga hjälpåtgärder. Det är ogörligt
            att fullständigt eliminera tendensen till en grav läs- och skrivsvårig-
            het; däremot kan individens läs- och skrivförmåga skärpas, i det
            att han tillägnar sig en teknik att läsa och en teknik att skriva,
            som ökar hans möjligheter att göra sin begåvning och sina anlag
            rättvisa. Mången föreställer sig, att läs- och skrivsvårigheter
            är en företeelse som endast rör lågstadiet. Det är förklarligt,
            då det där lätt kan observeras om ett barn anmärk- ningsvärt långsamt
            tillägnar sig förmågan att läsa och skriva. På senare stadier
            är det frestande att dra slutsatsen att dåliga studieresultat
            skall hänföras till andra orsaker än eventuellt sent uppträdande
            läs- och skrivsvårigheter. Det är värt att påpeka att läs- och
            skrivsvårigheter förekommer över hela begåvningsskalan. Följderna
            av ett sådant handikapp kan vara allvarliga. Risken för ett dåligt
            studie- resultat i förhållande till den verkliga kapaciteten har
            redan berörts, och därav kan följa ett felaktigt yrkesval. Utöver
            bristande förmåga att stava och en outvecklad handstil medför
            även svårigheterna att läsa och skriva en torftig språkbehandling,
            som inte motsvarar de intellektuella resurserna. Ordförrådet blir
            fattigt, då litteratur- konsumtionen blir ringa. En benägenhet
            att förvanska och missuppfatta ord kan kvarstå hela livet. Frekvensen
            av läs- och skrivsvårigheter anges av forskare mycket olika, beroende
            på vilka fordringar som uppställs på en acceptabel läsning och
            skrivning. Den svenske läsforskaren Åke W. Edfeldt hävdar, att
            ca 25 Jo av hela populationen har viss nedsättning av läs- och
            skrivförmågan. Hälften därav, d.v.s. 1272 9o, kan betecknas som
            speciella läs- och skrivsvårigheter av olika grad. En erfaren
            pedagog på området anser, att det i våra skolor finns ca 5 Jo
            elever med läs- och skrivsvårig- heter av sådan grad, att speciella
            hjälpåtgärder måste insättas. Först de senaste årtiondena har
            man i vårt land börjat utveckla en mera allmän förståelse för
            läs- och skrivsvårigheter. Hjälpinsatserna koncentrerades till
            en början till lågstadiet. Även sedan man utvidgat hjälpåtgärderna
            till att omfatta även andra stadier, har bristen på för denna
            undervisning utbildade lärare varit ett hinder för ett effektivt
            stöd åt elever med detta handikapp. Vissa elever med mycket grava
          </p>
          <pb facs="riksdagen-motions-pdf/data/1970/mot_1970__ak__707/mot_1970__ak__707-002.pdf"/>
          <fw xml:id="i-PoPjgViFQd3zpqcCtzWgY6">
            Motion i Andra kammaren, nr 707 år 1970 11
          </fw>
          <p xml:id="i-Pkcg1bZjQJMj63GhS4MKk4">
            svårigheter kan inte hjälpas utan speciella insatser, som dess
            värre långt ifrån står till buds i tillräcklig omfattning. Härav
            följer att många även efter avslutad skolgång är i stort behov
            av hjälp, vartill kommer alla de som haft sin skolgång förlagd
            till en tid, då ännu ej vare sig förståelse för läs- och skrivsvårigheter
            eller adekvat hjälp stod till buds. I dagens och framtidens samhälle,
            där det av individen krävs omskolning och vidareutbild- ning och
            där vuxenutbildningen ger möjligheter till förbättrade grundkunskaper
            som är nödvändiga för anpassningen till den nya tiden, framstår
            detta som ett problem som måste lösas. I Sverige ges läs- och
            skrivundervisning för vuxna endast i anslutning till vården och
            undervisningen av talskadade personer. Danmark synes vara det
            enda land i Norden som ger en mer omfattande undervisning sedan
            lång tid tillbaka. Vid be- dömningen av behovet av sådan undervisning
            läggs där tyngdpunkten på om läs- förmågan är väsentligt sämre
            än som kan väntas med hänsyn till vederbörandes intel- ligens
            och uppväxtmiljö samt om nedsättningen i läsförmågan utgör ett
            hinder i förvärvslivet. Ansökan om undervisning hos lokala lärare
            eller institut inges till de statliga instituten för talskadade.
            Om ansökan beviljas lämnar staten fullt bidrag till kostnaderna.
            Enligt uppgift bevistades sådan undervisning föregående år av
            ett tusental personer. Med stöd av ovanstående hemställes, att
            riksdagen hos Kungl. Maj:t anhåller om förslag beträffande anordnande
            av kostnadsfri undervisning för vuxna med läs- och skrivsvårigheter.
          </p>
          <p xml:id="i-3caMQ9kV2rT1rXuuu9G6Gn" type="date">
            Stockholm den 28 januari 1970
          </p>
          <div xml:id="i-DCpWyTeCM93MdiD7nuak3B" type="signatureBlock">
            <list xml:id="i-Cv2nTwfucwnTrPXjKrt3zh">
              <item xml:id="i-FptdZgAjUDxA7eGochuQeT" who="i-TS1cfMCbC2M6YMwsFAgdXD" type="signature">
                Britt Mogård (m)
              </item>
              <item xml:id="i-AvPpghf3voYTZ1P5RZHSHy" who="i-5hWJKAnAs7X9iuugADpXr7" type="signature">
                Ove Nordstrandh (m)
              </item>
              <item xml:id="i-MY1QibuhwUppJmn4UswWgA" who="i-B1QAmZ6hd8iYYbZ4y9ee12" type="signature">
                Alf Wennerfors (m)
              </item>
            </list>
          </div>
        </div>
      </div>
    </body>
  </text>
</TEI>
