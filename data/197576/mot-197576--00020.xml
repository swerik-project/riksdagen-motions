<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00020">
  <teiHeader>
    <fileDesc>
      <titleStmt>
        <title>med anledning av propositionen 1975/76:5 om åtgärder i fråga om sjöfarten till skydd av Östersjöområdets marina miljö, m. m.</title>
        <author>av herr Wirtén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:5 om åtgärder i fråga om sjöfarten till skydd av Östersjöområdets marina miljö, m. m.</title>
          <idno type="rdwebb">FZ0220</idno>
          <rs type="number">20</rs>
          <ref type="dokument_url_text">http://data.riksdagen.se/dokument/FZ0220/text</ref>
          <ref type="dokument_url_html">http://data.riksdagen.se/dokument/FZ0220</ref>
          <ref type="dokumentstatus_url_xml">http://data.riksdagen.se/dokumentstatus/FZ0220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>RTÉN</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-WWVHy5fVgZxU1tYXeRXqDH</idno>
            <name>NILS HJORTH</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-3StoCMLrfUPWDrtLhXAkg1</idno>
            <name>BERTIL JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MW8BiQkh9vh1WUL2B2Gosu" type="signed"/>
        <correspContext corresp="i-MW8BiQkh9vh1WUL2B2Gosu">
          <note type="signatory" corresp="r-0"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-WWVHy5fVgZxU1tYXeRXqDH"/>
          <note type="signatory" corresp="i-3StoCMLrfUPWDrtLhXAkg1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__20/mot_197576__20-001.pdf"/>
      <fw xml:id="i-Y9VRj7GF5hYrupms1Cqnsy">
        Motion 1975/76:20
      </fw>
      <div xml:id="i-Mokww27P6L4VzLAtAPnaCf" type="motHeader">
        <div xml:id="i-CSE6ku2QKStUx4DmJFEFD8" type="motTitle"/>
        <div xml:id="i-H2gMnnT24q3nGi38FsC3Ac" type="motSubmissionInfo"/>
      </div>
      <div xml:id="i-Mik5HWnWf1gG6Lj5VGq8oE" type="motBody">
        <div xml:id="i-8LTQuKadmZVwepCacxpNNi">
          <p xml:id="i-Ljng41rRK7fE4r2KzPtiNw">
            14
          </p>
          <p xml:id="i-MxG5GEaUmJQQ7VJnnCAuyk">
            av herr Wirtén m. fl. med anledning av propositionen 1975/76:5
            om åtgärder i fråga om sjöfarten till skydd av Östersjöområdets
            marina miljö, m. m.
          </p>
          <p xml:id="i-KBYtga1rUuhdmqycmncyhe">
            I propositionen föreslås på grundval av 1973 års havsföroreningskonven-
            tion och 1974 års Östersjökonvention åtgärder för att begränsa
            vattenför- oreningar från fartyg. Dessa avser främst bestämmelser
            för att förhindra oljeutsläpp och utsläpp av annat avfall från
            fartyg. Därtill föreslås åtgärder föratt i hamnarna på ett betryggande
            sätt tillvarata och behandla sådant avfall. Enligt vår mening
            innebär förslagen att möjligheterna att skydda miljön i känsliga
            vattenområden förbättras. Dock återstår ännu mycket att göra nationellt
            och internationellt på detta område. Det är således ytterst angeläget
            att omfattande ansträngningar görs från svensk sida för att få
            till stånd ett totalförbud mot oljeutsläpp till sjöss. Det är
            också angeläget att kraftfulla insatser görs för att snarast möjligt
            lösa de problem som gäller omhän- dertagande av flytande kemikalier
            i bulk så att även denna del av havs- föroreningskonventionen
            kan godkännas. Vi vill i denna motion huvudsakligen uppehålla
            oss vid efterlevnaden av konventioner och lagar som reglerar utsläpp
            av olja eller andra skadliga ämnen på havet. Detta är en fråga
            som vållat mycket bekymmer, i synnerhet som tillämpningen av dessa
            vållar direkta eller indirekta kostnader och därtill är svåra
            att övervaka och kontrollera. För att i möjlig mån säkerställa
            till- lämpningen innehåller här ifrågavarande konventioner för
            den skull klau- suler som ålägger de fördragsslutande staterna
            att i sin nationella lagstiftning införa stadganden om påföljd
            vid överträdelse av konventionsreglerna, till- räckligt stränga
            för att avhålla från överträdelse. Såväl gällande oljeskyddslag
            som enligt i propositionen föreslagna lagbestämmelser innehåller
            i detta hänseende helt otillräckliga straffpåföljder. De stadgar
            böter (dagsböter med ett maximum av högst 60 000 kr. i vanliga
            fall) eller fängelse i högst ett år. Enligt nuvarande rättspraxis
            är frihetsstraff praktiskt taget uteslutet såsom påföljd för här
            ifrågavarande förseelser, och i realiteten har man blott att räkna
            med böter av förhållandevis ringa storlek. Eftersom de kostnader
            till följd av kursavvikelser och hamnuppehåll samt serviceavgifter
            som far- tygen ådrager sig vid avlämning av oljerester vid mottagningsstationer
            i land kan uppgå till betydande belopp, är det begripligt att
            somliga tar risken av föga kännbara bötesstraff. Dessa förhållanden
            har föranlett lagstiftarna i vissa främmande länder att stipulera
            mycket höga bötesstraff. Sålunda motsvarar bötesmaximum i Storbritannien
            ungefär 500 000 kr., och liknande bötesklausuler återfinns i t.
            ex. USA och Canada. Även på andra håll utdöms mycket stränga bötesstraff,
            som vid flera tillfällen drabbat svenska befäl- havare vid överträdelse
            av oljeskyddsbestämmelserna.
          </p>
          <pb facs="riksdagen-motions-pdf/data/197576/mot_197576__20/mot_197576__20-002.pdf"/>
          <fw xml:id="i-APuFRYoiRBggZZf46Mx164">
            Mot. 1975/76:20 15
          </fw>
          <p xml:id="i-9tWvf1hqNygEgAXaxxCxBq">
            Upprepade gånger framförda förslag om kraftig höjning av den
            svenska lagens bötesmaximum har icke lett till någon åtgärd. Med
            hänsyn till de i våra farvatten ständigt fortgående olagliga oljeutsläppen
            — vilka enligt såväl kustbevakningens rapporter som Nordiska Oljeskyddsunionens
            årligen upp- rättade redogörelse uppgår till ett par hundra om
            året, ibland även fler — är det emellertid uppenbarligen av nöden
            att kraftigt skärpa påföljderna. Insikten härom har föranlett
            sjöfartsverket att i samband med utredning om erforderliga lagstiftningsåtgärder
            vid svensk ratificering av 1973 års havs- föroreningskonvention
            med förenämnda utländska exempel för ögonen fö- reslå införande
            i lagen av en vattenföroreningsavgift för fartygets redare eller
            ägare att tillämpas så snart skadligt ämne utsläpps från hans
            fartyg i strid mot lagen. Avgiftens storlek föreslås skola beräknas
            med hänsyn till ämnets skadlighetsgrad, föroreningseffekten och
            fartygets storlek. Detta förslag har inte omnämnts i propositionen.
            Ehuru det föreslagna förfarandet uppenbarligen skulle rätt väsentligt
            för- svåra domstolarnas arbete vid utdömande av adekvata rättspåföljder
            vid utsläpp, synes sjöfartsverkets förslag dock värt att ta fasta
            på, eftersom en höjning av bötesmaximum efter de utländska förebilderna
            tydligen möter motstånd på doktrinärt juridiskt håll, oaktat konventionernas
            krav på eko- nomiskt adekvata påföljdsregler uppenbarligen inte
            tillgodosetts genom gäl- lande resp. föreslagna svenska straffpåföljder.
            Enligt vår mening bör en sådan bestämmelse införas såväl i lagen
            om åtgärder mot vattenförorening från fartyg inom Östersjöområdet
            som i lagen om ändring i 1972 års lag om åtgärder mot vattenförorening
            från fartyg (oljeskyddslagen). Eftersom det är angeläget att snabbt
            stävja det lagstridiga förfarandet att utsläppa föroreningar från
            fartyg till sjöss, bör den föreslagna bestämmelsen i 1972 års
            lag sättas i kraft omedelbart, utan eventuellt av- vaktande av
            Londonkonventionens ikraftträdande, som med all sannolikhet kan
            komma att dröja många år. Ytterligare ett spörsmål som sammanhänger
            med problemet att säkerställa tillämpningen av konventionsbestämmelserna
            genom effektiva metoder vid beivrandet av överträdelser gäller
            svårigheterna med avseende på bevis- ningen, vilka enligt sakens
            natur är särskilt stora i fråga om förhållandena ombord på fartyg
            till sjöss. I det inom IMCO utarbetade förslag till kon- ventionstext
            som utgjorde underlaget för havsföroreningskonferensens för- handlingar
            angavs uttryckligen att under förberedelsearbetet allmän enighet
            rått bland delegaterna om önskvärdheten av att i konventionstexten
            in- rymma ett stadgande som kunde underlätta beivrandet av förseelser
            mot förbudsbestämmelserna i konventionen. I detta syfte hade alternativa
            förslag framlagts rörande kraven på bevisning för fällande utslag.
            Innebörden av förslagen var i korthet den, att där synliga spår
            av olja funnits i närheten av ett fartyg och relevanta omständigheter,
            såsom väder och vind, fartygets kurs och fart etc., rimligen finge
            anses indicera att oljan blivit utsläppt från fartyget, detta
            skulle anses utgöra tillräckligt bevis om överträdelse
          </p>
          <pb facs="riksdagen-motions-pdf/data/197576/mot_197576__20/mot_197576__20-003.pdf"/>
          <fw xml:id="i-SMMNuUCssz9pX6KpwpEur6">
            Mot. 1975/76:20 16
          </fw>
          <p xml:id="i-NQETxcubAxZaRjEXmwtCrm">
            av konventionen, såvida inte godtagbart bevis om motsatsen kunde
            fö- rebringas. Med den allmänt omvittnade erfarenheten av bevissvårigheterna
            i fråga om förehavanden ombord på fartygen skulle en dylik regel
            utgöra ett förträffligt vapen för bekämpande av det utbredda oskicket
            att mot gäl- lande lag och föreskrifter uttömma olja i havet.
            Men därav blev intet. Efter livligt meningsskifte på konferensen
            i den kommitté där frågan behandlades blev resultatet blott och
            bart en intetsägande klausul med an- visning om åtgärder för konstaterande
            av omständigheterna kring utsläppet (indicierna). Med den ställning
            som den fria bevisprövningen erhållit i modern rätts- praxis borde
            det inte möta större betänkligheter att beträffande ifrågavarande
            förseelser tillerkänna indiciebevisning utslagsgivande kraft,
            om godtagbar motbevisning inte presteras. Att döma av den på många
            håll, även under konferensen, till synes framkomna uppfattningen
            om nödvändigheten att stoppa de olagliga oljeutsläppen, synes
            förnyade ansträngningar böra göras att inom IMCO söka åstadkomma
            en lösning av bevisfrågan i linje med de ovan relaterade förslagen.
            Initiativ härtill bör tagas från svenskt håll i samråd med övriga
            nordiska regeringar. Denna frågas karaktär nödvändiggör emellertid
            ingalunda någon inter- nationell överenskommelse såsom förutsättning
            för nationell lagstiftning i saken. Det är uppenbarligen ett svenskt
            intresse av första ordningen att stävja den skadegörelse som sker
            genom utsläpp i våra farvatten av olja och andra skadliga ämnen
            från fartyg till sjöss. En bestämmelse av den innebörd som enligt
            ovan framkom under förberedelserna till havsförore- ningskonferensen
            skulle helt säkert, förutom att underlätta beivrandet av överträdelserna,
            utöva en avhållande verkan med avseende på de avsiktliga utsläppen,
            vilkas förhindrande är konventionernas och lagstiftningens hu-
            vudsyfte. Lagförslagen bör enligt vår mening kompletteras med
            bestäm- melser av här redovisad innebörd. För två år sedan utlyste
            Sveriges redareförening genom sin naturvårds- kommitté en pristävling
            för de ombordanställda, kallad ”En renare miljö”. Detta initiativ
            föranledde en anslutning till tävlingen som enligt juryn visade
            ”ett glädjande engagemang hos sjöfolket för nödvändigheten att
            i möjligaste mån begränsa sjöfartens andel av nedsmutsningen av
            haven”. Bland de prisbelönta bidragen fanns ett förslag att på
            varje fartyg skall finnas en person ”med ansvar för att hans båt
            håller rent efter sig både till sjöss och i hamn”. Förslaget har
            vunnit gillande även inom Redareföreningen. Ett genomförande av
            detta förslag skulle otvivelaktigt ge god effekt med avseende
            på begränsningen av havsföroreningen från fartygen. Såvitt känt
            har den goda idén stannat på papperet. Enligt vår mening finns
            det skäl att lagfästa den, lämpligen såsom ett komplement till
            bestämmelserna om förande av oljedagbok m. m.
          </p>
          <pb facs="riksdagen-motions-pdf/data/197576/mot_197576__20/mot_197576__20-004.pdf"/>
          <fw xml:id="i-AqAFTmaY5oK6zY6RZWEaz6">
            Mot. 1975/76:20 17
          </fw>
          <p xml:id="i-Dh7cZi42WoXhwipHeNJQD5">
            Med hänvisning till det anförda hemställer vi
          </p>
          <p xml:id="i-8RoRMp4ghnyRVa1EW9hUbz">
            L
          </p>
          <p xml:id="i-XujG2mKdqU1UcwGRB4V7nR">
            att riksdagen hos regeringen begär förslag om komplettering av
            lagen om åtgärder mot vattenförorening från fartyg inom Östersjöområdet
            samt av lagen om ändring i lagen om åtgärder mot vattenförorening
            från fartyg med bestämmelser om vat- tenföroreningsavgift vid
            utsläpp av skadligt ämne från fartyg, om bevisföring vid oljeutsläpp
            samt om förande av oljedagbok i enlighet med vad som anförs i
            motionen, att riksdagen som sin mening ger till känna vad som
            i övrigt anförs i motionen om åtgärder till skydd för havsmiljön.
          </p>
          <p xml:id="i-YPTYDV7h2bToJDxRuh6ZR" type="date">
            Stockholm den 30 oktober 1975
          </p>
          <p xml:id="i-H3mTUu4XQJVYZFDSRxrmXw">
            ROLF WIRTÉN (fp) CARL-WILH. LOTHIGIUS (m) NILS HJORTH (s) BERTIL
            JOHANSSON (c)
          </p>
          <p xml:id="i-EwArnPwQyvCx86goqdmveh">
            i Växjö
          </p>
          <pb facs="riksdagen-motions-pdf/data/197576/mot_197576__20/mot_197576__20-005.pdf"/>
        </div>
      </div>
    </body>
  </text>
</TEI>
