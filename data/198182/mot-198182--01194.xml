<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01194">
  <teiHeader>
    <fileDesc>
      <titleStmt>
        <title>Exportstimulerande skatteändringar</title>
        <author>Joakim Ollén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Exportstimulerande skatteändringar</title>
          <idno type="rdwebb">G5021194</idno>
          <rs type="number">1194</rs>
          <ref type="dokument_url_text">http://data.riksdagen.se/dokument/G5021194/text</ref>
          <ref type="dokument_url_html">http://data.riksdagen.se/dokument/G5021194</ref>
          <ref type="dokumentstatus_url_xml">http://data.riksdagen.se/dokumentstatus/G5021194</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3UoySgJ27WwN44sLd7onrk" type="signed"/>
        <correspContext corresp="i-3UoySgJ27WwN44sLd7onrk">
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1194/mot_198182__1194-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            11
          </p>
          <p>
            Motion 1981/82: 1194
          </p>
          <p>
            Joakim Ollén Exportstimulerande skatteändringar
          </p>
          <p>
            En ökning av den svenska exporten är en av flera nödvändiga förutsätt-
            ningar för att åter bringa svensk ekonomi i balans. Självfallet
            är det därför angeläget att skapa så goda förutsättningar som
            möjligt för en ökad svensk export. En viktig del av företagens
            verksamhet i utlandet fullgörs av svenskar tillhöriga den svenska
            s. k. utlandskåren. År 1974 var antalet svenskar med kontrakt
            på över ett år i utlandet 3 210. År 1980 hade den siffran stigit
            till 5 720. Härutöver finns 1 450 utlandsanställda tredjenationsmedborgare
            samt UD-, SIDA- och FN-personal. Till det skall läggas de utlandsverksammas
            familjer. Sammantaget torde det vara fråga om mer än 20 000 personer
            som är bosatta i utlandet för att möjliggöra svenska företags
            verksamhet där. Till den siffran skall ytterligare läggas åtskilliga
            tusentals personer som åker utomlands på uppdrag som understiger
            ett år. Det är alltså ett mycket stort antal svenskar som genom
            denna sin beredvillighet att flytta utomlands medverkar till att
            skapa stora svenska exportinkomster. Det borde vara självklart
            att dessa svenskar, och de företag som anställer dem, så långt
            möjligt stimuleras genom en fördelaktig beskattning och genom
            andra regler som kan underlätta utlandsvistelsen. I varje fall
            borde det vara uppenbart att reglerna inte får utformas så att
            de försvårar eller diskriminerar utlandsanställd personal. I viss
            utsträckning är icke desto mindre så fallet.
          </p>
          <p>
            Ettårsregeln
          </p>
          <p>
            En av de viktigaste skattereglerna för de utlandssvenskar som
            har kontrakt på ett år eller mer än den s. k. ettårsregeln. Den
            innebär att inkomst av anställning i utlandet inte blir skattepliktig
            i Sverige om anställningen och vistelsen utomlands varat minst
            ett år eller kan antas komma att vara minst ett år. Korta, tillfälliga
            besök i hemlandet får den anställde göra utan att han anses bryta
            mot ettårsregeln. Den skattskyldige får således åka hem på semester
            och på annan ledighet samt för att besöka sin arbetsgivare under,
            enligt riksskatteverkets praxis, totalt 52 dagar per år. Vid sådan
            hemmavis- telse som den skattskyldige inte kunnat förutse, t.
            ex. sammanhängande med politiska oroligheter i det land där han
            är verksam eller en sjukdom han ådragit sig, har han rätt att
            överskrida 52-dagarsgränsen utan att därför ettårsregeln faller
            bort. Detta är en viktig princip som gör det möjligt för den skattskyldige
            att
          </p>
          <pb facs="riksdagen-motions-pdf/data/198182/mot_198182__1194/mot_198182__1194-002.pdf"/>
          <p>
            Mot. 1981/82:1194 12
          </p>
          <p>
            förutse sin skattesituation vid en utlandsvistelse. Han behöver
            inte riskera att ett plötsligt utbrytande krig leder till att
            han får en väsentligt högre skatt än vad han hade anledning att
            räkna med när han planerade utlandsvistelsen. Den tillämpning
            av regeln som gjorts är sålunda väl avvägd och svarar mot intentionen
            att skapa en rimlig och förutsebar skattesituation för de utlandsverksamma.
            För att åstadkomma större klarhet bör dock i lagtexten, kommunalskattelagen
            54 $ h, uttryckligen skrivas in vad som skall gälla. Dels bör
            därför en begränsning av den tillåtna frivilliga vistelsen i Sverige
            anges. Denna gräns kan lämpligen sättas till 60 dagar. Dels bör
            också av lagtexten framgå att det är möjligt att överskrida denna
            gräns om avbrottet i utlandsvistelsen beror på sjukdom, politiska
            oroligheter eller andra omstän- digheter över vilka den anställde
            inte själv kunnat råda. Skatteutskottet har i betänkande 1980/81:21
            behandlat en motion i vilket nyssnämnda förslag framställdes.
            Då utskottet avstyrkte kravet på en klarare reglering på detta
            område utan någon motivering finns det anledning att på nytt framföra
            förslaget.
          </p>
          <p>
            Korttidsuppdrag
          </p>
          <p>
            För korttidsuppdrag i utlandet gäller inte samma förmånliga beskattning
            som då uppdraget varar i minst ett år. Det är i och för sig naturligt
            att någon fullständig skattebefrielse inte kan eller bör erhållas
            för korttidsuppdrag. Detta innebär emellertid inte att det skulle
            vara uteslutet att genom en skatteändring åstadkomma en viss stimulans
            till förmån för sådan verksam- het. Ett skäl att göra det är att
            korttidsuppdragen ofta spelar en nyckelroll för exportinstanserna.
            Det kan gälla försäljning, konsulttjänster eller leverans- montage.
            Det är därför a!!varligt när det kan konstateras att svenska företag
            har fått det allt svårare att rekrytera svenskar för tjänstgöring
            utomlands under kortare tid. I flera av våra konkurrentländer,
            t. ex. Danmark och England, har man infört stimulansregler för
            sådana anställda. Exempelvis innebär de danska reglerna att man
            vid arbete i utlandet under en sammanhängande period om minst
            två månader — oavsett om arbetsgivaren är dansk eller utländsk
            — i deklarationen får göra ett procentuellt avdrag från den kentantlön
            som uppburits för utlandstjänstgöringen. Avdragets storlek uppgår
            till 10 76 om arbetet utförs i Västeuropa och 25 96 om det sker
            utanför Västeuropa. Även i Sverige borde införas en regel av detta
            slag. Huruvida olika procentsatser, som i Danmark, skall gälla
            beroende på var tjänstgö- ringen ägt rum kan dock ifrågasättas.
            En enhetlig procentsats torde vara att föredra.
          </p>
          <pb facs="riksdagen-motions-pdf/data/198182/mot_198182__1194/mot_198182__1194-003.pdf"/>
          <p>
            Mot. 1981/82:1194 13
          </p>
          <p>
            Semesterersättning
          </p>
          <p>
            För den som arbetar utomlands under minst ett år och därför kunnat
            utnyttja ettårsregeln gäller att ersättningen måste både ha intjänats
            och uppburits utomlands för att skattebefrielse skall medges.
            Ersättning som utgår först vid hemkomsten blir alltså inte skattebefriad.
            Detta medför problem framför allt när det gäller semesterersättning.
            Lagstiftningen bör ändras så att även sådan semesterersättning
            som enligt anställningsavtalet är direkt hänförbar till utlandsverksamheten
            skall omfattas av skattebefrielsen. En sådan förändring kan inte
            sägas favorisera utlandsverksamma framför andra. Vad som sägs
            i SKU 1980/81:21, där ett likartat krav behandlas, har därför
            knappast någon bärkraft.
          </p>
          <p>
            Sociala avgifter
          </p>
          <p>
            Ett annat stort problem utgörs av reglerna om skyldighet att
            betala sociala avgifter. De nuvarande reglerna anses medföra att
            en sådan skyldighet föreligger fullt ut under den anställdes första
            utlandsår. Samtidigt erläggs i allmänhet oreducerade sociala avgifter
            i tjänstgöringslandet. Detta medför emellertid inte något dubbelt
            skydd för den anställde. I stället står han, trots dubbla avgifter,
            i väsentliga delar utan något skydd. Av de svenska förmånerna
            är det utöver ATP endast sjuk- och föräldrapenning som utgår till
            den utlandsanställde. Övriga förmåner åtnjuts huvudsakligen i
            Sverige. I tjänstgöringslandet leder ofta olika kvalifikationsregler
            till att det sociala skyddet inte är tillgängligt för den utländske
            arbetstagaren. Trots dubbla sociala avgifter måste därför företagen
            i allmänhet teckna privata försäk- ringar för att åstadkomma ett
            rimligt socialt skydd åt den anställde. Detta skapar självfallet
            orimligt höga lönekostnader för företagen och leder till att vissa
            företag etablerar anställningsbolag i utlandet för att undvika
            de svenska sociala avgifterna. Bl. a. inom konsult- och byggbranschen
            kan en sådan utveckling skönjas, vilket kommer att leda till väsentligt
            lägre kostnader för företagen. Det kan knappast sägas ligga i
            någons intresse att företagen skall behöva gå en sådan omväg för
            att slippa betala tredubbla socialavgifter. Lagen om allmän försäkring
            bör därför ändras så att, bortsett från ATP-avgiften, svenska
            företag verksamma i utlandet inte är skyldiga att erlägga sociala
            avgifter. Motsvarande förmåner bör då falla bort. Detta är en
            lagändring som mycket väl kan företas ensidigt från svensk sida.
            Vad som härvidlag anförs i denna fråga i SKU 1980/81:21 kan inte
            motivera ett avslag på detta förslag.
          </p>
          <pb facs="riksdagen-motions-pdf/data/198182/mot_198182__1194/mot_198182__1194-004.pdf"/>
          <p>
            Mot. 1981/82:1194 14
          </p>
          <p>
            Bosättningsbegreppet
          </p>
          <p>
            I detta sammanhang finns det slutligen anledning att peka på
            de svårigheter som följer av den flora av olika bosättningsbegrepp
            som förekommer i skilda lagar och förordningar. Uppenbarligen
            skapar olikheter i synen på var en person skall anses vara bosatt
            problem, inte minst för de utlandsverksamma. Ett så långt möjligt
            enhetligt bosättningsbegrepp bör därför åstadkommas.
          </p>
          <p>
            Sammanfattning
          </p>
          <p>
            I denna motion har framhållits vikten av att inte olika regler
            onödigtvis försvårar den angelägna svenska exportverksamheten.
            Exempel har lämnats på fall där nu gällande regler ger olämpliga
            eller helt orimliga effekter för svenskar verksamma i utlandet
            och för deras företag. I motionen föreslås — uttrycklig bestämmelse
            rörande kommunalskattelagens s. k. ettårsregel beträffande tillåten
            frivillig vistelse i Sverige under utlandsåret och beträf- fande
            rätt att överskrida denna tid på grund av vissa oförutsedda händelser,
            — rätt för anställd att göra avdrag på bruttolönen med viss procentsats
            vid korttidsuppdrag i utlandet som varar minst två månader, —-rätt
            för skattskyldig att få skattefrihet enligt ettårsregeln också
            för semesterersättning som har direkt anknytning till utlandstjänstgöringen,
            — avskaffandet av skyldigheten för svenska företag ett erlägga
            sociala avgifter, bortsett från ATP-avgifter, för sina utlandsanställda,
            - införandet av ett enhetligt bosättningsbegrepp i lagar och förordning-
            ar.
          </p>
          <p>
            Hemställan
          </p>
          <p>
            Med stöd av vad som ovan anförts hemställs att riksdagen beslutar
            att hos regeringen begära att förslag skyndsamt skall framläggas
            i syfte att uppnå de i motionen angivna exportstimulerande ändringarna
            av vissa lagar och förordningar.
          </p>
          <p>
            Stockholm den 25 januari 1982
          </p>
          <p>
            JOAKIM OLLÉN (m)
          </p>
          <pb facs="riksdagen-motions-pdf/data/198182/mot_198182__1194/mot_198182__1194-005.pdf"/>
          <pb facs="riksdagen-motions-pdf/data/198182/mot_198182__1194/mot_198182__1194-006.pdf"/>
          <p>
            GOTAB 70331 Stockholm 1982
          </p>
        </div>
      </div>
    </body>
  </text>
</TEI>
