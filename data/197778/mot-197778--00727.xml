<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00727">
  <teiHeader>
    <fileDesc>
      <titleStmt>
        <title>om aktionsprogram för den psykiatriska vården</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om aktionsprogram för den psykiatriska vården</title>
          <idno type="rdwebb">G102727</idno>
          <rs type="number">727</rs>
          <ref type="dokument_url_text">http://data.riksdagen.se/dokument/G102727/text</ref>
          <ref type="dokument_url_html">http://data.riksdagen.se/dokument/G102727</ref>
          <ref type="dokumentstatus_url_xml">http://data.riksdagen.se/dokumentstatus/G102727</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6gsE8WpArHMB9CfMg9J3FG" type="signed"/>
        <correspContext corresp="i-6gsE8WpArHMB9CfMg9J3FG">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__727/mot_197778__727-001.pdf"/>
      <fw xml:id="i-L1azVZeodLqG7hz14ejX6i">
        Mot. 1977/78:727 7
      </fw>
      <div xml:id="i-9jbtTYn6bzW6cdx774BY4H" type="motHeader">
        <div xml:id="i-9yysyd98GXgrEySzMXiENp" type="motTitle"/>
        <div xml:id="i-AJkr9CqiRm7YuKUoeSutxz" type="motSubmissionInfo"/>
      </div>
      <div xml:id="i-VSsT4s45toHWgNsDBnwZGL" type="motBody">
        <div xml:id="i-T9mJhRKbCGXFTWSgsGx5VB">
          <p xml:id="i-4waxsbFuA4EPyZgQgaNQSp">
            Mot. 1977/78 1727-730 Motion
          </p>
          <p xml:id="i-YAZoEzV5ZoYgF83q8c1nKm">
            1977/78:727
          </p>
          <p xml:id="i-QmSVRA3r7S8keHwYXooGPH">
            av Lars Werner m. fl. om aktionsprogram för den psykiatriska
            vården
          </p>
          <p xml:id="i-WRW3VG11HhaUPAzhcnGwdN">
            Sammanfattning:
          </p>
          <p xml:id="i-TPjxD2roRDNC4niXkA4rje">
            I motionen kritiseras mycket starkt den föråldrade vårdstruktur
            som kännetecknar dagens psykiatriska vård. Fortfarande finns huvuddelen
            av vårdplatserna på stora psykiatriska sjukhus, vilka samtidigt
            skall bedriva långtidsvård, fungera som annex till kriminalvården
            och försöka utföra ett rehabiliteringsarbete med otillräckliga
            resurser. Vårdmiljön är ytterst aukto- ritär med maktkoncentration
            till överläkare och klinikchefer, vilket medför att förändringar
            blir svåra att genomföra samt medverkar till en hög personalomsättning.
            Psykiatrin har fortfarande en ensidig biologisk-medicinsk inriktning
            och opererar med ett synnerligen diffust sjukdomsbegrepp. Detta
            medverkar till att i onödan stämpla människor som psykiskt sjuka
            och utgör också underlag för allvarliga frihetsberövanden. Den
            psykiatriska vården är vårt samhälles största tvångsapparat med
            ca 20000 intagningar årligen enligt lagen om sluten psykiatrisk
            vård. På ett stort stockholmssjukhus — Beckomberga — tas varannan
            patient in med tvång. I motionen kritiseras mycket starkt socialstyrelsens
            långsamma utred- ningsarbete, oförmåga att ge riktlinjer för en
            progressiv öppenvård och det ytterst betänkliga förslag om ny
            tvångslagstiftning som nyligen lagts fram av en arbetsgrupp inom
            verket. Detta förslag innebär ökad rättsosäkerhet och utvidgad
            tillämpning av det psykiatriska tvånget. I motionen kräves att
            en aktionsplan för den psykiatriska vården utarbetas med följande
            huvudpunkter: Ersätt de psykiatriska sjukhusen med mindre institutioner.
            Demokratiserad vårdmiljö. Förbättrad utbildning. Öppenvård i samarbete
            med socialvården. Psykiatrisk vård för invandrarna. Förbättrad
            missbruksvård. Resurser för kvalificerad psykoterapi i samtliga
            landstings- områden.
          </p>
          <p xml:id="i-2UqcY2GxaiTeHuf7YkLBxS">
            Dagens psykiatriska vård
          </p>
          <p xml:id="i-QUdfynZD7B4c7gYgSxSHv8">
            Missförhållandena inom den psykiatriska vården har under senare
            år tilldragit sig ökad uppmärksamhet. Debatten har dels rört handläggningen
            av enskilda fall med betoning på förekomsten av tvångsåtgärder,
            dels handlat om den bristfälliga vård- och arbetsmiljön på de
            psykiatriska sjukhusen. I debatten har också uppmärksammats de
            mycket stora svårigheterna på de flesta håll i landet att få seriös
            psykoterapi och akut hjälp i krissituationer.
          </p>
          <p xml:id="i-9uEwLU93w6WgTW1RSAKBwF">
            1 Riksdagen 1977/78. 3 saml. Nr 727-730
          </p>
          <pb facs="riksdagen-motions-pdf/data/197778/mot_197778__727/mot_197778__727-002.pdf"/>
          <p xml:id="i-912E4AiUEvcc3dddMmrFud">
            Dagens psykiatriska vårdstruktur gör på den oinvigde ett ganska
            förvirrat intryck och kan bara förstås om man tar med historiska
            förhållanden i resonemanget. Huvuddelen av alla psykiatriska vårdplatser
            finns på stora psykiatriska sjukhus. Dessa sjukhus har en historia
            som går tillbaka till medeltiden då man i kyrklig regi upprättade
            hospital i syfte att ta vara på människor som på grund av olika
            förhållanden inte klarade sin försörjning, uppträdde störande
            eller starkt avvikande. Hospitalen överfördes så småningom i värdslig
            regi, men huvuduppgifterna kvarstod oförändrade. Däremot tillkom
            i allt högre grad uppgiften att ta in lösdrivare och hyra ut billig
            arbetskraft. I och med industrialismen ökade det antal människor
            som togs in på anstalt dramatiskt. Stora institutioner byggdes
            samtidigt som överbeläggningen var enorm. Psykiatri, i våra dagars
            bemärkelse, gjorde sitt intåg på dessa anstalter först mot slutet
            av 1800-talet. Den dåvarande psykiatrin hade huvudsakligen en
            diagnostisk funktion. Psykiska sjukdomar ansågs bero på organiska
            rubb- ningar i hjärnan, och i avvaktan på att man upptäckte lämpliga
            läkemedel ansågs de dessutom obotliga, varför någon socialt rehabiliterande
            verksamhet inte bedrevs vid de psykiatriska sjukhusen. Fortfarande
            bär de psykiatriska sjukhusen spår av denna tradition. Sjukhusen
            har att tillgodose en rad olika socialt betingade uppgifter. På
            samma gång skall dessa sjukhus utöva social kontroll, hålla människor
            isolerade från samhället utanför, fungera som ett alternativ till
            kriminalvår- den, utöva en mycket omfattande långtidsvård samt
            försöka rehabilitera människor till ett normalt liv utanför sjukhuset.
            För den senast nämnda uppgiften saknas till största delen resurser.
            Den psykiatriska vården kan inte påverka samhällets utslagningsprocesser.
            För det mesta saknar man möjlighet till arbete och hjälp med bostadsanskaffning
            — två helt nödvändiga förutsättningar för rehabilitering. Vårdmiljön
            på de psykiatriska sjukhusen är fortfarande mycket auktoritär.
            De viktigaste beslutsfunktionerna är koncentrerade till överläkare
            och klinikchefer, som dessutom har mycket långtgående befogenheter
            när det gäller tvångsåtgärder riktade mot enskilda patienter.
            Försök har visserligen gjorts när det gäller att demokratisera
            de psykiatriska sjukhusen, men dessa har ofta stupat i konfrontationen
            med den auktoritära maktstrukturen och de formella regler som
            styr den psykiatriska vården. På senare år har ett stort antal
            yngre människor sökt sig till psykiatriskt vårdarbete med en önskan
            att förändra vårdmiljön i positiv riktning. Deras krav har också
            fått stöd i den utbildning i psykiatri som numera meddelas på
            flera vårdskolor. När kraven på förändring har mött den praktiska
            verkligheten har konfrontationen ofta lett till att de som velat
            förbättra vården slutat och sökt sig till andra verksamhetsområden.
            Särskilt i storstäderna är personalomsättningen enorm. Andelen
            outbildade vikarier är mycket hög. En annan del av den psykiatriska
            vården är de kliniker som finns på sjukhus med huvudsakligen somatisk
            vård. Åtskilliga av dessa kliniker har
          </p>
          <pb facs="riksdagen-motions-pdf/data/197778/mot_197778__727/mot_197778__727-003.pdf"/>
          <fw xml:id="i-5obXa2SipbjwLH3VnKrBkK">
            Mot. 1977/78:727
          </fw>
          <p xml:id="i-AfEMafnnushN5ZKwFwJjgq">
            kritiserats mycket starkt för en ensidig biologisk inriktning
            av vården med elbehandlingar och psykofarmaka som dominerande
            behandlingsmetoder. En annan del av kritiken gäller den selektion
            av patienter som förekommer. Är man väl socialt integrerad ökar
            chansen för frivillig vård på en lasarettsklinik. Är man på väg
            nerför i utslagningsspiralen ökar risken för att hamna på vårdintyg
            på ett psykiatriskt sjukhus. De allra mest utslagna tas förmodligen
            inte in alls, utan där får den psykiatriska vården skötas på natthärbärgen
            eller andra institutioner inom socialvården. En tredje del av
            det psykiatriska vårdutbudet är den ytterst bristfälliga öppenvården.
            För den som behöver kvalificerad psykoterapi finns det enbart
            ytterst knappa resurser i storstadsområdena. På de flesta håll
            i landet saknas resurser helt. Eftersom varken stat eller landsting
            hittills tagit något ansvar för psykoterapin, vare sig organisatoriskt
            eller ekonomiskt, har det utvecklats ett omfattande geschäft på
            detta område. Primalterapi, mystiska former av gruppterapi och
            annat USA-inspirerat dravel utbjuds för hutlösa arvoden till människor
            i nöd. För den som råkar ut för psykiska problem är bilden mycket
            mörk. Det är svårt att få en psykiatrisk kontakt inom rimlig tid.
            Får patienten väl kontakt med den psykiatriska vården är risken
            stor att hamna i en vårdform där många passiviseras och i onödan
            stämplas som psykiskt sjuka.
          </p>
          <p xml:id="i-9cSRmGQuGk779BfbBTPFQ5">
            Sektoriserad psykiatri — nya former av öppenvård
          </p>
          <p xml:id="i-6Dv1epEdDkwddyYsWTS6n3">
            I den mörka bilden av dagens psykiatri är den sektoriserade psykiatrin
            en ljusglimt. På flera håll i landet, bl. a. i Nacka och Luleå,
            bedrivs verksamhet med en helt annan struktur än vad man i övrigt
            kan finna inom den psykiatriska vården. Man har som målsättning
            att undvika sjukhusvård och tvångsintagningar. Redan nu står det
            klart att Nackaprojektet inom sitt område har en betydligt lägre
            frekvens intagningar på sjukhus än inom jämförbara distrikt. Den
            sektoriserade psykiatrin innebär att man bryter med den auktoritära
            och läkarcentrerade struktur som brukar känneteckna psykiatrisk
            vård. I stället jobbar vårdare, sjuksköterskor, socialarbetare,
            psykologer och läkare i ett arbetslag. Ett resultat av detta har
            blivit att personalomsättningen sjunkit till praktiskt taget noll,
            vilket fördelaktigt avviker från vad som förekommer inom annan
            psykiatrisk vård. Avsiktligt försöker man göra den sektoriserade
            psykiatrin lättillgänglig och lösa problem på så låg vårdnivå
            som möjligt och nära patientens hemmiljö. Samtidigt inser man
            för det mesta psykiatrins begränsningar. I stället för att ta
            sig an alla möjliga mänskliga problem och diagnosticera dessa
            som psykisk sjukdom försöker man etablera vettiga samarbetsrelationer
            med exempelvis socialvård och skola. Med tanke på detta är det
            med största oro man registrerar socialstyrelsens vacklande inställning
            till hur psykiatrin skall organiseras i framtiden. I tidigare
            dokument har man antytt en positiv inställning till sektoriserad
          </p>
          <pb facs="riksdagen-motions-pdf/data/197778/mot_197778__727/mot_197778__727-004.pdf"/>
          <fw xml:id="i-UX5fz6CvUqzQfu9PzqP32F">
            Mot. 1977/78:727 4
          </fw>
          <p xml:id="i-SfbKVJZ3QjmHcUma3mM4Zr">
            psykiatri, men på senare tid tyder allt fler tecken på att man
            börjat tveka i denna inställning. Genom socialstyrelsens vacklan
            och tvekan lämnas landstingen i villrådighet om psykiatrins fortsatta
            utbyggnad — med risk för en försenad omstrukturering. Ett av de
            skäl som anförts mot sektoriserad psykiatri är att psykiatrin
            är en medicinsk specialitet som i stället bör inordnas i kroppssjukvården.
            På så sätt menar man att den psykiatriska vården skall avdramatiseras.
            Denna argumentering kan låta bestickande men måste inte desto
            mindre avvisas. Även om psykiatrin formellt är en medicinsk specialitet
            laborerar man med ett annorlunda sjukdomsbegrepp än inom den övriga
            sjukvården.
          </p>
          <p xml:id="i-Aoj5TvJAgc9T8NKNMJEiuk">
            Psykisk sjukdom -— ett diffust begrepp
          </p>
          <p xml:id="i-FDG6rywtbnVN29ECPf1PeV">
            I olika befolkningsundersökningar brukar anges att mellan 20
            och 30 96 av alla lider av psykisk sjukdom. Endast en fjärdedel
            anges vara helt symptomfria. Dessa siffror säger ganska litet
            om förekomsten av psykiska sjukdomar men säger väldigt mycket
            om psykiatrins benägenhet att klassa mänskliga beteenden som sjukdomar.
            Kombinerar man en frikostig användning av det psykiatriska sjukdoms-
            begreppet med en ensidig biologisk-medicinsk referensram blir
            resultatet förödande. Sociala problem kommer att hänföras till
            den enskilde individen och kan dessutom tolkas som störningar
            i hans hjärna, vilka föranleder behandling med olika psykofarmaka.
            Det psykiatriska sjukdomsbegreppet har under senare år kritiserats
            mycket hårt. Trots detta kan man i en aktuell utredning om rättspsykiatrin
            (SOU 1977:23) läsa ett förslag om att i praktiken utvidga sjukdomsbegreppet
            till något som benämns psykisk störning. Till psykiska störningar
            räknas något som kallas ”antisocial personlighet”, dvs. en individ
            som bland annat utmärks av ”oförmåga att visa lojalitet mot sociala
            värden”. Också socialstyrelsens utredning om lagen om sluten psykiatrisk
            vård (LPV-utredningen) opererar med ett diffust sjukdomsbegrepp.
            Utredningen vill behålla begreppet psykisk abnormitet som grund
            för tvångsåtgärder. I texten diskuteras möjligheterna att behandla
            s. k. beteendeavvikelser med gruppterapi men också med hjälp av
            kirurgiska ingrepp i hjärnan och med hjälp av inopererade datastyrda
            elektroder som kan användas för att dämpa aggressionsutbrott (!).
            Utredningen ger klart vid handen faran av att kombinera ett suddigt
            sjukdomsbegrepp med alltmer potenta behandlings- metoder. Kritiken
            mot ett diffust och utvidgat psykiatriskt sjukdomsbegrepp kan
            drivas från tre huvudlinjer:
          </p>
          <p xml:id="i-CKbBdZwVmyxGVvjeMH5REW">
            1. Diffusa och vida definitioner på psykisk sjukdom leder till
            att det blir omöjligt att avgränsa den psykiatriska verksamheten.
            En riktig resurspriori- tering blir svår att göra, vilket försvårar
            en planering som verkligen kommer de vårdbehövande till del. Det
            blir svårt att avgränsa vad som bör vara
          </p>
          <pb facs="riksdagen-motions-pdf/data/197778/mot_197778__727/mot_197778__727-005.pdf"/>
          <fw xml:id="i-DTWLVAc2JEwG91TZNRh3JN">
            Mot. 1977/78:727
          </fw>
          <p xml:id="i-7jUWP9LywsikxAAaxT1ZRS">
            psykiatrisk verksamhet gentemot andra vårdområden, i första hand
            kropps- sjukvård, socialvård och kriminalvård. 2. Att sätta psykiatrisk
            sjukdomsstämpel på människor där detta inte är motiverat kan leda
            till skadeverkningar. Från bland annat sociologiskt håll har påpekats
            att sjukdomsdiagnosen kan leda till att individen också tar på
            sig de nedvärderande föreställningar om psykisk sjukdom som finns
            i vårt samhälle. Omgivningen kan komma att betrakta den som diagnostiserats
            som psykiskt sjuk mindre kapabel att ta ansvar för sina handlingar,
            som opålitlig och kanske till och med farlig. Psykiatrisk vård
            kan innebära en stämplingsprocess där patienten förs in i en sjukroll
            som kan bli mycket svår att bryta. I vårt samhälle innebär genomgången
            psykisk sjukdom en svårighet när det gäller att söka arbete. Frestelsen
            inom olika delar av vårdapparaten att diagnostisera svårförklar-
            liga beteenden som psykisk sjukdom är mycket stark. Genom sjukdoms-
            diagnosen får man en skenförklaring till varför klienten på socialbyrån
            inte svarar på insatta rehabiliteringsåtgärder, varför försök
            till arbetsanskaffning misslyckas eller varför en person ständigt
            återfaller i brottslighet. På så sätt slipper man ta ställning
            till brister i den egna behandlingsorganisationen och de ofta
            politiskt brännbara sociala orsakerna till de problem som uppstår.
            3. Den psykiatriska vården är fortfarande vår största tvångsapparat.
            Om man inräknar återintagningar från försöksutskrivning sker årligen
            ca 20 000 intagningar enligt lagen om sluten psykiatrisk vård.
            Vid ett stort psykiatriskt sjukhus som Beckomberga i Stockholm
            sker varannan intagning enligt LSPV;
          </p>
          <p xml:id="i-KjJWgDN6zyQQ347KMGi6nN">
            Bekämpa det psykiatriska tvånget!
          </p>
          <p xml:id="i-KLCKs894EY3Cai1ptHQ1e4">
            Tvångsåtgärder inom psykiatrin kan inte helt undvaras men måste
            nedbringas till ett minimum. Därför är den utredning som inom
            socialstyrelsen nyligen lagts fram med förslag om ny lag för viss
            psykiatrisk vård djupt oroande. Denna utredning bestyrker ytterligare
            socialstyrelsens totala oförmåga att förstå den debatt som förts
            om psykiatrins framtid. I utredningen utvidgar man snarare än
            stramar åt indikationerna för sluten psykiatrisk vård. Det nuvarande
            förfarandet med särskild ansökan och vårdintyg föreslås ersatt
            av en vårdremiss som kan utfärdas av varje legitimerad läkare.
            Är läkaren dessutom anställd i allmän tjänst erhåller han rätt
            att begära polishandräck- ning för att verkställa intagningen.
            En sådan begäran kan ej avslås av polismyndigheten. Intagningen
            behöver ej enbart gälla psykiatriska sjukhus, utan lagens tillämpningsområde
            föreslås utvidgat till privata sjukhem och kroppsjukhus där det
            finns psykiatrisk konsult, dvs. de allra flesta. Även den som
            ursprungligen är intagen frivilligt kan snabbt överföras till
            tvångsvård med hjälp av en vårdremiss. Det väsentliga skyddet
            för patienten föreslås bestå i att ärendet skall prövas i en psykiatrisk
            nämnd. Prövningen behöver
          </p>
          <pb facs="riksdagen-motions-pdf/data/197778/mot_197778__727/mot_197778__727-006.pdf"/>
          <fw xml:id="i-Lg6TQY8oRZtV3y24Ki9hJt">
            Mot. 1977/78:727 6
          </fw>
          <p xml:id="i-44LH75FDzqDjCrrfGdpAW6">
            dock ej ske förrän efter 14 dagar. Det kan förutses att patienten
            kommer att få mycket svårt att hävda sina intressen i en rimligen
            mycket svårt ärendetyngd nämnd där ledamöterna har uppdraget som
            bisyssla. Det framlagda förslaget står i direkt motsättning till
            den debatt som förts om tvånget inom psykiatrin. Från ledande
            psykiatriskt håll har tidigare föreslagits att tvångslagstiftningen
            skall begränsas till s.k. psykotiska tillstånd, dvs. ytterst allvarliga
            psykiska sjukdomar som inkräktar på patientens verklighetsuppfattning.
            En annan och kompletterande väg som föreslagits är att inrätta
            ett domstolsförfarande direkt i samband med intagningen. Det verkliga
            behovet av tvångsåtgärder är med säkerhet ytterst begränsat. Detta
            visas bland annat av internationella jämförelser. I de flesta
            utvecklade industriländer har man betydligt färre slutna psykiatriska
            vårdplatser än i Sverige. En jämförelse mellan olika regioner
            i landet ger vid handen att nuvarande lagstiftning tillämpas på
            ett högst olikartat sätt. Det är av största vikt att man inte
            försöker lösa frågan om tvånget inom andra vårdområden genom att
            överföra tvångsåtgärderna till den psykiatriska vården. Den vård
            som på psykiatriska sjukhus kan erbjudas människor med missbruksproblematik
            och sociala svårigheter är föga meningsfull. Miljön på vårdavdelningarna
            är föga aktiverande, och resurser för yrkesmässig rehabi- litering
            saknas praktiskt taget helt.
          </p>
          <p xml:id="i-MXiDVy8xcAZ5w2v8trekfs">
            Ett aktionsprogram för den psykiatriska vården
          </p>
          <p xml:id="i-Kos3fRrst3n5cWgRQY2xAG">
            En avgränsning av psykiatrins kompetensområde, inriktning på
            sektori- serad öppenvård samt minimering av tvånget är nödvändiga
            förutsättningar för och inslag i den omstrukturering av den psykiatriska
            vården som nu måste ske. Denna omstrukturering måste innefatta:
          </p>
          <p xml:id="i-BCdweawNtC4ZWi3cac4E4u">
            o En plan för avveckling av de stora psykiatriska sjukhusen.
            Dessa bör ersättas av mindre sjukhus, sjukhem och inackorderingshem
            för långvarigt psykiskt sjuka. Behandlingshem med arbetsplatser,
            inackorderingshem och boendekollektiv bör vara led i en behandlingskedja
            för psykiskt sjuka i behov av planmässig rehabilitering. Mindre
            enheter för missbruksvård och avdelningar för akutvård bör byggas
            upp i nära samarbete med öppenvår- den. o En demokratisering av
            vårdmiljön där patienterna ges möjlighet att delta i utformningen
            av vårdinnehållet och där ansvaret fördelas mellan olika personalgrupper.
            Vid många av de institutioner som kan ingå i en framtida psykiatrisk
            vård är det inte nödvändigt att en läkare är chef. o Förstärkta
            utbildningsinsatser, innefattande möjlighet till vidareutbild-
            ning för alla personalgrupper. Utbildningen bör inriktas bl. a.
            på att främja en mer demokratisk vårdstruktur. o Särskild vikt
            måste läggas vid invandrargruppernas behov av psykiatrisk
          </p>
          <pb facs="riksdagen-motions-pdf/data/197778/mot_197778__727/mot_197778__727-007.pdf"/>
          <fw xml:id="i-62yRMA5hfei5kcZCzVk9ym">
            Mot. 1977/78:727 7
          </fw>
          <p xml:id="i-7Nq8R7gohrUGhzxMF4Rn6V">
            vård. Flerspråkig personal med god kännedom om berörda invandrargrup-
            pers kulturella och sociala förhållanden måste finnas på samtliga
            vårdni- våer. o Av stor betydelse är en vettig samordning med
            socialvården. Ett direkt samarbete mellan socialvård och sjukvård
            måste ske vid uppbyggnaden av den psykiatriska öppenvården. När
            det gäller institutionsvård är det viktigt att avgränsningen sker
            på ett sådant sätt att grupper ej kommer i kläm. Många äldre kan
            exempelvis vårdas inom den kommunala äldrevården om denna är vettigt
            utformad och förses med tillräckliga konsultresurser. o Avgränsningsproblemen
            inom missbruksvården måste studeras, särskilt med tanke på att
            här föreligger ett primärkommunalt ansvar både för viss öppenvård
            och för längre tids institutionsvård. Sjukvårdens insatser bör
            framför allt inriktas på avgiftning och kvalificerad vård av psykotiska
            tillstånd i samband med alkohol- och narkotikamissbruk. Vård av
            missbruksproblematik bör bli en självständig medicinsk specialitet.
            o När det gäller psykiatrins vetenskapliga utveckling är det av
            stor vikt att biologiskt-farmakologiskt inriktad forskning ej
            ensidigt prioriteras i merit- och anslagshänseende. Den nuvarande
            utvecklingen är oroande. Särskilda insatser måste till för att
            stimulera socialpsykiatriskt inriktat arbete och för att främja
            icke medicinares deltagande i forskningen. o Landstingen måste
            ta ett övergripande ansvar för att seriös psykoterapi finns tillgänglig
            med rimliga väntetider. Långvarig psykoterapi bör göras helt kostnadsfri,
            och i övrigt bör denna behandling helt inordnas i sjukförsäkringssystemet.
          </p>
          <p xml:id="i-B7nQdJPByuUAd4P1KbwvCf">
            Olika delfrågor om psykiatrins framtida struktur har nu stötts
            och blötts tillräckligt utan att man kunnat komma fram till några
            användbara riktlinjer. Ett samlat grepp måste nu tas och ett aktionsprogram
            måste utarbetas för den framtida psykiatrins uppbyggnad. Med hänvisning
            till ovanstående hemställs 1. att riksdagen hos regeringen hemställer
            om tillsättande av en parlamentarisk utredning med uppgift att
            föreslå en grundläg- gande omstrukturering av den psykiatriska
            vården, 2. attriksdagen uttalar att i denna utrednings direktiv
            bör ingå det aktionsprogram för den psykiatriska vården som presenteras
            i motionen.
          </p>
          <p xml:id="i-KSiNYe8ChevGKCutKwebEA" type="date">
            Stockholm den 23 januari 1978
          </p>
          <div xml:id="i-6J2Q3R2NTH2jXghPGRGTPJ" type="signatureBlock">
            <list xml:id="i-UFa7YKVFTd5GYdHwZAADHq">
              <item xml:id="i-UF4ADa3rnJQ3zBdty1WYrv" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
            </list>
          </div>
          <p xml:id="i-3j6DL5Kb3gYNiu7QfFA9y6">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            JÖRN SVENSSON (vpk)
          </p>
        </div>
      </div>
    </body>
  </text>
</TEI>
