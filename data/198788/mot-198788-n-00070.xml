<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_70/mot_198788_n_70-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:N70
          </p>
          <p>
            av Hadar Cars m. fl. (fp) med anledning av prop. 1987/88:178
            om PKbankens förvärv av Carnegie Fondkommission AB
          </p>
          <p>
            Regeringen föreslår i propositionen att riksdagen skall godkänna
            PKban- kens riktade emission till D. Carnegie &amp; Co AB. Aktierna
            utgör likvid för drygt 90 procent av aktierna i Carnegie Fondkommission
            AB och minskar statens direkta ägande i PKbanken från 84,45 4
            till 66,71.
          </p>
          <p>
            Felaktig beslutsgång
          </p>
          <p>
            PKbankens förvärv av Carnegie Fondkommission har debatterats
            livligt under den senaste tiden. Det mest anmärkningsvärda i regeringens
            hand- lande är att den försökte sätta sig över riksdagen och underlåta
            att se till att frågan avgörs av riksdagen. Folkpartiet anser
            inte att staten bör äga affärsdrivande företag. Ägandet bör istället
            spridas. PKbanken tillhör den grupp statliga företag som vi har
            föreslagit bör avyttras av staten. Denna försäljning bör nu inledas.
            Försäljning av statens egendom bör ske i enlighet med de regler
            som riksdagen beslutat. Av den anledningen anser vi att regeringen
            förfarit på ett felaktigt sätt i denna affär. Riksdagen har tidigare
            tydligt fastslagit när ett beslut om minskning av statens ägarandel
            i ett statligt företag skall underställas riksdagen, t. ex. i
            betänkandet i samband med försäljningen av AB Gambrinus (NU 1986/87:17
            s. 12) och i NU 1986/87:41 s. 14 apropå nyemissionen av aktier
            i Procordia AB. I dessa betänkanden slås fast att egendom som
            förvärvats genom riksdagsbeslut skall anses som statsegen- dom
            och att denna inte skall kunna säljas utan riksdagens hörande.
            Med försäljning jämställs även utspädning av aktiekapitalet, dvs.
            när staten av- står från sin företrädesrätt vid nyemissioner.
            Det är mot denna bakgrund synnerligen anmärkningsvärt att regeringen
            avsåg att genomföra den nu aktuella affären utan att inhämta riksdagens
            tillstånd. En sådan brist på respekt för landets högsta politiska
            organ är mycket oroande. Först efter en omfattande och för regeringen
            uppen- barligen besvärande politisk debatt fann regeringen det
            nödvändigt att förelägga riksdagen proposition. Beslutsprocessen
            i riksdagen är normalt sådan att behandlingen av ett ärende tar
            längre tid än vad som är normalt för beslut i näringslivet. Det
            är i näringslivet heller inte möjligt att öppet diskutera alla
            detaljer i en affär innan parterna kommit överens. Det är därför
            ofta svårt för riksdagen att medverka vid de snabba besluten i
            näringslivet. Istället för att tumma på riksdagens beslutskompetens
            borde regeringen dra den logiska slutsatsen att staten, bl. a.
            på grund av den politiska beslutsprocessen, är en olämplig ägare.
          </p>
          <pb facs="riksdagen-motions-pdf/data/198788/mot_198788_n_70/mot_198788_n_70-002.pdf"/>
          <p>
            Skilda roller
          </p>
          <p>
            PKbanksaffären visar på flera andra uppenbara problem med staten
            som ägare till banker och andra företag. Statens roll som ägare
            riskerar att blandas ihop med dess ansvar att kontrollera att
            de regler som styr närings- verksamheten följs och tillämpas lika
            för alla. Regeringen genomdrev för några år sedan att alla styrelseordförandeval
            i affärsbankerna skall godkännas av regeringen. Detta är ytterligare
            ett teck- en på hur lätt det är att blanda samman politikernas
            olika roller. Folkpartiet gick emot lagen om godkännande av styrelseordförande.
            Tillsynen bör istället utövas genom en stark och kompetent bankinspektion.
            På samma sätt har det politiska spelet kring PKbankens köp av
            Carnegie lett till att uppgifter om andra företags eventuella
            intresse för fondmäklar- företaget kommit i omlopp. Finansministerns
            ambition att försvara upp- görelsen har på så sätt föranlett honom
            att göra uttalanden som kan skada PKbanken. PKbanksaffären visar
            således på ett mycket tydligt sätt det olämpliga med den dubbelroll
            som nu finns.
          </p>
          <p>
            Riksdagens beslutsunderlag
          </p>
          <p>
            Det bör noteras att det beslutsunderlag som regeringen nu förelägger
            riks- dagen är synnerligen magert. Sålunda omnämns inte på något
            ställe i propositionen grunderna för prissättningen eller ens
            vilka tillgångar Carne- gie Fondkommission har. Riksdagen har
            endast att i princip godkänna affärer av detta slag. Om- sorgen
            om skattebetalarnas medel gör det emellertid nödvändigt att vid
            detta ställningstagande skaffa sig en uppfattning om huruvida
            köpeskil- lingen är rimlig. Vi kan notera att analyser och kommentarer
            i affärspress och på dagstidningarnas ekonomisidor tyder på att
            PKbanken betalar ett mycket högt pris. De tillgångar som förvärvas,
            nämligen kompetensen hos ett antal anställda och ett kundregister,
            är i allt väsentligt mycket lätt- flyktiga. Det finns därför anledning
            för riksdagen att under utskottsbe- handlingen söka inhämta kompletterande
            beslutsunderlag.
          </p>
          <p>
            Förslag till försäljning av PKbanken
          </p>
          <p>
            Folkpartiet har bl. a. i motion 1987/88:N319 föreslagit att staten
            bör ut- arbeta en strategi för att sälja sina aktieinnehav i en
            rad företag. Vi anser att PKbanken hör till de företag som delvis
            eller i sin helhet kan säljas till allmänheten. Vid försäljningen
            av aktier bör ett brett privat ägande eftersträvas. Det innebär
            bl. a. att bankens anställda och småsparare bör få goda möjligheter
            att skaffa sig aktier i PKbanken. För att möjliggöra denna försäljning
            av aktier bör riksdagen dels ge regeringen till känna att statens
            aktier i PKbanken vid lämplig tidpunkt bör avyttras, dels bemyndiga
            regeringen att genomföra försäljningen. På så sätt respekteras
            riksdagens beslutskompetens.
          </p>
          <p>
            Mot. 1987/88 N70
          </p>
          <pb facs="riksdagen-motions-pdf/data/198788/mot_198788_n_70/mot_198788_n_70-003.pdf"/>
          <p>
            Den av regeringen nu aktualiserade försäljningen innebär att
            statens ägarandel minskas. Utifrån denna synpunkt har vi inga
            principiella in- vändningar mot affären. Den koncentration av
            aktier som nu kan uppstå bör emellertid motverkas vid framtida
            försäljningar.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad som i motionen anförs
            angående försäljning av statens aktier i PKbanken, 2. att riksdagen
            bemyndigar regeringen att avyttra statens aktier i PKbanken till
            allmänheten.
          </p>
          <p>
            Stockholm den 25 maj 1988
          </p>
          <p>
            Hadar Cars (fp) Lars De Geer (fp) Christer Eirefelt (fp) Gudrun
            Norberg (fp)
          </p>
          <p>
            Mot. 1987/88 N70
          </p>
        </div>
      </div>
    </body>
  </text>
</TEI>
