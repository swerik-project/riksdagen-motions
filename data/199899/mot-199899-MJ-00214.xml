<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ214 MJ214
          </p>
          <p>
            Motion till riksdagen
          </p>
          <p>
            1998(99:MJ214
          </p>
          <p>
            av Gudrun Lindvall m.fl. (mp) Gamla lantraser
          </p>
          <p>
            Husdjur har funnits i minst 11 000 år, troligen betydligt längre.
            Här i Norden har förhållandena varit speciella och de husdjur
            som klarat sig här har varit de som klarat det bistra klimatet
            med sträng vinter och den periodvis mycket magra kosten. Naturligtvis
            har de bästa sparats, de som klarade av att ge mjölk, kött och
            ägg under dessa förhållanden. Flera av dagens lantraser liknar
            mycket vikingatidens husdjur. Ett exempel på detta är Åsbohönan,
            en liten fodersnål höna, som fortfarande finns kvar och som även
            om hon inte värper lika mycket som dagens värphybrider har många
            egenskaper värda att bevara. Hon är frisk till skillnad från värphybriderna,
            har inga underliga beteenden som fjäderätning och kannibalism,
            ruvar gärna fram kycklingar som hon tar väl hand om och värper
            150-200 ägg per år. Maten letar hon gärna upp själv om hon får
            chansen och hon fyller väl funktionen som hushållshöna även idag.
          </p>
          <p>
            1.1 Gamla raser krävde mindre
          </p>
          <p>
            Dagens raser inom lantbruket är inte desamma som fanns förr.
            De gamla raserna har fått ge vika för raser som producerar mer,
            men också är beroende av bättre förhållanden än de gamla raserna
            klarade. De gamla raserna producerade mjölk och ägg på en betydligt
            magrare kost än dagens raser gör. I många fall fick de inte chansen
            att visa vad de dög till under de goda förhållanden som dagens
            raser har. Egenskaper som god hälsa, fodersnålhet och ett långt
            liv försvann eller korsades bort och var så självklara att man
            inte väntade sig problem med de nya raserna. Men nu vet man och
            bevarandet av våra gamla lantraser har fått nya dimensioner. Det
            gäller att bevara det goda i lantraserna för framtiden. Vi vet
            aldrig vad som väntar. De kan behövas alltmer igen.
          </p>
          <p>
            2 Bevarandet
          </p>
          <p>
            Är det verkligen viktigt att bevara de gamla lantraserna nu när
            de högproduktiva raserna finns? Svaret är otvetydigt ja. Det handlar
            om biologisk mångfald inom lantbruket. De gamla lantraserna har
            under årtusenden anpassats till det svenska klimatet. Det är mycket
            glädjande att
          </p>
          <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0002.pdf"/>
          <p>
            arbetet för att bevara våra gamla lantraser har tagit fart och
            att det nu också Mot.
          </p>
          <p>
            betalas ut ersättning för detta, i alla fall till en liten del.
            Ideellt arbete i all ära, men ska lantraskorna kunna hållas i
            produktion är ett bidrag välkommet och i många fall nödvändigt.
            Bidrag till lantraser finns att söka inom EU:s miljöstöd. Det
            utgår för idisslare med 1 000 kr per djurenhet och i övrigt till
            föreningar, som arbetar med bevarandet. Stödet, som ges inom det
            av EU delfinansierade miljöstödet, har en ram på 4 miljoner kronor.
            Stödet till föreningarna, det så kallade UID-stödet, har en ram
            på 1 miljon kronor. Det är viktigt att så många av de gamla lantraserna
            som möjligt hålls i produktion i större eller mindre skala. Bevarandet
            får inte bli en angelägenhet bara för friluftsmuseerna, även om
            de också har en viktig roll. Det är viktigt att ansvaret för genbanksbevarande
            ligger kvar hos lantrasföreningarna.
          </p>
          <p>
            2.1 Kor
          </p>
          <p>
            Den hänsynslösa utplundringen av vår planets naturresurser, främst
            olja och fosfor, efter i huvudsak andra världskriget, har medfört
            att det kortsiktigt blivit billigare att låta extremt sårbara
            och högförädlade koraser ta över mjölk- och köttproduktionen.
            Men de gamla korna finns kvar, även om antalet är mycket lågt
            för vissa och bevarandearbetet just startat. En del, t ex Gotlandskon,
            är förlorade för alltid. Idag ges bidrag för fjällko, rödkulla
            och allmogekor som fjällnära ko, bohuskulla, väneko och ringamålako.
            Man får 1000 kr per ko i avel och man förbinder sig att följa
            en godkänd avelsplan och att hålla det antal kor man får stöd
            för under 5 år. Det senare kravet gör att många håller en liten
            reservpool i lagården och alla bidragsberättigade kor kommer inte
            med i statistiken. Kravet kan verkligen ifrågasättas. Det är ju
            omöjligt att se in i framtiden och om en ko dör kan det vara näst
            intill omöjligt att köpa en ersättare eftersom stammarna av dessa
            djur är så begränsade.
          </p>
          <p>
            2.1.1 Fjällkon
          </p>
          <p>
            Fjällkon hålls i produktion idag, inte för att den är vacker,
            utan därför att den är konkurrenskraftig. Det är naturligtvis
            det bästa betyg en gammal lantras kan få. Hon väger ca 440 kg
            och producerar runt 5 800 kg ECM/år, det vill säga lika mycket
            mjölk per kilo kroppsvikt som de högproducerande internationella
            raserna. Mjölkens fetthalt är i snitt 4,5 260 och proteinhalten
            3,6 20. Mjölken innehåller högre halter av kappakasein B, ett
            protein som ger mer ost av mjölken vid ystning. För närvarande
            är högre halter av proteiner i mjölk för att öka ostutbytet en
            av de egenskaper genteknikerna laborerar med. Fjällkon har det
            naturligt. I dag ges bidrag till ca 1 200 vuxna kor och ca 500
            ungdjur, men antalet vuxna kor bedöms vara ca 1 500. 1996 gavs
            bidrag till 1 038 djur äldre än 2 år och 559 yngre än 2 år. Kon
            kommer bäst till sin rätt i ett småskaligt och naturnära jordbruk,
            där skogen är en naturlig del även som betesmark. Den lite mindre
            kon är smidig och stark, den går och kommer på bestämda tider,
            har en klockinstinkt och en
          </p>
          <p>
            1998/99MJ214
          </p>
          <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0003.pdf"/>
          <p>
            Mot. 3 — utmärkt orienteringsförmåga. Den livnär sig på magra
            marker 1998/99MJ214 och behöver mycket lite kraftfoder. Hon är
            tillgiven, vacker och smidig, blir lätt dräktig och föder som
            regel sina kalvar utan komplikationer. Hon är uthållig och miljövänlig
            och visar, inte minst genom sin lämplighet för fäbodbruket, hur
            vi kan odla och leva ekologiskt och nära naturen. Lyckligtvis
            finns nu en medveten avel som tar vara på de goda egenskaper fjällkon
            har och utvecklar dem. Man har också mycket medvetet arbetat för
            att bredda avelsbasen genom att ta in fler ungtjurar i aveln.
            Stamboken är inte stängd utan de närbesläktade sidigt tröndefe
            i Norge används, en stam av fjällkon som aldrig drabbats av hypoplasin,
            en ärftlig defekt, som tycks följa den vita färgen. På grund av
            att det under 25 år bedrivits en omfattande korsningsavel krävs
            inte ren fjällras för bidraget för bevarande, utan man godtar
            12,5 26 inblandning av annan ras. Den procentsatsen kan förhoppningsvis
            minskas efterhand. Fjällkon har så mycket gott som måste bevaras
            att inblandning av andra raser varken är nödvändig eller önskvärd.
          </p>
          <p>
            2.1.2 Rödkullan
          </p>
          <p>
            Västfinska rödkullan mjölkade redan på 20-talet lika mycket som
            dagens högproducerande kor och det på en kost utan de importerade
            proteiner som dagens kor måste ha. Tre förstklassiga kor kan nämnas:
            Omena som 1927 gav 9 032 kg mjölk, 383 kg smörfett och 4,2 96
            fett, Kaunike som 1935 gav 7 535 kg mjölk, 462 kg smörfett och
            hela 6,2 26 fett samt Hassu som hade ett tioårsmedeltal på 4 834
            kg, 4,8 24 fett, alltså 233 kg smörfett. 13—15-åriga kor gav ofta
            ännu 4 000—5 000 kg mjölk och detta på en medelvikt av 330 kg
            levande vikt med enstaka kor upp till 400 kg (ur Håkan Hallander
            Svenska Lantraser). De var alltså inte bara goda producenter utan
            också fodersnåla. Dagens högproduktiva kor ger i snitt ca 8 000
            kg mjölk, men då på en både betydligt större och mer proteinrik
            foderstat. Den svenska rödkullan har funnits längre söderut i
            landet än fjällkon. Den utgör resterna av den svenska allmogeko,
            som fanns i södra och mellersta Sverige. Även rödkullan har funnits,
            och finns på fäbodar. Rödkullan har hållits som en kombinerad
            mjölk- och köttras på de små gårdarna. När de specialiserade raserna
            och kravet på större bruknings- enheter gjorde entré på 60-talet
            gick rödkullan kraftigt tillbaka. På 50-talet fanns det fortfarande
            20 000 djur, mindre än 20 år senare, början av 70-talet, ansågs
            rasen utdöd. Men lyckligtvis var det inte så! 1978 fanns det 18
            djur i Dalarna, de flesta med inslag av ovan nämnda västfinska
            rödkulla. På en gård, Erkgården i Svärdsjö, fanns rena svenska
            rödkullor. Från denna lilla rest, 16 kor, 2 tjurar och ytterligare
            en tjur som fryst sperma, har rasen förökats. Man har även funnit
            några djur i Värmland och en spillra av den östnorska rödkullan.
            Idag finns ca 350 kor och intresset för rasen är i stigande. Stamboken
            är inte sluten utan är öppen för i första hand den närbesläktade
            östnorska rödkullan, och även för den västfinska. Trots den från
            början lilla avelsbasen finns inga defekter, utan kon är frisk
            och sund, har bra fruktsamhet och lätta kalvningar. Hon är inte
            så högproducerande, men finns i produktion och sägs
          </p>
          <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0004.pdf"/>
          <p>
            ge ett särdeles högklassigt kött. Som hushållsko kan hon mycket
            väl ha en Mot.
          </p>
          <p>
            framtid. År 1996 gavs bidrag till 357 rödkullor varav 132 djur
            var yngre än 2 år.
          </p>
          <p>
            2.1.3 Allmogekor
          </p>
          <p>
            I sen tid har man funnit rester av andra allmogekor. Hit räknas
            den fjällnära kon, bohuskullan, vänekon och ringamålakon. Alla
            tre finns i små besättningar, men väl omhändertagna. Enligt Jordbruksverkets
            statistik gavs bidrag 1996 för 51 vänekor, 25 ringamåla och 5
            bohuskulla. Mer om dessa står att läsa i den fina broschyren Svenska
            husdjursraser — Lantbrukets djur, som Jordbruksverket givit ut.
          </p>
          <p>
            2.2 Hästar
          </p>
          <p>
            Idag ges inget bidrag för bevarande av gamla hästraser. Utvecklingen
            tyder dock på att även gamla hästraser kan hotas i en snar framtid.
            Idag föds endast ca 400-500 föl varje år av vardera ardennern,
            nordsvensk och russ. Det är en snabb tillbakagång och har fått
            till följd att Jordbruksverket anser dessa hästraser hotade. Pengar
            för bevarande saknas dock. Den svenska ardennern har idag ett
            gott internationellt rykte och export sker. Dock har mycket få
            ardennerhästen som dragdjur i lantbruket. Nordsvenska hästen,
            bruks- varianten, används i småskaligt skogsbruk och intresse
            finns. Det svenska russet klarar knappast konkurrensen med de
            tävlingsponnier, ofta korsningsponnier, som finns. För närvarande
            finns ca 7 000 russ och ca 9 000 av vardera ardenner och nordsvensk.
            Ska de gamla hästraserna, som betytt så mycket i det gamla bonde-
            samhället, kunna bevaras måste det till bidrag för hästar, annars
            går en viktig del av kulturarvet i graven. Under hösten 1997 diskuterades
            detta livligt i jordbruksutskottet utan att frågan löstes. Någon
            majoritet för att även hästar skall få bidrag fanns det inte.
            Då dåvarande jordbruksministern ansökte om utökat stöd för lantraser
            i Bryssel fanns dock hästarna med. Det måste betyda att frågan
            borde kunna lösas i år.
          </p>
          <p>
            2.3 Får och getter
          </p>
          <p>
            Varje vuxen get eller vuxet får räknas som 0,15 djurenheter i
            bidragssystemet. 1 djurenhet (DE) ger 1 000 kr. För närvarande
            ges bidrag för gutefår, ryafår och olika allmogefår som skogsfår,
            dala pälsfår och roslagsfår. Även det svenska finullsfåret kan
            bli aktuellt för stöd. Av getter ges stöd till svensk lantrasget
            och allmogegetterna göingeget och jämtget. Den svenska lantrasgeten
            finns fortfarande i produktion som mjölkget. Ca 3 500 getter tros
            finnas kvar. I mitten av 1800-talet fanns så många som 170 000
            getter. Av allmogegetterna finns endast spillor, ca 30 göingegetter
            och 50 jämtgetter.
          </p>
          <p>
            1998/99MJ214
          </p>
          <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0005.pdf"/>
          <p>
            Mot. 1998/99MJ214
          </p>
          <p>
            2.4 Svin, höns och andra lantraser
          </p>
          <p>
            För de andra raserna utgår inget bidrag per djurenhet. Här ges
            endast bidrag till de olika föreningarna som arbetar med bevarandet
            av raserna.
          </p>
          <p>
            2.4.1 Höns, gäss och ankor
          </p>
          <p>
            De gamla lantrashönsen är på ett helt annat sätt än dagens värphybrider
            anpassade till det svenska klimatet. De klarar sig också på en
            betydligt magrare kost än dessa, är friskare och sundare och har
            inga genetiska beteendestörningar. Många har dessutom förmågan
            att ruva och tar väl hand om sina kycklingar. De värper mindre
            än värphybriderna, ca 150-200 ägg per år jämfört med värphybridernas
            300-350 ägg. Svenska Lanthönsklubben organiserar genbanksbevarandet.
            Inom klubben finns genbanksansvarig för respektive ras. Idag sparas
            Skånsk blommehöna, Åsbohöna, Ölandshöna, Gotlandshöna, Orusthöna,
            Bohusläns-Dals svarthöna, Hedemorahöna, Öländsk dvärghöna, Gammal
            svensk dvärghöna, Skånegås, Ölandsgås, Blekingeanka, Svensk blå
            anka, Svensk gul anka och Svensk myskanka. För varje ras sparas
            flockar inom genbanker. De fungerar som slutna stamböcker och
            ägaren förbinder sig att hålla rasen ren. Genom detta ideella
            arbete är nu dessa raser bevarade, även om antalet individer inom
            några fortfarande är lågt.
          </p>
          <p>
            2.4.2 Svin
          </p>
          <p>
            Inom föreningen Landtsvinet bevaras idag Linderödssvinet.
          </p>
          <p>
            3 Hot mot bevarandet.
          </p>
          <p>
            Även om flera av de gamla lantraserna tycks vara bevarade för
            framtiden finns ännu både hot och problem.
          </p>
          <p>
            3.1 Avsätt mjölkkvot till lantraserna
          </p>
          <p>
            Ett hot är den nuvarande tilldelningen av mjölkkvot. Samtidigt
            som man vill öka antalet kor i produktion görs detta omöjligt
            genom att mjölkkvotstilldelningen omöjliggör leverans av mjölk.
            Detta är ett problem såväl för lantbrukare med lantras som vill
            utöka som för dem som vill starta nytt. Utan producenter kan inte
            raserna hållas i produktion och utan att fler får möjlighet att
            producera mjölk försvåras möjligheterna för antalet individer
            av de hotade gamla lantraserna att bli fler, vilket ju är nödvändigt
            för att de skall vara räddade för framtiden. Våra gamla lantraser,
            framför allt fjällkon, är en bra mjölkproducent som väl fyller
            sin plats i dagens ladugårdar. Naturligtvis är det viktigt både
            med ett bevarande och en utveckling av de gamla = lantraserna,
            men med = dagens mjölkkvotsbestämmelser finns det risk för att
            utvecklingen försvåras.
          </p>
          <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0006.pdf"/>
          <p>
            Miljöpartiet de gröna har påpekat detta oacceptabla förhållande
            förut och vi Mot.
          </p>
          <p>
            gör det igen. Föreningen Svensk = fjällrasavel har uppvaktat
            jordbruksministern och föreslagit en förändring. Miljöpartiet
            de gröna anser att en del av den nationella mjölkkvoten måste
            undantas för att kunna nyttjas dels för de kor av utrotningshotade
            raser som är stödberättigade enligt stöd till hotad ras, dels
            till dem som vill nyetablera sig som mjölkproducenter och vill
            hålla någon av de hotade lantraserna fjällko, rödkulla eller någon
            av allmogekorna och bevara dessa enligt av Jordbruksverket godkänd
            avelsplan. Det får inte bli så att den ena bestämmelsen omöjliggör
            vad den andra försöker uppnå.
          </p>
          <p>
            3.2 Ge djurägare även av andra hotade lantraser än dagens bidrag
          </p>
          <p>
            Idag ges bidrag per djurenhet endast till kor, får och getter.
            Om man anser att det är viktigt att bevara de gamla lantraserna
            för framtiden för att de har egenskaper som är värdefulla och
            som kan efterfrågas och behövas i framtiden så borde ju det gälla
            såväl de betande som andra lantraser. Det ter sig då märkligt
            att inte hästar, svin, gäss, ankor, höns och kaniner får stöd.
            Att enbart ge stöd åt betesdjuren avslöjar att man inte förstått
            lantrasernas egenvärde utan enbart ser deras indirekta betydelse
            som naturvårdsobjekt. Stödet kan antingen betalas ut som stöd
            per djurenhet, eller för de mindre djuren som stöd per genbanksbesättning.
          </p>
          <p>
            3.3 Ge extra stöd till de akut hotade lantraserna
          </p>
          <p>
            För att stimulera skyddsarbetet med de akut hotade lantraserna
            bör ett extra stöd utgå för dessa lantraser. Exempel på sådana
            raser är göingegeten och jämtgeten där antalet djur är mycket
            litet. För att få stöd för getter måste man ha minst 7 individer,
            som är en djurenhet, det vill säga det minsta man idag kan få
            stöd för. Idag har endast en person i Sverige tillräckligt antal
            för att kunna få stöd. Resten, 93 26 av getterna, får inget stöd
            alls. Bevarandet litar till idealister och deras ideella arbete.
            Detta kan lösas genom att den som har en akut hotad lantras av
            djur för vilka stöd utgår alltid, oavsett antal djur, får lägsta
            möjlig stöd, det vill säga stöd för en djurenhet. Miljöpartiet
            de gröna föreslår att ett extra stöd skall utgå till akut hotade
            lantraser.
          </p>
          <p>
            3.4 Utöka stödet till lantrasföreningarna
          </p>
          <p>
            Idag utgår så kallar UID-stöd till föreningarna. I den avelsplan
            som Jordbruksverket tog fram = föreslogs att stödet skulle utgå
            för bevarandearbetet, utbildning och information. I planen förslogs
            att 1,5 miljoner kronor skulle avsättas. Idag finns 1 miljon kronor
            och bidrag utgår i praktiken enbart till utbildning och information.
            Detta innebär att gen- banksverksamhet, som ju är ett viktigt
            arbetet för bevarandet, inte får stöd.
          </p>
          <p>
            1998/99MJ214
          </p>
          <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0007.pdf"/>
          <p>
            Mot. 7 Det kostar att lägga upp register, att ha kontakt med
            1998/99MJ214 genbanksbesättningar, att i förekommande fall kontrollera
            att allt går rätt till osv. En del föreningar har rasregister
            som gör motsvarande arbete. Jordbruksverket vill att även Linderödssvinet,
            Svenskt finullsfår och de hotade hästraserna ardenner, nordsvensk
            brukshäst och russ skall omfattas av bevarandearbetet. Det innebär
            att antalet föreningar som skall dela på den avsatta miljonen
            ökar och varje förening riskerar att få allt lägre stöd. Det är
            oacceptabelt, framför allt som detta stöd måste vara det minsta
            som Jord- bruksverket handlägger. Stödet som det nu är utformat
            är byråkratiskt utformat. Det ska redovisas kvitton ner till sista
            kronan vilket får till följd att det administrativa krånglet i
            föreningarna tar tid från det ideella arbetet att bevara lantraserna.
            Förenkla reglerna för stödet! Miljöpartiet de gröna föreslår att
            stödet utökas för 1999 och att detta tas inom Jordbruksverkets
            ram.
          </p>
          <p>
            4 Både myndigheter och enskilda entusiaster behövs i bevarandearbetet
          </p>
          <p>
            Det är viktigt att många engageras i bevarandearbetet. Visst
            har de gamla lantraserna en given plats på friluftsmuseer runt
            om i landet, men det kan aldrig ersätta bevarandet på familjejordbruk
            och hos entusiaster. Det är därför viktigt att ansvaret för bevarandet
            och genbanker blir kvar i de aktiva föreningar som finns idag.
            Genom att öka bidragen för just bevarandet kan detta utvecklas
            i föreningarna och bevarandearbetet göras säkrare. Det är också
            viktigt att stimulera de djurägare som idag har hotade lantraser
            att anmäla sina djur till genbanker. Hur detta skall ske har säkert
            de olika föreningarna idéer om, ett sätt kunde vara olika nivåer
            på stödet till djur beroende på om djuren anslutits till genbank
            eller inte. Arbetet med bevarandet har kommit igång, men som framgår
            av motionen finns problem framför allt i medelstilldelningen till
            föreningarna och i mjölkkvotstilldelningen.
          </p>
          <p>
            5 Och...
          </p>
          <p>
            ... det är bara genom att bevara den genetiska variation vi har
            idag som vi har valmöjligheter i framtiden.
          </p>
          <p>
            6 Hemställan
          </p>
          <p>
            Med hänvisning till det anförda hemställs ds att riksdagen som
            sin mening ger regeringen till känna vad i motionen anförts om
            nationell mjölkkvot för de kor av utrotningshotade raser som är
            stödberättigade enligt stöd till hotad ras,
          </p>
          <pb facs="riksdagen-motions-pdf/data/199899/mot_199899_MJ_0214/mot_199899_MJ_0214-0008.pdf"/>
          <p>
            2: att riksdagen som sin mening ger regeringen till känna vad
            i Mot. motionen anförts om mjölkkvot till dem som vill nyetablera
            sig som 1998/99MJ214 mjölkproducenter och vill hålla någon av
            de hotade lantraserna, 3; att riksdagen som sin mening ger regeringen
            till känna vad i motionen anförts om stöd till samtliga hotade
            lantraser, 4. att riksdagen som sin mening ger regeringen till
            känna vad i motionen anförts om extra stöd till akut hotade lantraser,
            5; att riksdagen som sin mening ger regeringen till känna vad
            i motionen anförts om att stödet till lantrasföreningarna måste
            förenklas, 6. att riksdagen som sin mening ger regeringen till
            känna vad i motionen anförts om att stödet till lantrasföreningar
            med lantraser med av Jordbruksverket godkända avelsplaner ges
            stöd även till bevarandearbetet, 7 att riksdagen som sin mening
            ger regeringen till känna vad i motionen anförts om att stödet
            till föreningar som bevarar hotade lantraser ökas budgetåret 1999
            och att detta tas inom Jordbruksverkets ram,
          </p>
          <p>
            8. att riksdagen som sin mening ger regeringen till känna vad
            i motionen anförts om vikten av att ansvaret för bevarandet och
            genbanker blir kvar i de aktiva föreningar som finns.
          </p>
          <p>
            Stockholm den 22 oktober 1998
          </p>
          <p>
            Gudrun Lindvall (mp) Mikael Johansson (mp) Helena Hillar Rosenqvist
            (mp) Gunnar Goude (mp) Kia Andreasson (mp) Peter Eriksson (mp)
            Barbro Johansson (mp)
          </p>
          <p>
            Per Lager (mp) Ewa Larsson (mp)
          </p>
        </div>
      </div>
    </body>
  </text>
</TEI>
