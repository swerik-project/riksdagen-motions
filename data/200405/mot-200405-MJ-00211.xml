<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_211/mot_200405_MJ_211-0001.pdf"/>
      <pb facs="riksdagen-motions-pdf/data/200405/mot_200405_MJ_211/mot_200405_MJ_211-0001.pdf"/>
      <div type="motHeader" xml:id="i-5Kr1dfYZg71BdegnardZxF">
        <div type="motTitle" xml:id="i-PM9RfDUehEyTPZezkxjPrG"/>
        <div type="motSubmissionInfo" xml:id="i-MqqZZcCn8uPya2uJi52ReU"/>
      </div>
      <div type="motBody" xml:id="i-K7W9MbYVuex2YfVedYsiry">
        <div xml:id="i-BaE4maZ6YJfHUHNsHt4B2c">
          <p xml:id="i-WdjW3DstfGpi5Jp14hsbye">
            2004/05 mnr: MJ211 pnr: m1263
          </p>
          <p xml:id="i-UwqMCPbTm2eL3iRkmeyRJQ">
            Motion till riksdagen 2004/05:MJ211
          </p>
          <p xml:id="i-Vsg23iNcBFVjYGmE9f4kZ1">
            av Nils Fredrik Aurelius och Jeppe Johnsson (m)
          </p>
          <p xml:id="i-Ainr6d58366BkhY5AWqfVp">
            Jakt på skarv
          </p>
          <p xml:id="i-Nwqouja67pQeyd9EWDGbA6">
            Förslag till riksdagsbeslut
          </p>
          <p xml:id="i-PJZYqt39WGjV1cXVHGvWZ2">
            1. Riksdagen tillkännager för regeringen som sin mening vad i
            motionen anförs om att skyddsjakten av storskarv bör utvidgas.
            2. Riksdagen tillkännager för regeringen som sin mening vad i
            motionen anförs om att allmän jakttid på storskarv bör återinföras.
          </p>
          <p xml:id="i-PAooi64ZwedDetSsfquoWi">
            Motivering
          </p>
          <p xml:id="i-EvuRUGS4N7anS1XuBkBkwC">
            Storskarven har varit föremål för åtskilliga motioner genom åren,
            vilket är ett uttryck för den oro skärgårdsbefolkningen och många
            andra känner inför utvecklingen. Eftersom regeringen trots detta
            varit passiv är det nödvändigt att än en gång ta upp skarvfrågan
            i en motion.
          </p>
          <p xml:id="i-WBnTyCQYgsBB6tbmB1PeGH">
            Bakgrund
          </p>
          <p xml:id="i-FvvpcAj7rGW1FTFomPZzaF">
            Storskarven har under de senaste decennierna vuxit oerhört i
            antal. Att starten för expansionen i nutid skedde från egendomen
            Värnanäs i södra Kalmar län är tämligen klarlagt. Uppgifter från
            bland andra Edling Olsson, Köpingsvik, ålfiskare på bland annat
            Värnanäs fram till 1985, säger att ägg i nätkassar fördes från
            kontinenten av den experimenterande biologen med mera Bengt Berg
            och därefter utplanterades. Andra bedömare menar att spridningen
            från norra Tyskland kan ha skett så att säga utan direkt inblandning
            av människor. De två förklaringarna utesluter inte nödvändigtvis
            varandra och har hur som helst inte någon större relevans för
            bedömningen av nuläget. Efter hand har skarvkolonier etablerats
            på alltfler platser, numera även vid insjöar. Antalet häckande
            skarvpar har mer än tiodubblats under den senaste tioårsperioden.
            Den starka ökningen av antalet skarvar har lett till att skarven
            tagits bort från EU:s så kallade röda lista över utrotningshotade
            arter.
          </p>
          <pb facs="riksdagen-motions-pdf/data/200405/mot_200405_MJ_211/mot_200405_MJ_211-0002.pdf"/>
          <p xml:id="i-81GpJkMMnh1CVaXUhTRP9x">
            2004/05:MJ211
          </p>
          <p xml:id="i-U3kLeg6u4AWcpDcCi8KL9z">
            Regeringen har trots de senaste årens utveckling varit fortsatt
            passiv. Det karaktäristiska för skarvkolonierna är att fåglarna
            genom sin spillning förstör sin egen livsmiljö. Träden avlövas
            och dör. Spillningen gör att vissa grynnor och skär blir omöjliga
            att leva på för den övriga faunan och mycket svåra att gå iland
            på för människor. När ett område förstörts drar skarvflocken vidare
            till nästa. Ofta övertar skarvarna hägerkolonier. Man kan med
            fog hävda att den alltför stora skarvexpansionen hotar den biologiska
            mångfalden inom många områden. För yrkesfisket — särskilt ålfisket
            — innebär skarvarna, som gemenligen benämns ålakråkor, ett stort
            avbräck. Detta talar för utökad — läs förlängd — skyddsjakt och
            möjligheter att skatta beståndet genom prickning. I den svenska
            jaktlagstiftningen har de båda raserna av storskarv (Phalacrocorax
            carbo sinensis och Phalacrocorax c. carbo) behandlats som en enhet.
            Fram till 1968 var det tillåtet att jaga skarv under hela året.
            Med tanke på att antalet skarvar ständigt ökar bör även allmän
            jakt införas.
          </p>
          <p xml:id="i-Wc7U3Aqo115pG2Av4csKr2">
            Stockholm den 23 september 2004
          </p>
          <p xml:id="i-JyWgNePBmsFmzTzYGGZ4vv">
            Nils Fredrik Aurelius (m) Jeppe Johnsson (m)
          </p>
        </div>
      </div>
    </body>
  </text>
</TEI>
