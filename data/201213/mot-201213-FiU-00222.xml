<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00222">
  <teiHeader>
    <fileDesc>
      <titleStmt>
        <title>Tillgången till offentliga data</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgången till offentliga data</title>
          <idno type="rdwebb">H002Fi222</idno>
          <rs type="number">Fi222</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi222/text</ref>
          <ref type="dokument_url_html">http://data.riksdagen.se/dokument/H002Fi222</ref>
          <ref type="dokumentstatus_url_xml">http://data.riksdagen.se/dokumentstatus/H002Fi222</ref>
          <ref type="doc">http://data.riksdagen.se/fil/462B4FC2-6CBE-48D0-87CD-A7882B1BFCB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-35bLwyBvzHr7LMJZYFztVp" type="signed"/>
        <correspContext corresp="i-35bLwyBvzHr7LMJZYFztVp">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-82XsYge7Hke6AaBs9X72F4" type="numbering">
          <date when="2012-10-04"/>
        </correspAction>
        <correspAction xml:id="i-XKHTJBPDbwQqFrzncVDVgg" type="submission">
          <date when="2012-10-03"/>
        </correspAction>
        <correspAction xml:id="i-QCyvwaJH7RmtneL1kZ6jH8" type="transfer">
          <date when="2012-10-03"/>
        </correspAction>
        <correspAction xml:id="i-GmY1SqgDNLHVrvYiPaQtqY" type="assigned"/>
        <correspContext corresp="i-GmY1SqgDNLHVrvYiPaQtqY">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WhFPuG4sGXWnnymFwZV3AX">
            Förslag till riksdagsbeslut
          </head>
          <list style="ol">
            <item xml:id="i-Q5rNPmCeCvTiUuMtMd1YJQ">
              Riksdagen tillkännager för regeringen som sin mening vad som
              anförs i motionen om fri tillgång till offentliga data.
            </item>
            <item xml:id="i-NVnSJLtVrGz7uyP2zTqVWy">
              Riksdagen tillkännager för regeringen som sin mening vad som
              anförs i motionen om elektroniskt utlämnande av allmänna handlingar.
              1
            </item>
          </list>
          <p xml:id="i-EycpDCY3TfSTDgy99xhod">
            1 Yrkande 2 hänvisat till KU.
          </p>
        </div>
        <div type="motContent">
          <head xml:id="i-VwBw5TFT8XJfHwrMEsp6Pb" type="h1">
            Motivering
          </head>
          <p xml:id="i-TfE4Cp6Crw6Gx1NWzDMss9">
            Trots en lång tradition av öppenhet i den offentliga förvaltningen,
            med en offentlighetsprincip som infördes redan 1766, har Sverige
            halkat efter den internationella utvecklingen när det gäller öppenhet.
            I det nyligen publicerade Open Data Index, som jämför öppenhet
            avseende tillgång till elektroniska handlingar för vidareutnyttjande
            i 61 länder, hamnar Sverige på 30:e plats efter länder som Kazakstan,
            Kina och Ryssland.
          </p>
          <p xml:id="i-A5ZhzzRzkdfk27UBYobXho">
            I dagsläget finns ingen nationell portal eller katalogtjänst
            som gör det enkelt att hitta och vidareutnyttja data från den
            offentliga sektorn. Däremot har innovationsmyndigheten Vinnova
            nyligen fått i uppdrag att utveckla en sådan portal. Det är i
            dag osäkert hur många datakällor som portalen kommer att kunna
            erbjuda. Många entreprenörer som vänder sig till statliga myndigheter
            för att få del av deras data möts av höga avgifter eller av en
            vägran att lämna ut information elektroniskt.
          </p>
          <p xml:id="i-QYDRqMTjRwfnxu5T3dfhVb">
            Inom den kommunala sektorn ser det något ljusare ut. Där har
            flera kommuner kommit igång med ett arbete kring öppna data. Det
            gäller bland annat Stockholm, som har dataportalen open.stockholm.se
            där staden löpande publicerar nya dataset. Vidare kan nämnas Göteborg,
            där Trafikkontoret har lanserat data.goteborg.se, och Örebro,
            som vunnit pris i den europeiska Open Data Challenge för sina
            kartpunkter och som nu arbetar på en handlingsplan för öppna data.
            Dessutom drivs det projekt i Nacka, Västerås och Umeå med stöd
            från Vinnova.
          </p>
          <p xml:id="i-352Z5iaqnaycYmgYq66Ue7">
            Genom Vinnovas utlysning av bidrag för öppna dataprojekt tidigare
            i år har ett flertal viktiga projekt kommit igång. Det handlar
            bland annat om ett projekt som drivs av Sveriges Kommuner och
            Landsting och som syftar till att skapa ett dialogforum och nationellt
            ramverk för publicering av kommun- och landstingsdata. Ett annat
            projekt drivs av Linköpings universitet och Statistiska centralbyrån
            med målet att etablera en central datakälla i Sverige. Den är
            tänkt att fungera som katalysator för andra initiativ kring länkade
            data. Ytterligare ett exempel är ett projekt som Skatteverket
            och Bolagsverket driver för att bland annat påvisa möjligheter
            och nytta med öppna data inom enskilda myndigheter eller mellan
            myndigheter. Projektet ska också lämna bidrag till E-delegationens
            arbete med standardisering av grundläggande begrepp inom svensk
            offentlig förvaltning.
          </p>
          <p xml:id="i-WLhHDt3ghkoUeNRXi1WY1Z">
            Inom den offentliga sektorn finns det i dag en stor mängd data
            som inte är integritetskänslig och som håller en hög kvalitet.
            Exempelvis handlar det om statistiska uppgifter, geografisk data
            och väderdata. Denna offentliga information är till nytta för
            medborgarna, näringslivet och det civila samhället. Nya tjänster
            kan skapas samtidigt som de ger förutsättningar för nya företag
            och fler jobb.
          </p>
          <p xml:id="i-Va2Lvw28uekLTSkMGbiAiA">
            Därför har EU antagit ett direktiv om vidareutnyttjande om information
            från den offentliga sektorn, det så kallade PSI-direktivet. Den
            1 juli 2010 trädde en lag i kraft som införlivade direktivet i
            svensk lagstiftning.
          </p>
          <p xml:id="i-KQhNmWTRdor94BQTVCRasG">
            Att göra offentlig data fritt tillgänglig är ett naturligt steg
            för att anpassa 1700-talets offentlighetsprincip till det 21:a
            århundradet. Genom att förenkla för medborgare och företag att
            ta del av och vidareanvända information från den offentliga förvaltningen
            förbättras möjligheterna till ett fritt meningsutbyte och en allsidig
            upplysning.
          </p>
          <p xml:id="i-FL7F1VNcJTNDBPbWruW9Er">
            Genom att öka tillgången till offentlig data förändras maktstrukturerna
            i samhället. Det blir enklare för enskilda att söka efter specifik
            information och att analysera den utifrån sina egna förutsättningar.
            Traditionella grindvakter som exempelvis tjänstemän i den offentliga
            förvaltningen får en förändrad roll i och med att den information
            som de tidigare kontrollerat tillgången till blir tillgänglig
            för fler.
          </p>
          <p xml:id="i-17NJtKt5xNd9tFawFmituw">
            De offentliga data som tillgängliggörs för vidareanvändning kan
            bland annat användas för att öka medborgarnas insyn i förvaltningen,
            öka möjligheten till deltagande i olika besluts- och planeringsprocesser
            samt bidra till förbättrade beslutsunderlag för företag och konsumenter.
          </p>
          <p xml:id="i-8q4XsdXUx1aLPakYgbhjAZ">
            Utanför Sverige har flera offentliga organisationer valt att
            tillgängliggöra alla sina utgifter. Några tillgängliggör också
            alla sina avtal. Andra exempel på information som återutnyttjas
            för att skapa medvetenhet om närsamhället är brottsstatistik,
            beslut om serveringstillstånd samt andra affärslicenser, miljötillsynsprotokoll
            och liknande.
          </p>
          <p xml:id="i-JcJTxtfvZNsZJjCvqzLqPi">
            Att arbeta med öppna data för även med sig positiva effekter
            för kärnverksamheten och den offentliga förvaltningens interna
            processer. En grundförutsättning för att kunna tillgängliggöra
            sin information så att andra kan återanvända den är att förvaltningen
            först har ordning och reda på sin information samt sina system
            och processer.
          </p>
          <p xml:id="i-PaMny5KjZGLWRMRDBDLLvU">
            I och med att data från verksamheten struktureras och görs tillgänglig
            för andra blir den också tillgänglig för den egna verksamheten
            och kan utgöra underlag när verksamheten analyseras. Det här skapar
            också möjlighet för de egna medarbetarna att ta del av information
            som kan tjäna som underlag för beteendeförändringar eller egna
            förbättringsförslag.
          </p>
          <p xml:id="i-7Vsa6tEPH9pjWvcCtCxwvf">
            Flera försök har gjorts för att beräkna värdet på marknaden för
            informationstjänster som bygger på offentliga data och e-tjänster.
            En studie som 2011 genomfördes på uppdrag av EU-kommissionen visar
            på stor nytta av fritt tillgänglig offentlig data.
          </p>
          <p xml:id="i-HVisbKxE1Ts1cGm25862M">
            Omräknat till svenska förhållanden visar studien att den direkta
            tillväxtpotentialen i en ökad vidareanvändning av offentlig data
            i Sverige skulle vara runt 10 miljarder kronor. Med utgångspunkt
            i den svenska skattekvoten skulle detta innebära ökade intäkter
            för det offentliga med drygt 4,5 miljarder kronor. Detta kan jämföras
            med de cirka 530 miljoner kronor som statliga myndigheter säljer
            offentlig data för i dag. De samlade direkta och indirekta ekonomiska
            effekterna av ökad tillgång till öppen data beräknas motsvara
            ett värde av 36 miljarder kronor för svensk del.
          </p>
          <p xml:id="i-CCmoPgKTkzzPn5QFPEPRG9">
            Den europeiska studien visar också att om tillgången till geodata
            ökar kan värdet av informationen öka med 1040 procent. Att ta
            bort det undantag för utbildnings- och forskningsinstitutioner
            som i dag finns i PSI-direktivet och den svenska PSI-lagstiftningen
            motsvarar en nytta på 1,5 miljarder koronor. Om dessutom trafikdata
            görs tillgänglig, så att varje svensk kan minska sin restid med
            i genomsnitt två timmar per år, har detta ett värde av en kvarts
            miljard kronor.
          </p>
          <p xml:id="i-CSC2VmxWj8qbWvdFca4hLn">
            Ett annat exempel är frisläppandet av det danska folkbokföringsregistret.
            Kostnaden för reformen beräknades 2010 till ungefär 20 miljoner
            kronor medan nyttan mellan 2005 och 2009 beräknades till ungefär
            130 miljoner kronor.
          </p>
          <p xml:id="i-3vV9uU1C8HpNRUuncLaUTH">
            I en rapport publicerad av FN pekas på värdet i små investeringar
            för att tillgängliggöra data. Den amerikanska delstaten Kalifornien
            investerade 12 000 US-dollar i att bygga en tjänst som tillgängliggjorde
            information om bland annat upphandlingar, avtal och ersättningar.
            Efter ett fåtal månader hade delstaten sparat över 20 miljoner
            dollar, tack vare att felaktigheter och onödiga utgifter upptäckts
            av tjänstens användare.
          </p>
          <p xml:id="i-KKTC71V93afH2oPRGv4A3k">
            Delstaten Texas uppgav två år efter att den börjat publicera
            information om sina utgifter ner på nivån av enskilda pennor att
            de sparat 4,8 miljoner dollar och identifierat ytterligare 3,8
            miljoner i möjliga besparingar. Detta ska jämföras med delstatens
            investering och kostnader för publiceringen på cirka 300 000 dollar.
            Totalt förväntade sig delstaten att kunna spara 28 miljoner dollar
            under den första fasen av sitt öppenhetsprogram.
          </p>
          <p xml:id="i-PdMTDchBLAhxhwgx3sTXBN">
            Tillgängliggörandet av offentlig data främjar också innovation.
            Kommersiella och sociala entreprenörer ges möjlighet att utveckla
            nya tjänster eller förbättra redan befintliga. Den lagstiftning
            som trädde i kraft 2010 är bara ett steg på vägen för att kunna
            tillvarata den potential som finns i den svenska offentliga informationen.
          </p>
          <p xml:id="i-2iyswqo3xqvpobzpmLV4B9">
            Data som stat, kommuner, landsting och regioner samlar in ska
            vara sådant som verkligen behövs för att fullgöra en uppgift som
            har ett legitimt samhällsintresse. Insamling, lagring, bearbetning
            och utlämning bör antingen finansieras med skattemedel eller via
            offentligrättsliga avgifter som den som är skyldig att lämna en
            uppgift betalar. Detta innebär att offentlig data kan erbjudas
            utan kostnad till dem som vill ha ett registerutdrag eller vill
            använda den för vidareförädling. Jämfört med i dag blir det alltså
            en förändring, då flera myndigheter för närvarande kräver så mycket
            betalt för sin information att det blir svårt, och ibland omöjligt,
            för små entreprenörer att förverkliga sina produktidéer.
          </p>
          <p xml:id="i-BdpfZJQ1QNxdYnF37uAySH">
            Att myndigheter finansierar sin verksamhet genom att sälja data
            till marknadspriser för med sig flera problem. Dels konkurrerar
            myndigheten med den privata sektorn i det ögonblick datan innehåller
            någon form av förädling, dels riskerar myndigheten att snabbt
            förlora sin finansiering när samma eller liknande data kan fås
            på annat håll. Så har till exempel statens väderinstitut SMHI
            förlorat inkomster när den norska vädertjänsten erbjuder svensk
            väderdata utan kostnad. Lantmäteriet förlorar intäkter när geografisk
            data kan fås från exempelvis sökmotorn Googles karttjänster.
          </p>
          <p xml:id="i-5Sc2N4QFQ5w2RywwGwmjc6">
            I dag är det endast en del av myndigheternas intäkter som kommer
            från försäljning av oförädlad data till den privata sektorn. För
            många myndigheter kommer stora delar av intäkterna från handel
            myndigheter emellan och försäljning av data till kommuner och
            landsting. Finansieringen av en reform som innebär att offentlig
            data blir fritt tillgänglig bör alltså till betydande del kunna
            göras genom omfördelning av resurser mellan myndigheter samt genom
            att tillämpa den så kallade finansieringsprincipen mellan staten
            och den kommunala sektorn.
          </p>
          <p xml:id="i-61F9rL1d32gomSdQqbof8C">
            Offentlig data bör vara fri i ordets rätta bemärkelse, gratis
            att använda och fri att återanvända, bearbeta och modifiera utan
            andra begränsningar än vad som krävs för att skydda den personliga
            integriteten och vitala samhällsintressen så som exempelvis upprätthållande
            av lag och ordning och skydd av rikets säkerhet. Det ska också
            vara möjligt att ta del av statliga och kommunala myndigheters
            obearbetade rådata. Informationen bör vara komplett med metadata
            som beskriver dess innehåll och underlättar automatisk bearbetning.
            Regeringen bör därför utveckla en prissättnings- och licensieringsmodell
            för fri tillgång till offentlig data i Sverige.
          </p>
          <p xml:id="i-XZuvJrSwDMQmDb7MCnH2AW">
            Förutom prissättning och licensiering av data är formatet av
            avgörande betydelse för att den potentiella nytta som finns i
            vidareutnyttjande av handlingar från den offentliga förvaltningen
            ska kunna realiseras.
          </p>
          <p xml:id="i-6EptYPejp8DmTWsaRLzDFa">
            I dag finns ingen skyldighet för myndigheter att lämna ut sina
            uppgifter i elektronisk form. Många myndigheter väljer, trots
            regeringens påpekande att elektroniskt utlämnande ofta är att
            föredra, att lämna ut sina uppgifter utskrivna på papper. Detta
            förfarande gör att uppgifterna i stort sett blir oanvändbara för
            dem som vill utveckla tjänster med den offentliga informationen
            som grund.
          </p>
          <p xml:id="i-8Va8jiaNEhmSxzZy25LYHC">
            I februari 2010 lämnade E-offentlighetskommittén sitt slutbetänkande,
            och föreslog en ändring i offentlighets- och sekretesslagen som
            innebär att myndigheter får en skyldighet att lämna ut handlingar
            i elektronisk form om det inte är olämpligt.
          </p>
          <p xml:id="i-GR97FfQK5JPgEwHcQXmaQw">
            Att införa en sådan regel är ett bra första steg mot en fullt
            genomförd elektronisk offentlighetsprincip och nödvändigt för
            att komma till rätta med de mest akuta hindren för utvecklingen
            av nya tjänster med offentlig data som grund.
          </p>
          <p xml:id="i-FSYGL12b3FyFDjjA5B7ZQN">
            Den pågående översynen av registerlagstiftningen är också en
            viktig del för att komma till rätta med de problem som finns.
            Men det arbetet är mer långsiktigt och mer omedelbara åtgärder
            krävs. Informationshanteringsutredningen har till exempel inte
            i uppgift att se över frågan om elektroniskt utlämnande av allmänna
            handlingar till allmänheten, något som är av avgörande betydelse
            för att Sverige ska kunna återta en tätposition vad gäller öppenhet
            i den offentliga förvaltningen. Regeringen bör därför återkomma
            till riksdagen med ett förslag om en skyldighet för myndigheter
            att lämna ut handlingar elektroniskt.
          </p>
        </div>
        <div type="motSignatures">
          <list>
            <item xml:id="i-J6kp9oBi8vHXig3Zsyg3dr">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
