<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00255">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__255/mot_1958_a_ak__255-001.pdf"/>
      <fw xml:id="i-QSo43RoXZRroTfQAd8QWed">
        Motioner i Andra kammaren, nr 255 år 1958 7
      </fw>
      <div xml:id="i-8JCPsWSkkrAvb42TFhmdrp" type="motHeader">
        <div xml:id="i-NrT3QCjbNz16K6hPQSjuDL" type="motTitle"/>
        <div xml:id="i-BbCtxFCjvPmDrPNBKvsJVB" type="motSubmissionInfo"/>
      </div>
      <div xml:id="i-CWZSs9nJ11VKctpsjG9H4h" type="motBody">
        <div xml:id="i-EjCiQDnoiLCFbLftH2rgi3">
          <p xml:id="i-Ft2EmGcWSqqHbNPZ243bh5">
            Nr 255
          </p>
          <p xml:id="i-VF8BJJjyJdCb1NDtMq56VU">
            Av herr Heggblom, i anledning av Kungl. Maj:ts framställning
            om anslag till upplysningsverksamhet och omkost- nader för markkartering
            m. m.
          </p>
          <p xml:id="i-WfMsEV8QckWT4BfGFMdUyQ">
            I överensstämmelse med jordbruksanslagsutredningens förslag har
            che- fen för jordbruksdepartementet i IX huvudtiteln föreslagit,
            att det kontan- ta bidraget till markkarteringens förbilligande
            för mindre jordbrukare skall upphöra. Dessa bidrag har under år
            1956 utgått med ungefär 30 000 kronor. I samband med borttagandet
            av bidragen föreslår jordbruksministern att ett ökat intresse
            för markkarteringen bör eftersträvas genom en intensi- fierad
            upplysning på området. Han föreslår därför att lantbruksstyrelsen
            för detta ändamål skall erhålla ett anslag på 10000 kronor och
            att hus- hållningssällskapen skall tilldelas ett särskilt anslag
            på 40 000 kronor för att täcka sällskapens egna kostnader för
            markkartering i ökad omfattning. I stället för de indragna 30
            000 kronorna kommer enligt detta förslag 50 000 kronor att utgå
            för intensifieringen av markkarteringen. Sannolikt kommer medlen
            använda till upplysning att utöva en betydligt större sti- mulerande
            effekt än de kontanta bidrag på i medeltal 16--17 kronor, som
            tidigare utgått endast till mindre jordbrukare. Om man anser pålitliga
            skäl föreligga för intensifiering av markkarteringen, måste såväl
            anslagshöj- ningen som den ändrade användningen betraktas som
            en förbättring. Om markkarteringens värde tycks samstämmighet
            råda mellan jordbruksmi- nistern och jordbrukets organisationer.
            Då jag för egen del inte har samma förtroende för markkarteringens
            be- tydelse som underlag för uppgörande av gödslingsplaner utan
            ställer mig mera betänksam, har jag inte velat underlåta att vid
            denna frågas riksdags- behandling anföra några synpunkter. Avgörande
            för min uppfattning är inte uteslutande min egen erfarenhet, att
            en på markkarteringsresultat grun- dad gödsling blivit dels felaktig,
            dels onödigt kostsam. Jag vågar ändock anföra vad jag själv erfarit
            i praktiskt jordbruk. Jag lät markkartera mina åkrar redan de
            första åren efter det markkar- teringsmetoden kom i bruk. Markkarteringskartan
            visade lågt reaktionstal på gårdens gyttjejord, genomgående otillfredsställande
            fosfathalt på samt- liga åkrar men tillfredsställande kalitillstånd
            i såväl matjord som alv. En- ligt dessa upplysningar fortsatte
            jag förutvarande kalkning med 3 ton per har vart sjunde år, ökade
            superfosfatgivan med ungefär 50 procent och drog in kaligivan
            till alla grödor utom rotfrukter och potatis. Sedan har jag i
            fältförsök i växande grödor, vilkas resultat måste ges vitsord
            om gödslings-
          </p>
          <pb facs="riksdagen-motions-pdf/data/1958/mot_1958_a_ak__255/mot_1958_a_ak__255-002.pdf"/>
          <fw xml:id="i-SFD1VV7FenRS8MaRLGEoy1">
            8 Motioner i Andra kammaren, nr 255 år 1958
          </fw>
          <p xml:id="i-WfxX7CUY5aBEMbsbEDQ435">
            resultatet, konstaterat att kalkningen inte haft någon skördestegrande
            ef- fekt varken med av mig använd normalgiva eller i kvantiteter
            upp till 13 ton per har. Superfosfat har gett tillfredsställande
            skördeökning med av mig förut använda mindre givor, som ungefär
            motsvarat vad skördarna bortfört. Indragningen av kaligiva resulterade
            i en påtaglig försämring av klövervallarnas skörd, som förbättrades
            sedan kali åter gavs vid insådden. För min del var alltså de resultat,
            som kunde dras av markkarteringen, mycket långt ifrån riktiga.
            Av andra jordbrukare, som haft lokala fältförsök på markkarterad
            jord, har jag också hört exempel på att på grund av markkarteringsresultat
            öka- de superfosfatgivor inte gett påvisbar skördeökning, trots
            att fosfattillstån- det varit otillfredsställande enligt markkarteringen.
            Så är naturligtvis ej all- tid fallet, men av en försöksman har
            jag fått förhållandet så framställt, att markkarteringen väl kan
            ge besked om storleken av markens fosfatförråd, men inte hur stor
            del av detta som under en växtperiod tillföres växterna under
            olika markförhållanden och klimatförhållanden m. m. Men det är
            inte den totala näringsämnesmängden i marken man behöver veta
            utan kompletteringsbehovet, och där torde vid markkarteringen
            gjord analys inte kunna lämna besked. Att markkarteringens resultat
            inte varit pålitliga i fråga om fosfatbehovet är mycket betydelsefullt,
            då genom markkarteringen i allmänhet konstaterat otillfredsställande
            fosfattillstånd varit anledning till en våldsam ökning av fosfatanvändningen,
            fabrikanter och försäljare till stor glädje, men med för jordbrukarna
            betydligt ökade gödslingskost- nader. Utöver dessa rön från praktiken
            vill jag även omnämna vad jag fått mig berättat av en erfaren
            försöksman, om vad som delgavs vid ett av lantbruks- styrelsen
            ordnat informationsmöte i höstas. Om detta möte har egendomligt
            nog inga referat förekommit i pressen, så jag har inte varit i
            tillfälle att kontrollera min sagesmans uppgifter, men jag omnämner
            dem ändock för att jordbruksutskottet skall få anledning inhämta
            upplysningar från lant- bruksstyrelsen. Vid informationsmötet
            skall enligt till mig lämnade upp- gifter upplysningar ha lämnats
            rörande statistisk bearbetning av försöks- resultat från markkarterad
            jord, och denna bearbetning skulle inte gett en- tydiga bevis
            för samstämmighet mellan markkarteringen och fältförsökens resultat.
            Kännedomen om denna osäkerhet och i enskilda fall opålitlighet
            som vidlåder markkarteringsmetoden som grundlag för planering
            av gödsling gör att jag är betänksam mot att staten kostar på
            propaganda för intensi- fierad användning av markkarteringen.
            Betänksamheten får stöd av den å s. 71 i propositionen redovisade
            minskningen i jordbrukarnas ianspråkta- gande av de bidragsmöjligheter
            till markkartering, som förelegat. Det före- faller mig viktigt
            att det till lantbruksstyrelsen föreslagna anslaget i första hand
            användes för att klara ut, hur markkarteringsresultaten bäst skall
            utnyttjas som underlag för gödslingsrådgivning. Vad beträffar
            anslaget på 40 000 kronor till hushållningssällskapen förefaller
            uppdelningen på de
          </p>
          <pb facs="riksdagen-motions-pdf/data/1958/mot_1958_a_ak__255/mot_1958_a_ak__255-003.pdf"/>
          <fw xml:id="i-RSzsrRsubv8BUcWANuRDR1">
            Motioner i Andra kammaren, nr 255 år 1958 9
          </fw>
          <p xml:id="i-YVUiFBWTquEbdE3vQJzVs">
            olika sällskapen efter deras kostnader bli oerhört besvärlig,
            då de tjänste- män, som tar befattning med markkarteringen, också
            fullgör flera andra arbetsuppgifter. Det riktigaste anser jag
            därför vara, vad även i en annan motion lär ha föreslagits, att
            anslagsanvisningen på 40000 kronor förde- las mellan sällskapen
            tillsammans med omkostnadsanslaget i dess helhet. Från anslaget
            till markkartering och grundkalkning har under senare år bekostats
            jämväl forskningar beträffande kalkningens betydelse. Initiati-
            vet härtill togs av dåvarande jordbruksminister Norup under huvudtitelns
            utskottsbehandling. En del av detta anslag ställdes till förfogande
            för do- centen vid kungl. tekniska högskolan Alfred Åslander,
            som med honom tillerkända medel påbörjat ännu ej avslutade växtföljdsförsök
            i olika delar av landet. Utan att resultaten av underlåten eller
            i olika mängder tillförd kalkning får insamlas under en icke alltför
            liten följd av år är resultaten värdelösa, då nackdelar av olämplig
            kalkning inte ger sig till känna omedel- bart, om jordens kalkhalt
            från början varit tillfredsställande. För försöks- värdarna, som
            själva helt fått bekosta skötseln av dessa försök, är det där-
            för en rimlig fordran, att försöken får slutföras. Denna inställning
            har även intagits av riksdagen i enlighet med jordbruksutskottets
            förslag, då detta särskilda anslag bortglömts av departementschefen.
            Jordbruksanslagsutredningen har (citerat å s. 75 i IX huvudtiteln)
            an- fört, att då särskild medelsanvisning ej längre skall ske
            till den med sär- skilt anslag bedrivna forskningen, förutsätter
            utredningen »att jordbrukets forskningsråd lämnar vederbörande
            forskare bistånd att fortsätta pågåen- de undersökningar». I departementschefens
            uttalande förekommer så vitt jag kunnat finna intet understrykande
            av denna synpunkt, vare sig då an- slagets borttagande behandlas
            eller då anslaget överföres till lantbrukshög- skolan och statens
            lantbruksförsök. Med de skarpa motsättningar som råder mellan
            forskare på gödsellärans område och som lett till tillsättande
            av särskild utredningsman kan befaras att den igångsatta forskningen
            blir saboterad, om inte riksdagen ger bestämt besked och vidhåller
            samma stånd- punkt som tidigare. Detta i första hand med hänsyn
            till försöksvärdarna, som genom riksdagens medelsanvisning engagerats
            för att deltaga i under- sökningar. Med anledning av vad jag anfört
            hemställer jag, att riksdagen ville 1) vid behandling av anslagen
            till upplysningsverksamhet och omkostnader för markkartering beakta
            vad i denna mo- tion anförts samt 2) uttala att för påbörjad försöksverksamhet
            angående kalkningens betydelse bör anvisas medel för att den skall
            kunna slutföras.
          </p>
          <p xml:id="i-UfDrwBxntscdbyyT7B3G2E" type="date">
            Stockholm den 25 januari 1958
          </p>
          <p xml:id="i-5Mw96pDM9NLx8f6Z7YY2k4" type="signatureBlock">
            Einar Heggblom
          </p>
        </div>
      </div>
    </body>
  </text>
</TEI>
