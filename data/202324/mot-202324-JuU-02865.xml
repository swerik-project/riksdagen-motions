<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02865">
  <teiHeader>
    <fileDesc>
      <titleStmt>
        <title>med anledning av prop. 2023/24:117 Preventiva tvångsmedel för att förebygga och förhindra allvarliga brott</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2865 av Gudrun Nordborg m.fl. (V)</title>
          <idno type="rdwebb">HB022865</idno>
          <rs type="number">2865</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022865/text</ref>
          <ref type="dokument_url_html">https://data.riksdagen.se/dokument/HB022865</ref>
          <ref type="dokumentstatus_url_xml">https://data.riksdagen.se/dokumentstatus/HB022865</ref>
          <ref type="pdf">https://data.riksdagen.se/fil/D008B454-5BE9-42D1-84EB-E93A9570E2B8</ref>
          <ref type="docx">https://data.riksdagen.se/fil/4A9BA6EC-DCE1-464B-A055-8C42BEA3EFC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EFQ3eajDcuHgBGKGEsAnde" type="basedOn"/>
        <correspContext corresp="i-EFQ3eajDcuHgBGKGEsAnde">
          <ref>Proposition 2023/24:117</ref>
        </correspContext>
        <correspAction xml:id="i-3v4HaHdB7vr9VK275manu5" type="signed"/>
        <correspContext corresp="i-3v4HaHdB7vr9VK275manu5">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-C2TomAUuz9w2p3r5R54rPF" type="submitted">
          <date when="2024-04-16"/>
          <time when="15:09:33"/>
        </correspAction>
        <correspAction xml:id="i-FPYZxRS7WF26a1fk7ciw1h" type="reviewed">
          <date when="2024-04-26"/>
          <time when="16:18:29"/>
        </correspAction>
        <correspAction xml:id="i-U3U1gADirjcAQ7nLyUxeX8" type="dismissed">
          <date when="2024-04-29"/>
        </correspAction>
        <correspAction xml:id="i-EFNtdnD9rrPv9kBdiNLXK8" type="referred">
          <date when="2024-05-02"/>
        </correspAction>
        <correspAction xml:id="i-At1wnpDhMSPNJ9pKkBhWD9" type="assigned">
          <date when="2024-04-29"/>
          <time when="13:19:29"/>
        </correspAction>
        <correspContext corresp="i-At1wnpDhMSPNJ9pKkBhWD9">
          <ref type="assignedTo">Justitieutskottet</ref>
        </correspContext>
        <correspAction xml:id="i-UTnVRBs7Akij9uhqYx38EE" type="behandlas_i"/>
        <correspContext corresp="i-UTnVRBs7Akij9uhqYx38EE">
          <ref type="uppgift">2023/24:JuU24</ref>
          <ref type="ref_dok_id">HB01JuU24</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU24</ref>
          <ref type="ref_dok_titel">Preventiva tvångsmedel för att förebygga och förhindra allvarliga brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dmh3DYymMDaHyrjWivE23o" type="motHeader">
        <div xml:id="i-6cRjaNG99APCJ7L3ozCJWB" type="motTitle">
          Motion till riksdagen 2023/24:2865 av Gudrun Nordborg m.fl. (V)
          med anledning av prop. 2023/24:117 Preventiva tvångsmedel för
          att förebygga och förhindra allvarliga brott
        </div>
      </div>
      <div xml:id="i-JGvrqJbw9xN1SgSmnGvX4f" type="motBody">
        <div xml:id="i-Hk9LV8TU3azBWyvfrZfQHr" type="motProposal" subtype="förslag">
          <head xml:id="i-2YqWbZcwMnprKqMkEo6eHo">
            1 Förslag till riksdagsbeslut
          </head>
          <list xml:id="i-W8dRFigEgZ4UYpmkT8qt3m">
            <item xml:id="i-2j3ovfPzGnjY2QQLJpWp7S" sortKey="Yrkande 1">
              Riksdagen avslår proposition 2023/24:117 Preventiva tvångsmedel
              för att förebygga och förhindra allvarliga brott.
            </item>
          </list>
          <list xml:id="i-B1msLRk6oxV8WYNepsnVMS">
            <item xml:id="i-5uZtajaMgJXzfazZDKAUdw" sortKey="Yrkande 2">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att göra en bred
              översyn av användningen av hemliga tvångsmedel och deras konsekvenser
              för skyddet för den personliga integriteten och tillkännager detta
              för regeringen.
            </item>
          </list>
        </div>
        <div xml:id="i-LVbtq5LfPFa55frBHsA5fw" type="motContent">
          <head xml:id="i-RmLahRmsNvTu9PtF59n5Y3" type="h1">
            2 Inledning
          </head>
          <p xml:id="i-72gyiQs59D6CzFg3AjW3ed">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Den tekniska utvecklingen
            och den allt större möjligheten till datainsamling av privata
            uppgifter innebär en stor utmaning. I dag är det möjligt att samla
            in en stor mängd uppgifter av känslig karaktär som visar var människor
            befinner sig och vilka rutiner de har. Det är därför av yttersta
            vikt att skyddet för den personliga integriteten hela tiden utvecklas
            i takt med den ökande digitaliseringen. Vi vill samtidigt inte
            försvåra de brottsbekämpande myndigheternas arbete med att utreda
            och beivra brott. Därför är vi även angelägna om att det finns
            ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Förslag som innebär nykriminalisering eller straffskärpningar
            ska alltid vara väl underbyggda och ha analyserats utifrån nödvändighet,
            effektivitet och proportionalitet. Detta gäller även förslag om
            ny lagstiftning om tvångsmedel och utökad användning av befintliga
            tvångsmedel.
          </p>
          <p xml:id="i-XL4F6JRgxT1sbjFrUf5RuD">
            Vi ser med stor oro på den utveckling som skett sedan början
            av 2000-talet och som lett till att vi allt snabbare närmar oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av två decenniers skärpta lagar när det gäller t.ex.
            kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande åtgärder. Argument i stil med att den som har
            rent samvete inte har något att frukta riskerar att bli urvattnade
            floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är oroande.
          </p>
          <p xml:id="i-TX3uBJE4ACN6Nizik69yNv">
            Ökad övervakning av människor innebär inte automatiskt minskad
            kriminalitet. Snarare riskerar vissa av de genomförda åtgärderna
            att invagga oss i falsk trygghet. Trots de senaste årens stora
            resurstillskott till polisen, höjningar av flera straff och ökad
            användning av hemliga tvångsmedel så har gängrelaterade brott
            och skjutningar inte minskat. Det visar att det är andra åtgärder
            som behövs. Från och med december 2022 och under våren 2023 blev
            situationen i framför allt Stockholm akut. Skjutningarna i Stockholm
            eskalerade återigen i början av sommaren och fortsatte under hösten
            och vintern. Samtidigt är det kris i stora delar av kriminalvården
            med överfulla häkten och anstalter bl.a. därför att fängelsestraffen
            generellt blivit längre.
          </p>
          <p xml:id="i-MYtm7r8XXe5qPCyywffRKt">
            Regeringen måste omgående ta ett helhetsgrepp på problematiken
            med utgångspunkt i forskning och beprövad erfarenhet. Dessvärre
            låter högerpartierna ofta känslor, tyckande och ren populism ligga
            till grund för rättspolitiska åtgärder. Men för att verkligen
            minska den grova kriminaliteten och stärka människors trygghet
            i utsatta områden krävs, i stället för politikers prat om längre
            och hårdare straff, visitationszoner och avlyssning utan brottsmisstanke,
            en gemensam politisk vilja att minska klass­klyftorna i samhället.
            Tyvärr bygger högerregeringens förslag i Tidöavtalet för att bekämpa
            brottsligheten på SD:s repressiva politik. Men de föreslagna åtgärderna
            om mer hemliga tvångsmedel, avskaffad villkorlig frigivning, längre
            straff, förvaringsstraff, sänkt straffmyndighetsålder och särskilda
            ungdomsfängelser kommer inte att leda till minskad kriminalitet.
            Åtgärderna riskerar tvärtom att bli kontraproduktiva.
          </p>
          <p xml:id="i-8TiGUuHDQRggPC8ZkyES8w">
            Vänsterpartiets inställning är och kommer att förbli att de mänskliga
            rättigheterna är odelbara. Dessvärre blir de mänskliga rättigheterna
            ofta ifrågasatta. Vi kommer inte att ge vika för dessa attacker,
            utan vårt mål är att ständigt försvara de friheter som är en förutsättning
            för att demokratin ska bestå och utvecklas. Vi är övertygade om
            att demokrati inte kan försvaras genom att begränsningar i de
            demokratiska rättigheterna införs. De rättigheter som generationer
            före oss slagits för att få till stånd måste i stället bevaras
            och utvecklas.
          </p>
          <head xml:id="i-5dnEMvnEXy7Wdrur7FExVD" type="h1">
            3 Regeringens förslag
          </head>
          <p xml:id="i-QMtHhPa1v2kry9yWQw5NvU">
            Syftet med regeringens proposition är att stärka de brottsbekämpande
            myndigheternas förutsättningar att förebygga och förhindra allvarlig
            brottslighet genom att utöka möjligheterna att använda preventiva
            tvångsmedel. Förslagen innebär bl.a. att inhämtning av vissa uppgifter
            om elektronisk kommunikation ska få ske i fråga om fler typer
            av brott och att fler tvångsmedel och verkställighetsåtgärder,
            t.ex. hemlig rumsavlyssning och husrannsakan, ska få användas.
            Vidare föreslås att genomsökning på distans ska få användas i
            utlänningsärenden med kvalificerade säkerhetsaspekter. Propositionen
            innehåller även förslag om att rättssäkerheten för den enskilde
            ska stärkas, bl.a. genom utökade förbud mot avlyssning och övervakning.
            Lagändringarna föreslås träda i kraft den 1 september 2024.
          </p>
          <head xml:id="i-JNyJhHFjNQxgxjuMxwGFjc" type="h1">
            4 Vänsterpartiets ställningstagande
          </head>
          <p xml:id="i-Y4cmPYp1TcJcPHWMzT1oov">
            Redan i dag finns det stora möjligheter för de brottsbekämpande
            myndigheterna att använda såväl tvångsmedel som hemliga tvångsmedel
            både vid utredning av brott och i förebyggande, preventivt syfte.
            I en förundersökning kan hemliga tvångsmedel användas i brottsutredande
            syfte och för lagföring. Reglerna om detta finns huvud­sakligen
            i rättegångsbalken och lagen om hemlig dataavläsning och förutsätter
            att det finns en konkret brottsmisstanke som är föremål för förundersökning
            och, med vissa undantag, att det finns en utpekad person som är
            skäligen misstänkt för brott. Förut­sättningarna för användning
            av hemliga tvångsmedel för att förebygga, förhindra och upptäcka
            brott (dvs. i brottsbekämpande och preventivt syfte i myndigheters
            under­rättelseverksamhet) regleras i lagen om åtgärder för att
            förhindra vissa särskilt allvarliga brott (preventivlagen), lagen
            om inhämtning av uppgifter om elektronisk kommunika­tion i de
            brottsbekämpande myndigheternas underrättelseverksamhet (inhämtningslagen)
            och lagen om särskild kontroll av utlänningar, men också i lagen
            om hemlig data­avläsning. Lagregleringen på området har utökats
            i snabb takt, vilket har medfört att den är mycket komplicerad
            och svåröverskådlig.
          </p>
          <p xml:id="i-GVy7qK9h2UmZ5oMQfiLBes">
            Vänsterpartiet har konsekvent ifrågasatt nyttan med tidigare
            regeringars genomförda förslag om nya hemliga tvångsmedel, som
            hemlig dataavläsning, och utvidgningar av möjligheterna att använda
            sådana tvångsmedel (se t.ex. mot. 2019/20:3451). Så sent som i
            oktober 2023 trädde nya regler om utökad användning av hemliga
            tvångsmedel i preventivt syfte i kraft. Vänsterpartiet röstade
            nej till regeringens förslag (mot. 2022/23:2403). Dessa lagändringar
            har ännu inte varit i kraft tillräckligt länge för att utvärderas.
            Våra främsta argument för att ifrågasätta bestämmelserna om och
            använd­ningen av hemliga tvångsmedel är brister i rättssäkerheten,
            bristande proportionalitet och oklar effektivitet. Dessa argument
            gör sig gällande även beträffande den nu aktuella propositionen.
          </p>
          <p xml:id="i-NWyYRyMU5oVo4fLteU8Lsn">
            Vi har tidigare föreslagit en bred översyn av användningen av
            hemliga tvångsmedel och dess konsekvenser för skyddet för den
            personliga integriteten (mot. 2021/22:462). Vår uppfattning är
            att samtliga redan genomförda, föreslagna och kommande åtgärder
            som syftar till att bekämpa grov kriminalitet, terrorism och våldsbejakande
            extremism måste bedömas som en helhet. Frågan vi ställer oss är
            om dessa åtgärder sammantagna är proportionella i förhållande
            till syftet och om de är effektiva för att uppnå målet. I åtgärderna
            ingår de hemliga tvångsmedlen som en del. Vi noterar att Lagrådet
            i flera yttranden, och även i samband med det nu aktuella förslaget,
            påtalat behovet av en samlad översyn av all reglering av hemliga
            och preventiva tvångsmedel i rättegångs­balken och andra författningar.
            Här nedan redogör vi för vår inställning till de mest centrala
            förslagen i regeringens proposition.
          </p>
          <head xml:id="i-CZ7MrcPxKz6pz8wFNgQm1b" type="h2">
            4.1 Inhämtningslagen föreslås få användas i fler fall
          </head>
          <p xml:id="i-6YcXo6M3rmNxrR6kFxGJp9">
            Inhämtningslagen kan i dag tillämpas på brottslig verksamhet
            som innefattar brott med ett minimistraff om fängelse i två år
            samt vissa särskilt utpekade brott som typiskt sett tillhör Säkerhetspolisens
            verksamhetsområde, t.ex. sabotage och spioneri. Ändamålet med
            inhämtningen ska vara att förebygga, förhindra eller upptäcka
            brottslig verksamhet. Inhämtning enligt lagen får endast förekomma
            i underrättelseverksamhet och inte inom ramen för en förundersökning.
            Enligt nuvarande regler kan uppgifter om meddelanden endast inhämtas
            för förfluten tid.
          </p>
          <p xml:id="i-HJPFn9UDzymxWDbvdvWg9X">
            Regeringen föreslår i sin proposition att inhämtningslagen ska
            kunna användas för fler brott. Uppgifter ska få hämtas in enligt
            inhämtningslagen om omständigheterna är sådana att åtgärden är
            av särskild vikt för att förebygga, förhindra eller upptäcka brottslig
            verksamhet som kan antas utövas i organiserad form eller systematiskt
            och innefattar
          </p>
          <head xml:id="i-6sWmv6SLJyZ6RZkpvWmrK5" type="h1">
            ‒ grov stöld, inbrottsstöld, grovt bedrägeri, grovt häleri, grovt
            svindleri eller grovt bokföringsbrott
          </head>
          <head xml:id="i-NAn1Yf2BE4jcjm9US7Nzu4" type="h1">
            ‒ grovt skattebrott
          </head>
          <head xml:id="i-8WxmM7RdB6sFeKTQhdH6AC" type="h1">
            ‒ olovlig förflyttning av punktskattepliktiga varor, grovt brott,
            eller grov olovlig befattning med punktskattepliktiga varor
          </head>
          <head xml:id="i-UWphA2iAE7qYtrNYGyzjKx" type="h1">
            ‒ grov smuggling, grovt tullbrott eller grov olovlig befattning
            med smuggelgods
          </head>
          <head xml:id="i-5VG8qN3HysKruqJS4v8QsX" type="h1">
            ‒ grovt bidragsbrott
          </head>
          <head xml:id="i-Mg3eoX7V5LgrKhK1Gpyf3z" type="h1">
            ‒ grovt penningtvättsbrott eller näringspenningtvätt, grovt brott,
            eller
          </head>
          <head xml:id="i-PJY4rwkLie9tTJtoMNaKEv" type="h1">
            ‒ grov marknadsmanipulation.
          </head>
          <p xml:id="i-R1cVFMK5nKm24fqxyqKxAE">
            Förslaget innebär att det ska vara möjligt för Polismyndigheten,
            Säkerhetspolisen och Tullverket att inhämta uppgifter i realtid
            med sina egna tekniska hjälpmedel. Så kallad överskottsinformation
            föreslås få användas för ett annat ändamål än det som legat till
            grund för tillståndet. Regeringen föreslår att den utvidgade brottskatalogen
            begränsas till utgången av september 2028.
          </p>
          <p xml:id="i-Hghib6oKCuMiXHAf83DJy4">
            Flera remissinstanser, bl.a. Barnombudsmannen, Riksdagens ombudsmän
            (JO), Integritetsskyddsmyndigheten, Sveriges advokatsamfund och
            Uppsala universitet (juridiska fakulteten), anser att den höga
            lagstiftningstakten på området för hemliga tvångsmedel gör det
            svårt att bedöma behovet och nyttan av att kunna använda inhämtningslagen
            i fler fall. De påpekar att det borde göras en samlad översyn
            av lagstiftningen innan nya förslag genomförs. Ett antal remissinstanser,
            däribland JO, Hovrätten för Västra Sverige och Stockholms tingsrätt,
            anser att det är tveksamt om den brottslighet som förslaget tar
            sikte på är av sådan samhällsfarlig karaktär som inhämtningslagen
            bör användas för. JO anser att det bör göras en uppföljning och
            utvärdering av användningen av överskottsinformation. Några remissinstanser,
            däribland Centrum för rättvisa och Civil Rights Defenders, avstyrker
            förslaget om användning av överskottsinformation och anför att
            syftet och förutsättningarna för sådan användning bör tydliggöras
            samt att beslut om användning av överskotts­information för andra
            än brottsutredande syften bör fattas av domstol i stället för
            åklagare, en ordning som även Journalistförbundet förordar. Även
            Lagrådet skriver i sitt yttrande att beslut enligt inhämtningslagen
            bör fattas av allmän domstol – detta eftersom inhämtningen kommer
            att kunna ske i realtid med egen teknik, vilket gör att nivån
            på potentiella integritetsintrång blir mer ingripande.
          </p>
          <p xml:id="i-A9gioZKdp3KgiA6MtZnfFT">
            Vänsterpartiet instämmer i remissinstansernas och Lagrådets synpunkter.
            Även om regeringens förslag handlar om grova brott som självfallet
            ska förebyggas och beivras så bör en samlad översyn av såväl tvångsmedelslagstiftningen
            som tillämpningen av den göras innan nya förslag läggs fram till
            riksdagen.
          </p>
          <head xml:id="i-3Y1Su9Dya8yRabcB2M96k8" type="h2">
            4.2 Fler tvångsmedel föreslås få användas enligt preventivlagen
          </head>
          <p xml:id="i-ALotkehVuWDWMvoidWZR2i">
            Möjligheterna att använda tvångsmedel för att förhindra brott
            regleras i flera lagar, bl.a. i lagen om åtgärder för att förhindra
            vissa särskilt allvarliga brott (preventivlagen) och lagen om
            hemlig dataavläsning. Enligt de lagarna får tvångsmedlen hemlig
            avlyssning och hemlig övervakning av elektronisk kommunikation,
            hemlig kameraövervakning, postkontroll och hemlig dataavläsning
            i den mån avläsningen inte gäller rums­avlyssningsuppgifter användas
            för att förhindra viss särskilt allvarlig brottslighet. Redan
            i dag är det alltså möjligt att använda ett flertal hemliga tvångsmedel
            i brottspreventivt syfte. Möjligheterna att använda preventiva
            tvångsmedel har nyligen utökats. Den 1 oktober 2023 trädde lagändringar
            i kraft som utvidgade preventivlagens tillämpnings­område till
            att avse viss särskilt allvarlig brottslighet som begås inom kriminella
            nätverk, t.ex. mord, allmänfarlig ödeläggelse och allvarliga narkotika-
            och smugg­lingsbrott. Frågan om vilka tvångsmedel som ska få användas
            i preventivt syfte för att förhindra brottslighet, bl.a. husrannsakan
            och hemlig rumsavlyssning, har övervägts av regeringen tidigare.
            Regeringen avstod då från att lägga fram förslag bl.a. då integritets­intrånget
            för hemlig rumsavlyssning bedömdes vara för stort (prop. 2023/24:117
            s. 83).
          </p>
          <p xml:id="i-FwY8QEvjMijnYHQiPQBuAq">
            Regeringen föreslår nu i sin proposition att hemlig rumsavlyssning
            och hemlig dataavläsning som gäller motsvarande uppgifter ska
            få användas i preventivt syfte för att förhindra brottslig verksamhet
            som innefattar de brott som anges i de särskilda brottskatalogerna
            i preventivlagen för vilka det inte är föreskrivet lindrigare
            straff än fängelse i fyra år, spioneri och utlandsspioneri, och
            företagsspioneri, om det finns anledning att anta att den brottsliga
            verksamheten kommer att utövas på uppdrag av eller understödjas
            av en främmande makt eller av någon som kommer att agera för en
            främmande makts räkning och det kan antas att brottet inte leder
            till endast böter. Vidare föreslås att husrannsakan och undersökning
            på annat ställe ska få användas för att förhindra brottslig verksamhet
            som innefattar brott inom preventivlagens tillämp­ningsområde.
            Dessa åtgärder ska få verkställas i hemlighet.
          </p>
          <p xml:id="i-VRdw1edn3RUbTpL1n5K9Xp">
            Förslagen avstyrks av flera remissinstanser, bl.a. Civil Rights
            Defenders, Föreningen för digitala fri- och rättigheter, Hovrätten
            för Västra Sverige, Institutet för mänskliga rättigheter, JO,
            Journalistförbundet, Tidningsutgivarna, Sveriges advokatsamfund
            och SVT.
          </p>
          <p xml:id="i-RKTx2oNbzhPPNeeQJUhaow">
            Remissinstanserna invänder att behovet inte är tillräckligt utrett,
            att det är tveksamt vilken nytta tvångsmedlen skulle medföra och
            att åtgärderna inte är proportionerliga. JO understryker att preventiva
            tvångsmedel inte får användas för att på ett mer allmänt plan
            bedriva undersökningar om misstänkt brottslighet. Sveriges advokatsamfund
            betonar att den krets av personer som kan drabbas av tvångsmedlen
            är vidare än den i en förunder­sökning och att det är svårare
            att överblicka vilka som åtgärden kommer att riktas mot och vilka
            som kommer att drabbas. Civil Rights Defenders anser att det särskilt
            kan ifrågasättas om det finns ett behov av husrannsakan i brottspreventivt
            syfte eftersom det redan enligt nuvarande ordning finns sådana
            möjligheter och att den regleringen delvis kommer att överlappa
            den nu föreslagna. Säkerhets- och integritetsskyddsnämnden ifrågasätter
            förslagen då de innebär ökade integritetsrisker och kan komma
            att användas mot en vid krets av personer med risk för att tvångsmedlen
            kommer att användas i fler fall än vad utredningen anger.
          </p>
          <p xml:id="i-AH888HPUTBfUBgN6qCmZLy">
            JO anser att ändamålet med åtgärderna tydligt måste vara att
            förhindra brottslig verksamhet och att det finns en risk för att
            den praktiska tillämpningen, till följd av de låga krav som ställs
            i preventivlagen, kan uppfattas som ett utslag av trakasseri eller
            otillbörlig kontroll från statens sida.
          </p>
          <p xml:id="i-D9wnuuq9RNZkNRsCwRpws8">
            Vänsterpartiet instämmer i remissinstansernas kritik. Både hemlig
            rumsavlyssning och hemlig husrannsakan är tvångsmedel som är mycket
            ingripande för den personliga integriteten. Vi är inte beredda
            att stå bakom ett förslag som kan riskera att stora grupper av
            människor som inte ens är misstänkta för konkreta brott utsätts
            för dessa hemliga tvångsmedel i preventivt syfte. Att regeringen
            föreslår en möjlighet att besluta om tillträdesförbud för hemlig
            kameraövervakning och hemlig rumsavlyssning när åtgärderna används
            i preventivt syfte förändrar inte vår bedömning.
          </p>
          <head xml:id="i-UESpyWfJFjsRzizQwwrNw4" type="h2">
            4.3 Ett tillstånd till preventiv hemlig kameraövervakning, hemlig
            rumsavlyssning och motsvarande hemlig dataavläsning föreslås få
            knytas till person
          </head>
          <p xml:id="i-6C3Nu2t3iDb1dNZDU3w76J">
            Ett tillstånd till hemlig kameraövervakning, hemlig rumsavlyssning
            eller hemlig data­avläsning som gäller motsvarande uppgifter ska
            som huvudregel avse en viss plats. Platskravet gäller både när
            åtgärderna används för att utreda brott i en förundersökning och
            för att förhindra brottslighet i de brottsbekämpande myndigheternas
            underrättelseverksamhet.
          </p>
          <p xml:id="i-EseubUR9R5kfZjarEwXf1r">
            Regeringen föreslår i sin proposition att ett tillstånd till
            hemlig kameraövervakning, hemlig rumsavlyssning eller hemlig dataavläsning
            som gäller motsvarande uppgifter, när åtgärderna används för att
            förhindra brottslig verksamhet, ska få knytas till den person
            som åtgärden riktas mot i stället för till en viss plats, om det
            finns särskilda skäl. Ett sådant tillstånd ska förenas med villkor
            för att tillgodose intresset av att enskildas personliga integritet
            inte kränks i onödan.
          </p>
          <p xml:id="i-Vt6pDPCF7NmsbeX9zZdANH">
            Flera remissinstanser, bl.a. Civil Rights Defenders, Föreningen
            för digitala fri- och rättigheter, Hovrätten för Västra Sverige,
            Institutet för mänskliga rättigheter, Tidnings­utgivarna, Journalistförbundet,
            JO, Sveriges advokatsamfund och SVT, avstyrker förslaget om att
            ett tillstånd ska få knytas till en person. De ifrågasätter om
            behovet och nyttan av åtgärderna överväger integritetsintrånget.
            Civil Rights Defenders pekar även på att förslagen innebär en
            större risk för integritetsintrång för tredje man och att det
            är svårt att överblicka åtgärdens konsekvenser ur integritetshänseende.
            Integritetsskydds­myndigheten framför liknande synpunkter och
            efterfrågar även en ytterligare analys av proportionaliteten av
            att använda tvångsmedlen i det preventiva stadiet, t.ex. i fråga
            om hemlig kameraövervakning som sker med drönare. Sveriges advokatsamfund
            under­stryker att den krets av personer som kan drabbas av tvångsmedlen
            är vidare än den i en förundersökning och att det är svårare att
            överblicka vilka personer som åtgärden kommer att riktas mot och
            vilka som kommer att drabbas. Säkerhets- och integritet­skyddsnämnden
            anser att det bör övervägas om det ska krävas synnerliga skäl
            i stället för särskilda skäl när ett tillstånd knyts till en person
            i underrättelseverksamhet.
          </p>
          <p xml:id="i-Xa7QgbCWafEAyLSeMPu3wm">
            Vänsterpartiet instämmer i remissinstansernas farhågor. Regeringens
            förslag att i preventivt syfte övervaka människor på det sätt
            som föreslås är både orimligt och oproportionerligt.
          </p>
          <head xml:id="i-JSM2ByjruZU85mgKmEfzTY" type="h2">
            4.4 Lagrådets yttrande
          </head>
          <p xml:id="i-e8GFoqc2Xj2gWfC1cbKqP">
            Lagrådet skriver i sitt yttrande att förslagen urholkar det skydd
            och de rättigheter som ges i regeringsformen, Europakonventionen
            och EU:s stadga. Förslagen om utökad brottskatalog i inhämtningslagen,
            användning av ytterligare typer av hemliga preventiva tvångsmedel
            m.m. medför att ytterst integritetskränkande åtgärder kan riktas
            mot en avsevärt vidare krets av personer än som nu är fallet.
            Integritetsrisken för tredje man ökar och det kan i fler fall
            komma att visa sig att den person som utsatts för åtgärden inte
            var delaktig i någon brottslig verksamhet. Det är, enligt Lagrådet,
            betänkligt särskilt som ingripande intrång är allvarliga för den
            enskilde och riskerar att minska den utsattes och andras tillit
            till myndigheternas brottsförebyggande arbete. Lagrådet anser
            att det är svårbedömt om utformningen av förslagen, som bl.a.
            innefattar tämligen oprecisa kvalifikationer avseende vem preventiva
            åtgärder kan riktas mot, kan förhindra god­tycke. Risken är därför
            betydande att det i den praktiska tillämpningen uppkommer fall
            som med fog kan uppfattas som trakasseri eller otillbörlig kontroll
            mot personer som inte begått brott. Det gäller inte minst de hemliga
            tvångsmedlen husrannsakan och undersökning på annat ställe. Vidare
            samspelar de nu föreslagna ändringarna med flera nyligen gjorda
            ändringar rörande tvångsmedel i lagar som avser brottsförebyggande
            och brottsutredande verksamhet samt lagföring av brott. Materien
            är komplex och svår­överskådlig och överlappningar mellan lagar
            och tvångsmedel ökar.
          </p>
          <p xml:id="i-7auxLKQdpweKfzoSTtMJ3W">
            Lagrådet konstaterar att flera av de redan genomförda ändringarna
            och flera av förslagen i det nu aktuella ärendet är tidsbegränsade.
            Tidsbegränsning av lagar som innebär att riskerna för enskildas
            personliga integritet ökar har även förekommit tidigare. Enligt
            Lagrådet kan det verka betryggande, men såvitt Lagrådet känner
            till har det aldrig förekommit att någon sådan lagstiftning har
            upphävts eller lett till förändring som inneburit en minskad risk
            för integritetsintrång. Lagrådet lyfter även fram tids­aspekten
            för genomförandet av förslagen, detta eftersom det krävs att utbildnings­insatser
            genomförs och att rutiner och it-system skapas eller anpassas.
            Ett brådstörtat genomförande ökar enligt Lagrådet riskerna och
            kan komma att utgöra ett informellt hinder mot exempelvis ändrade
            rutiner. Vänsterpartiet noterar att regeringen förvisso skjutit
            fram det föreslagna ikraftträdandet från den 1 juli 2024 till
            den 1 september 2024. Dessvärre gör ett par månader under sommartid
            ingen större skillnad för myndig­heternas möjligheter att förbereda
            nya rutiner och utbilda sin personal.
          </p>
          <head xml:id="i-2NmJHL4LGmwf7hkNzYtpWt" type="h2">
            4.5 Riksdagen bör avslå förslaget
          </head>
          <p xml:id="i-CgZwWDWVLXnGerNmnnkNG4">
            Vänsterpartiet anser att regeringens förslag i propositionen
            måste ses som en helhet och i ljuset av både tidigare och kommande
            lagändringar av liknande karaktär. På kort tid har riksdagens
            majoritet fattat beslut om både preventiva vistelseförbud (mot.
            2023/24:2792) och s.k. säkerhetszoner (mot. 2023/24:2829). Vi
            ser med djup oro på en utveckling som innebär ökad övervakning
            av människor, i synnerhet i fall då de inte är misstänkta för
            brott. Vi ställer oss frågan vilka konsekvenserna av den förda
            över­vakningspolitiken blir för vårt samhälle och vår demokrati.
            Vi befarar att det nu aktuella förslaget kommer att bana väg för
            ännu fler integritetskränkande förslag som inte står i proportion
            till syftet att lösa allvarliga brott. En mer allmän hemlig övervakning
            med t.ex. drönare i brottsförebyggande syfte framstår inte längre
            som någon avlägsen dystopisk framtid. Vi är inte beredda att ta
            ansvaret för regeringens huvudlösa politik. Däremot kommer vi
            att göra vad vi kan för att lindra de negativa konsekvenserna
            och ändra inriktningen för rättspolitiken i stort. De åtgärder
            som regeringen föreslår i propositionen för att stärka enskildas
            rättssäkerhet är inte tillräckliga. Vi kan därför inte stå bakom
            regeringens proposition.
          </p>
          <p xml:id="i-NUrJgRLqwEeEyt3Q5sp17a">
            Riksdagen bör avslå regeringens proposition 2023/24:117. Detta
            bör riksdagen besluta.
          </p>
          <p xml:id="i-NaS5m8VkSaipazFohaCahL">
            Regeringen bör tillsätta en utredning i syfte att göra en bred
            översyn av använd­ningen av hemliga tvångsmedel och deras konsekvenser
            för skyddet för den personliga integriteten. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-S9NQVqfsJozXPxmDoUQ2Ym" type="signatureBlock">
          <list xml:id="i-WaLacjzSEn2H73E2hUtTXQ">
            <item xml:id="i-NzsBah8PkxAUNLTKf4Ctt9" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-2SuBtftx8QsZnbXdxn2ULd" who="i-TpcaF4RFviyytGA8rW5Jer" type="signature">
              Samuel Gonzalez Westling (V)
            </item>
            <item xml:id="i-CtkSG23EmGfPrX1CYKKjC" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-6mW9K4FYK5PunYVyvN1wun" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-ALiLJNoKyAoAP7BorSzJLV" who="i-9adPkD75NVypGed632N39a" type="signature">
              Andreas Lennkvist Manriquez (V)
            </item>
            <item xml:id="i-VxBjBz6DpKS34nhiGD9S48" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
