<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01727">
  <teiHeader>
    <fileDesc>
      <titleStmt>
        <title>Översyn av vapenfrilagen</title>
        <author>Bertil Hansson och Bernt Ekinge </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av vapenfrilagen</title>
          <idno type="rdwebb">G5021727</idno>
          <rs type="number">1727</rs>
          <ref type="dokument_url_text">http://data.riksdagen.se/dokument/G5021727/text</ref>
          <ref type="dokument_url_html">http://data.riksdagen.se/dokument/G5021727</ref>
          <ref type="dokumentstatus_url_xml">http://data.riksdagen.se/dokumentstatus/G5021727</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6urxgdf58MtCjRKnNx4LtW</idno>
            <name>J. BERTIL HANSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-N16CyWGXKPMH81skqLzWmr</idno>
            <name>BERNT EKINGE</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GhnGApzm1tLZRef6ZGHadb" type="signed"/>
        <correspContext corresp="i-GhnGApzm1tLZRef6ZGHadb">
          <note type="signatory" corresp="i-6urxgdf58MtCjRKnNx4LtW"/>
          <note type="signatory" corresp="i-N16CyWGXKPMH81skqLzWmr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1727/mot_198182__1727-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82:1727
          </p>
          <p>
            Bertil Hansson och Bernt Ekinge Översyn av vapenfrilagen
          </p>
          <p>
            Trots den betydande liberalisering som skedde genom ändringarna
            i lagen om vapenfri tjänst, vilka trädde i kraft den 1 juli 1978,
            händer det ändå att unga män sätts i fängelse därför att de vägrar
            göra värnplikten. Vissa av dem har sökt vapenfri tjänst i enlighet
            med vapenfrilagen men fått avslag på sin ansökan. Andra har inte
            sökt vapenfri tjänst därför att de inte anser sig kunna fullgöra
            någon tjänst som leder till krigsplacering. 1973 års vapenfriutredning,
            Rätten till vapenfri tjänst, SOU 1977:7, föreslog att man skulle
            tillgodose de önskemål som kommit till uttryck att få fullgöra
            tjänst som inte leder till krigsplacering. Utredningen framhöll
            att man kunde utgå ifrån att huvuddelen av de vapenfria kommer
            att acceptera vapenfria tjänstgöringsuppgifter, som visserligen
            leder till krigsplacering men där tjänstgöringsalternativen i
            samtliga fall innebär att man varken utbildas i vapentjänst eller
            behöver ta befattning med vapen under sin tjänstgöring eller i
            krig. Det var således en enhällig utredning som förordade en sådan
            lösning. Utredningen framhöll att det finns en del vapenvägrare
            som inte söker vapenfri tjänst förmodligen därför att de vet att
            alla måste bli krigsplacerade, och de blir totalvägrare. Enligt
            utredningens förslag skulle antalet fall av totalvägran och därmed
            också av antalet som döms till fängelse för sin vägran kunna minska.
            Regeringen gick dock i sin proposition till riksdagen emot utredningen
            på den här punkten. Riksdagen följde regeringens förslag, vilket
            således innebar att alla — både vapenfria och andra värnpliktiga
            — blir krigsplace- rade. De argument som utredningen framförde
            för sitt förslag har alltfort giltighet. Endast ett fåtal av de
            vapenfrisökande vägrar tjänstgöring som leder till krigsplacering,
            och i de fall man vägrar blir följden fängelsestraff. Det är otillfredsställande
            att över huvud taget någon på grund av sitt samvetsbestämda handlande
            i fråga om värnplikten skall behöva gå i fängelse för sin övertygelses
            skull. Därför är en ändring av vapenfrilagen på denna punkt nödvändig
            så att alternativet vapenfri tjänst utan krigsplacering görs möjligt.
          </p>
          <p>
            Prövningsförfarandet
          </p>
          <p>
            Den som i dag söker vapenfri tjänst blir föremål för en särskild
            utredning i samband med det s. k. prövningsförfarandet. Syftet
            med denna utredning är att klarlägga om det kan antas att bruk
            av vapen mot annan är så oförenligt
          </p>
          <pb facs="riksdagen-motions-pdf/data/198182/mot_198182__1727/mot_198182__1727-002.pdf"/>
          <p>
            Mot. 1981/82:1727 8
          </p>
          <p>
            med den sökandes allvarliga övertygelse att han icke kommer att
            fullgöra värnplikten. Den sökande får redogöra för sina familjeförhållanden,
            sin uppväxttid, sina sociala attityder, sin syn på försvaret och
            inställningen till olika befrielserörelser m. m. Den sökande har
            sedan att bekräfta att han är beredd att fullgöra vapenfri tjänst,
            och han uppmanas också att om möjligt inkomma med intyg från trovärdig
            person. Utredningsmannen tillstyrker eller avstyrker därefter
            ansökan, som sedan går till vapenfrinämnden för avgörande. Det
            säger sig självt att det är svårt för vapenfrinämnden, som alltså
            beslutar i vapenfrifrågorna, att bedöma om den personliga övertygelsen
            är tillräcklig. År 1981 avgjorde vapenfrinämnden 4 546 ansökningar.
            Av dessa bifölls 3 515. 697 avslogs och 344 ärenden avskrevs.
            Antalet totalvägrare har under de senaste åren uppgått till knappt
            70 personer. Man kan således uppskatta antalet personer som årligen
            avtjänar fängelsestraff för totalväg- ran till något hundratal.
            Det är uppenbart att det finns nackdelar med det nuvarande prövningsförfarandet.
            Den verbalt tränade eller den som i förväg fått reda på de frågor
            som utredaren enligt sin instruktion har att ställa har större
            förutsättningar att ge de rätta svaren och därmed få sin ansökan
            beviljad. Den som sökt en gång och fått avslag får gärna en negativ
            inställning till utredningsförfarandet, vilket försvårar hans
            och utredarens möjligheter att åstadkomma en utredning som ger
            rättvisa åt sökanden. Dessutom är ett mycket stort antal utredare
            engagerade, ca 200, vilket leder till ojämnheter och svårigheter
            att få någorlunda enhetliga bedömningsgrunder. Prövningsförfarandet
            borde därför i sin nuvarande form avskaffas. I stället skulle
            sökanden få inge en egen skriftlig förklaring. Denna skulle vara
            tydlig i fråga om lagens centrala punkter och vara tillkommen
            efter ett obligatoriskt informationssamtal. Sin allvarliga övertygelse
            skulle sökanden sedan styrka med skriftligt intyg av två personer
            som åtnjuter allmänt förtroende. Beviset för att lagens villkor
            är uppfyllda skulle ligga dels i denna förklaring, dels i intyget
            och dels i vederbörandes villighet att underkasta sig den längre
            tjänstgöring som de vapenfria i allmänhet åläggs. Detta krav har
            stöd från ett flertal organisationer och kristna rörelser. Således
            beslutade det Fria kristna riksmötet i Jönköping 1976 att uttala
            att ”den som ansöker om vapenfri tjänst och på heder och samvete
            förklarar, att värnpliktstjänstgöring strider mot hans allvarliga
            personliga övertygelse skall beviljas sådan tjänst efter skriftligt
            intyg av två personer som åtnjuter allmänt förtroende”. Ett sådant
            system innebär självfallet inte att den värnpliktige själv får
            så att säga välja mellan vapentjänst eller vapenfri tjänst. Begränsningarna
            är ju flera: — ett aktivt ställningstagande för vapenfri tjänst,
            — obligatoriskt informationssamtal om lagens krav och tjänstgöringsalterna-
            tiven, — intyg som bekräftar ärligheten i vederbörandes inställning,
          </p>
          <pb facs="riksdagen-motions-pdf/data/198182/mot_198182__1727/mot_198182__1727-003.pdf"/>
          <p>
            Mot. 1981/82:1727
          </p>
          <p>
            — en skriftlig förklaring med preciserade krav om att lagens
            villkor är uppfyllda,
          </p>
          <p>
            — villighet att åta sig den längre tjänstgöringstiden. Hemställan
          </p>
          <p>
            Med stöd av vad ovan anförts hemställs
          </p>
          <p>
            att riksdagen hos regeringen begär en översyn av vapenfrilagen
            i enlighet med vad i motionen anförts.
          </p>
          <p>
            Stockholm den 26 januari 1982
          </p>
          <p>
            J. BERTIL HANSSON (fp)
          </p>
          <p>
            BERNT EKINGE (fp)
          </p>
        </div>
      </div>
    </body>
  </text>
</TEI>
