<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02751">
  <teiHeader>
    <fileDesc>
      <titleStmt>
        <title>Liberala reformer mot narkotika och för bättre beroendevård</title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2751 av Lina Nordquist m.fl. (L)</title>
          <idno type="rdwebb">H7022751</idno>
          <rs type="number">2751</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022751/text</ref>
          <ref type="dokument_url_html">http://data.riksdagen.se/dokument/H7022751</ref>
          <ref type="dokumentstatus_url_xml">http://data.riksdagen.se/dokumentstatus/H7022751</ref>
          <ref type="docx">http://data.riksdagen.se/fil/4C4484DD-4A0A-4BC6-A39D-9AA4EABE47E7</ref>
          <ref type="pdf">http://data.riksdagen.se/fil/30DD55E1-46F8-4CDC-8CA8-73F8E59D9FA5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4LPB2QLHT9zZDfjCJNVYtm" type="signed"/>
        <correspContext corresp="i-4LPB2QLHT9zZDfjCJNVYtm">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-FpBp4J9TCGt7rrZdP92Sn4">
          <date when="2019-10-03"/>
          <time when="12:27:36"/>
        </correspAction>
        <correspAction type="reviewed" xml:id="i-UT984Rvx3jnJdKEmhWkkU4">
          <date when="2019-10-03"/>
          <time when="14:50:50"/>
        </correspAction>
        <correspAction type="referred" xml:id="i-Tm4gLXzuJEEXv1mzhowLvA">
          <date when="2019-10-11"/>
        </correspAction>
        <correspAction type="assigned" xml:id="i-GymSjw2SgLaBViod5mj5Gc">
          <date when="2020-06-12"/>
          <time when="09:35:30"/>
        </correspAction>
        <correspContext corresp="i-GymSjw2SgLaBViod5mj5Gc">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-TBXahPEr7BYbWEbvj5MWJ3"/>
        <correspContext corresp="i-TBXahPEr7BYbWEbvj5MWJ3">
          <ref type="uppgift">2019/20:SoU7</ref>
          <ref type="ref_dok_id">H701SoU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU7</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UJshabBeySwVy4BA1texbZ"/>
        <correspContext corresp="i-UJshabBeySwVy4BA1texbZ">
          <ref type="uppgift">2019/20:SoU10</ref>
          <ref type="ref_dok_id">H701SoU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU10</ref>
          <ref type="ref_dok_titel">Frågor om psykisk hälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SCBb8toqhTuJeoSaeeEi5x"/>
        <correspContext corresp="i-SCBb8toqhTuJeoSaeeEi5x">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GKwTsQQjtr7veczaWwrQnp"/>
        <correspContext corresp="i-GKwTsQQjtr7veczaWwrQnp">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HQYukbP6yHqfqaLRxPdyFx"/>
        <correspContext corresp="i-HQYukbP6yHqfqaLRxPdyFx">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2751 av Lina Nordquist m.fl. (L) Liberala reformer mot narkotika och för bättre beroendevård</div>
      </div>
      <div type="motBody">
        <div type="motProposal" subtype="förslag">
          <head xml:id="i-VqHhET7Mhe7k3WxAZRAhTj">
            Förslag till riksdagsbeslut
          </head>
          <list style="ol">
            <item xml:id="i-Ef4hq8SmLMGwBWR3ptQKb1">
              Riksdagen ställer sig bakom det som anförs i motionen om en nollvision
              mot drogrelaterade dödsfall och drogrelaterat lidande som övergripande
              mål inom svensk missbrukspolitik och tillkännager detta för regeringen.
            </item>
            <item xml:id="i-JGMLeAFuwxQJwofLUzo8by">
              Riksdagen ställer sig bakom det som anförs i motionen om strafflagstiftning
              och påföljdssystem och tillkännager detta för regeringen.
            </item>
            <item xml:id="i-WeoNyY9sqzAk5hi3LpZgjn">
              Riksdagen ställer sig bakom det som anförs i motionen om intensiva
              insatser i hemmet till ungdomar som utvecklat ett missbruk, och
              detta tillkännager riksdagen för regeringen.
            </item>
            <item xml:id="i-TTW7UpQsnTcsNYfhot3VXS">
              Riksdagen ställer sig bakom det som anförs i motionen om forskning
              och kunskap kring extra utsatta grupper och tillkännager detta
              för regeringen.
            </item>
            <item xml:id="i-ToC74HnYhszjZXQB5RjnPv">
              Riksdagen ställer sig bakom det som anförs i motionen om tillgängligheten
              till överdoshämmande läkemedel och tillkännager detta för regeringen.
            </item>
            <item xml:id="i-J3j8FpHV4wK1jhfqmsam2M">
              Riksdagen ställer sig bakom det som anförs i motionen om huvudansvaret
              för beroendevården, inklusive behandling av alkoholberoende, och
              tillkännager detta för regeringen.
            </item>
            <item xml:id="i-7TvwLyoivrFf1gMTzgUfLm">
              Riksdagen ställer sig bakom det som anförs i motionen om insatser
              för tidig upptäckt av riskbruk av alkohol och tillkännager detta
              för regeringen.
            </item>
            <item xml:id="i-9SqAMW9fP77aNUZTyYNEwA">
              Riksdagen ställer sig bakom det som anförs i motionen om valfrihet
              i hela landet i beroendevårdens öppenvård och tillkännager detta
              för regeringen.
            </item>
            <item xml:id="i-56o1QTpTUmUCCMPpCawjsw">
              Riksdagen ställer sig bakom det som anförs i motionen om vikten
              av insatser också utan föregående biståndsprövning från socialtjänstens
              sida och tillkännager detta för regeringen.
            </item>
            <item xml:id="i-5PQqFEXooK53YSsLruAYv2">
              Riksdagen ställer sig bakom det som anförs i motionen om insatser
              i socialtjänsten som inte kräver nykterhet eller drogfrihet och
              tillkännager detta för regeringen.
            </item>
            <item xml:id="i-PdW42iUVmeBJaCnYoSWSGA">
              Riksdagen ställer sig bakom det som anförs i motionen om insatser
              och stöd för medberoende, t.ex. anhöriga, och tillkännager detta
              för regeringen.
            </item>
            <item xml:id="i-XWhNXVr7avUuze7dGSy1xU">
              Riksdagen ställer sig bakom det som anförs i motionen om familjestöd
              från socialtjänsten till familjer där det förekommer missbruk
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-R1CpSfbNGX3F9L92FHrfAD">
            Motivering
          </head>
          <p xml:id="i-AL8CzWGeBNGJz14QUGwxdy">
            Det socialliberala uppdraget är att förbättra varje individs
            livschanser genom att utjämna de förutsättningar som finns bortom
            den enskildes kontroll. Ingen människa ska vara fången i de villkor
            som han eller hon föddes in i. Sedan årtionden har den organiserade
            liberalismen i Sverige uppmärksammat glömda grupper i samhället.
            Vårt arbete för att uppmärksamma glömda grupper i samhället handlar
            om dem som lever under svåra förhållanden men som inte får någon
            eller mycket liten uppmärksamhet i debatten eller av politiken.
            Ursprungligen handlade det om människor som hade svårt att göra
            sina röster hörda och ofta tillhörde små grupper, vilket gjorde
            det enkelt för beslutsfattarna att bortse från dem. Det var bland
            annat de fattiga barnen, byns suput och så kallade fattighjon.
          </p>
          <p xml:id="i-DXzDqXYG5edjw1hvhi2o7q">
            Samhällsdebatten mår än i dag bra av att bli påmind om att det
            finns individer och grupper av individer som är fångna i de livsvillkor
            som de föddes in i. Fortfarande finns det en utbredd attityd att
            människor med ett problematiskt beroende av narkotika eller alkohol
            får skylla sig själva.
          </p>
          <p xml:id="i-9S1ZZb9S7yZC3FJRG6e5tk">
            Socialpolitiken ska främja människors jämlikhet i levnadsvillkor.
            Varje individ, också den med de allra sämsta förutsättningarna,
            har rätt att ges verktygen att kunna leva ett värdigt liv, till
            sin fulla potential. Detta gäller i all synnerhet dem som på grund
            av beroende behöver stöd för att förverkliga sina livschanser.
          </p>
          <p xml:id="i-BFEVZ7eAdgAMLECvMLJ9J2">
            När framtidstron försvinner tappar människor hopp och viljan
            att försöka. Vår utma­ning ligger i att kunna synliggöra och lösa
            problem utan att schablonmässigt etikettera och förenkla, utan
            att stigmatisera. Vår utmaning är att ge människor möjlighet att
            kän­na framtidstro i stället för att skämmas.
          </p>
          <head type="h2" xml:id="i-WEkVsn2bWJJp3aeXHRjT6P">
            Socialt stöd mot beroende
          </head>
          <p xml:id="i-4BQHBsYYfnA9bG1tvnuHHh">
            Det förebyggande arbetet är grunden. Skolan har en avgörande
            roll för att ge unga män­niskor kunskap om narkotika och andra
            beroendeframkallande substanser, på ett sätt som är anpassat till
            de ungas ålder och mognadsgrad. Centrala aktörer är också sjukvården
            och socialtjänsten, liksom fritidsverksamheter och föreningslivet.
            Vi beskriver i vår sjuk­vårdsmotion att ungdomsmottagningarna
            bör få ett tydligt, sammanhållet nationellt uppdrag som innefattar
            ansvar för folkhälsoarbete mot beroende hos unga människor.
          </p>
          <p xml:id="i-Aoc5qbg9dKLPoyzBzcntY2">
            Skola och socialtjänst behöver få bättre verktyg för att motverka
            att unga människor halkar snett. Inte minst krävs en socialtjänstlag
            som tidigare och tuffare hjälper unga människor att välja en annan
            väg. Det förebyggande arbetet för barn och unga ska alltid ligga
            i fokus. För ungdomar som har utvecklat ett missbruk behöver behandling
            och stöd finnas lättillgängligt och kunna erbjudas omedelbart
            och utan föregående bistånds­bedömning. Behandling utanför hemmet
            ska finnas tillgängligt och föregås av snabba utredningar. Vi
            vill också öppna upp för förebyggande och intensivt arbete på
            hemma­plan genom så kallat mellantvång. Unga människor i riskzonen
            måste helt enkelt fångas upp och få bättre livschanser, oavsett
            postadress.
          </p>
          <p xml:id="i-8mYtco6YKzvVR5Si8F6bog">
            Vi liberaler tror att ett tryggt hem ger en bättre framtid. Ofta
            ställs i dag krav på drogfrihet redan innan hemlösa människor
            får hyra en bostad, men ett liv på härbärgen och i trappuppgångar
            gör det betydligt svårare att bearbeta drogmissbruk eller psykisk
            ohälsa. Därför vill vi att utsatta människor får hyra en bostad
            med samtidigt stöd och behandling. Som nämns i vår bostadspolitiska
            motion förespråkar vi ett nationellt pro­gram för att underlätta
            tillämpningen av ”Bostad först”-modellen. Vi vill stärka de tidiga
            sociala insatserna för familjer i kris och för personer med stora
            skulder, missbruk och/eller svår psykisk sjukdom.
          </p>
          <head type="h2" xml:id="i-31UUJfJbDC3CJopyYgMHpR">
            Nollvision och nolltolerans mot narkotikarelaterade dödsfall
          </head>
          <p xml:id="i-HzxyiPukR9dYh6LKG6Wr8s">
            Sverige behöver ha en nollvision och en nolltolerans mot narkotikarelaterade
            dödsfall. I första hand ska fokus ligga på att förebygga att människor
            väljer att använda narkotika.
          </p>
          <p xml:id="i-96bftoDJSqoX5bCHxC5C22">
            Ett skäl till att vi i dag har åldersgränser för alkohol och
            tobak är att barn har en särskild sårbarhet för att utveckla problem
            med rusmedel och tobak, både biologiskt och socialt. Åldersgränsen
            är ett skydd för barn och unga, och därför behöver vi fortsätta
            att fokusera på att barn och unga inte provar på tyngre rusmedel.
            Samtidigt ser vi att Sveriges restriktiva hållning gällande narkotika
            har varit framgångsrik när det gäller att minska och förhindra
            att människor alls provar. Det tunga missbruket är däremot lika
            utbrett i Sverige som i övriga Europa. Det är ett misslyckande.
          </p>
          <p xml:id="i-8TiUZKVAJ7mW1PvmdQY1ki">
            I vissa fall ser man missbruk som en sjukdom och i andra fall
            som något som ska bestraffas. Denna inställning från samhället
            gör att människor med en beroendesjukdom inte alltid kan påbörja
            tillfrisknandet utan i stället stigmatiseras och döms ut. För
            oss liberaler ligger fokus på individen och hens rätt att få det
            stöd och den behandling som hen behöver.
          </p>
          <p xml:id="i-VkFmYM84Un1h569Z55Mqu6">
            Beroende måste ses som en sjukdom oavsett om det är narkotika,
            alkohol eller mat som missbrukas. Behandling och förebyggande
            insatser är det som hjälper människor tillbaka till ett fungerande
            liv.
          </p>
          <p xml:id="i-W9339DhhcJP9v3zGttBHZF">
            Det övergripande målet ska vara en nollvision mot narkotikarelaterade
            dödsfall och narkotikarelaterat lidande. Beroende ska bekämpas
            med en fungerande, evidensbaserad vård. Politiken ska utgå från
            en skadelindringsprincip.
          </p>
          <p xml:id="i-Qeit1XDyjr5mFRXvYuJxnp">
            Narkotikadödligheten i Sverige är näst högst i hela EU och har
            mer än fördubblats de senaste tio åren. Enligt EMCCDA – EU:s inrättning
            för narkotikaforskning och narkotikakunskap – så har Sveriges
            narkotikarelaterade dödlighet gått upp de senaste åren från 73
            per miljon invånare till 93 per miljon invånare. Snittet i EU
            är 17 dödsfall. En del menar att den höga narkotikadödligheten
            i Sverige är ett argument för att avkri­minalisera bruk av narkotika.
            Verkligheten är dock betydligt mer komplicerad. Jämför man dödligheten
            i olika länder med olika narkotikapolitik finns inga tydliga samband.
            Inte heller om man studerar utvecklingen i Sverige över tid kan
            man dra några tvärsäkra slutsatser.
          </p>
          <p xml:id="i-77A4Kb5c6HmzSgnDi7mnmP">
            Den höga narkotikadödligheten i Sverige kan delvis, men troligen
            inte helt, förklaras med att det inte finns några enhetliga definitioner
            för hur statistiken ska föras. I Sverige genomförs till exempel
            betydligt fler rättsmedicinska undersökningar än i andra länder,
            vilket gör att fler narkotikarelaterade dödsfall upptäcks. Dödligheten
            i Sverige har ökat mest påtagligt under de senaste tio åren (även
            med hänsyn tagen till nya mätmetoder), men narkotikabruk kriminaliserades
            1988, och fängelse i upp till 6 månader tillkom i straffskalan
            1993.
          </p>
          <p xml:id="i-Gp3EoAP2fUiYa5tdxHDGhE">
            För att narkotikaberoende ska kunna förebyggas, motverkas och
            behandlas så be­höver hela kedjan, från produktion via langning
            till innehav och bruk, vara kriminali­serad. På så sätt kan langare
            lättare avslöjas och stoppas. Ett förbud mot bruk innebär också
            att polisen har större möjligheter att ingripa mot en person som
            är påverkad av narkotika och till exempel se till att hen kommer
            till en beroendemottagning.
          </p>
          <p xml:id="i-LFvrrEUK7FJU1ZEGu2ot2d">
            Påföljden för ringa narkotikabrott bör i normalfallet vara beroendevård.
            Polisens insatser mot narkotika bör fokuseras på att bekämpa langning,
            smuggling och tillverk­ning.
          </p>
          <head type="h2" xml:id="i-AbntRnsxVcokyhqSMS5iKE">
            Forskning och kunskap
          </head>
          <p xml:id="i-EDsJXDJH4JzVqFSkBhWN3s">
            Särskilt fokus ska läggas på forskning och kunskap kring extra
            utsatta grupper i sam­hället. Det behövs särskild kunskap och
            särskilda insatser inte minst för årsrika. Risk­bruket av alkohol
            bland årsrika kvinnor har ökat kraftigt, bland annat beroende
            på någonting som i grunden är bra – ändrade könsroller. Ett äldreperspektiv
            på alkohol­prevention inom vården och omsorgen kan bidra till
            att färre drabbas och fler får hjälp samt till att minska sjukvårds-
            och omsorgskostnaderna. På motsvarande sätt behövs forskning och
            kunskap för att identifiera andra utsatta grupper i samhället.
          </p>
          <head type="h2" xml:id="i-QMMGT15yjZwXoT9vHURmVL">
            Läkemedelsberoende
          </head>
          <p xml:id="i-GAoDq5sWy3NxLENXKH8nmq">
            Lugnande medel och sömnmedel som bensodiazepiner kan orsaka beroende
            och defini­eras i dag som ett folkhälsoproblem. Tyvärr saknas
            aktuell kunskap om utbredningen av läkemedelsberoende. En ny studie
            bör därför genomföras av Folkhälsomyndigheten eller av Centralförbundet
            för alkohol- och narkotikaupplysning (CAN), utan övre eller nedre
            åldersgräns.
          </p>
          <p xml:id="i-TX9MVfFzdHi4rDKb1mDQ2J">
            Varje region bör upprätta ett vårdprogram för läkemedelsberoende.
            Primärvården bör över hela landet ha rutiner och möjlighet att
            konsultera specialiserad vård om en patient riskerar att utveckla
            läkemedelsberoende. Läkares och sjuksköterskors grundut­bildningar
            ger i dagsläget begränsad kunskap om beroendesjukdomar. Inslagen
            om såväl beroende som förebyggande behöver därför utökas i utbildningsprogrammens
            obligatoriska delar. Vårt formella yrkande i dessa delar återfinns
            i Liberalernas motion om läkemedelsfrågor, varför det inte upprepas
            här.
          </p>
          <head type="h2" xml:id="i-FU4Nt2gJLFrkhA7hzE9dVz">
            Vård hos hälso- och sjukvården, stöd hos socialtjänsten
          </head>
          <p xml:id="i-xJRYTwwfRx46F4xivwwkQ">
            Huvudansvaret för beroendevården, inklusive behandling av alkoholberoende,
            ska flytt­as från kommunernas socialtjänst till hälso- och sjukvården
            och i första hand till primär­vården. För den enskilda är det
            ofta ett stort steg att erkänna ett beroende och vända sig till
            kommunens alkoholrådgivning, medan det är enklare att söka vård
            för till exempel alkoholrelaterade somatiska problem. Särskilda
            mottagningar för riskbrukare behöver inrättas på fler håll i landet.
            Sprututbyte och läkemedelsassisterad behandling måste göras tillgängligt
            i hela landet.
          </p>
          <p xml:id="i-4fqgtXuK1kM6tzgrwKrZYa">
            Den som överdoserat heroin och andra opioider – den typ av droger
            som skördar flest offer i Sverige – behöver snabbt få motmedel,
            till exempel Naloxon. I dag finns det dock inte där överdoser
            sker utan i ambulanser och hos akutsjukvården. Läkemedel som kan
            häva en överdos behöver finnas tillgängliga där och när de behövs,
            till exempel bland poliser och fältassistenter. Sverige ska ha
            en missbruksvård som ligger i framkant, är human och ger resultat.
          </p>
          <p xml:id="i-GALkYH2Uz33nzf1Gyssvdg">
            Att söka vård och stöd ska inte behöva upplevas som stigmatiserande.
            Vårdgarantin inom beroendevården ska stärkas och behandling som
            inte är av akut karaktär ska på­börjas inom 30 dagar, och akuta
            behov ska tillgodoses genast. Motivation är A och O i missbruksvård
            och de flesta behandlingar bygger på missbrukarens egen vilja
            att för­ändra sin situation. Motivation är en komplex drivkraft
            och ofta en färskvara.
          </p>
          <p xml:id="i-A4cuQTXcxntZPbyr8upSHQ">
            Socialtjänsten ska behålla huvudansvaret för sociala insatser
            och interventioner för personer med beroendeproblem. Det uppsökande
            och förebyggande lokala arbetet ska vara väl utbyggt. I dag gör
            socialtjänsten oftast en utredning innan den som söker hjälp får
            någon insats. Detta innebär i praktiken en väntetid på alltifrån
            två veckor till fyra månader för att få hjälp. Beroendevård utan
            föregående biståndsbedömning borde vara tillåtet. Det kan handla
            om tolvstegsprogram, öppenvård, stödsamtal eller andra öppna insatser
            som alla som behöver det kan ta del av utan dröjsmål.
          </p>
          <p xml:id="i-BmYe5LZpBCm6r999xBciAX">
            Tre till sex månaders drogfrihet för att få hjälp och stöd har
            under lång varit en vanlig metod för att bemöta människor i missbruk
            trots att det mycket sällan har lett till att människor har lyckats
            ta sig ur sitt missbruk. Att komma ur ett missbruk är en lång
            process och stödet behöver finnas hela tiden, om än i olika form.
          </p>
          <p xml:id="i-81MYbCNuDasd3iLTzgjdsa">
            För många personer med beroende är stödjande insatser som tak
            över huvudet, mat i magen och rena kläder det första steget mot
            ett liv utan narkotika eller alkohol. Genom ökat stöd för att
            åtgärda övrig problematik, som psykisk eller fysisk ohälsa, hemlöshet
            och eventuella bakomliggande orsaker till bruket kan man hjälpa
            människor på ett bättre sätt.
          </p>
          <head type="h2" xml:id="i-Cn6HjWvzH7ZLmz5Xcv8sGQ">
            Kriminalpolitiska insatser
          </head>
          <p xml:id="i-9vYAAsUcSKFq8okHNqspv6">
            Handeln med narkotika och andra beroendeframkallande substanser
            är en av den organi­serade brottslighetens absolut viktigaste
            intäktskällor. Ungefär en tredjedel av de organi­serade kriminella
            nätverken i EU ägnar sig åt produktion eller distribution av narkotika.
            Konkurrensen på narkotikamarknaderna är hög, smugglingsvägarna
            förändras och ligor­na är innovativa och flexibla. Därför behövs
            ett kraftigt förstärkt europeiskt samarbete mot narkotikahandeln,
            liksom bättre verktyg för polis, tull och övriga brottsbekämpande
            myndigheter. Detta utvecklas närmare i Liberalernas rättspolitiska
            motioner, varför de formella yrkandena inte upprepas här. I budgetpropositionen
            för 2020 har Liberalerna också varit pådrivande för kraftfulla
            förstärkningar av resurserna till rättsväsendets myn­digheter,
            något som också underlättar arbetet mot narkotikahandeln. För
            de straffrättsliga förslagen hänvisas till Liberalernas motion
            om grov organiserad brottslighet.
          </p>
          <head type="h2" xml:id="i-4i38Neb4dSopbmeppz6WJF">
            Medberoende och medmänniskor
          </head>
          <p xml:id="i-BuK8mxrzR5xKLzWi46A5Lg">
            Inte bara den enskilda individen drabbas vid ett riskbruk eller
            beroende utan även om­givningen, som familj, vänner och kollegor,
            påverkas. De behöver också stöd och hjälp. Beroendevården ska
            erbjuda insatser och stöd för medberoende, till exempel anhöriga.
            Inkludering ökar också möjligheten till ett drogfritt liv.
          </p>
          <p xml:id="i-ASoWnVZqkW4rMMGaeAiPzk">
            För den som har vuxit upp i en familj där någon är missbrukare
            är risken sju gånger högre att utveckla ett eget missbruk. I dag
            räknar man med att minst 60 000 barn i Sverige har en förälder
            med allvarliga missbruksproblem. Förutom risken att själv ut­veckla
            ett missbruk är risken för att dö i självmord, olyckor eller våld
            nära tre gånger så stor jämfört med jämnåriga som växer upp utan
            missbruk i familjen. Det är också mycket vanligare att barnen
            lämnar grundskolan utan fullständiga betyg.
          </p>
          <p xml:id="i-HeLu6DnPo5BLo5ahpS94md">
            Många gånger tar barnen ett stort ansvar för sina föräldrar och
            yngre syskon men det är sällan man pratar med personer som har
            ett utvecklat beroende om deras roll som föräldrar. Barn i familjer
            där någon missbrukar behöver stöd. Det kan handla om egna samtal
            eller om hjälp med läxorna. Forskning visar också att både för
            patient och familj är utfallet gynnsammare om omgivningen involveras
            i form av familjebehandling eller familjestöd. Barnfamiljer där
            det förekommer missbruk ska ha rätt till familjestöd från socialtjänsten.
            Det bör bli möjligt för socialtjänsten att använda sig av mellantvång
            för att ålägga föräldrar att genomgå beroendevård när deras beroendesjukdom
            skadar barnen. Vi utvecklar detta närmare i vår barnmotion.
          </p>
        </div>
        <div type="motSignatures">
          <list>
            <item xml:id="i-SFuSHGd41jVaGbVcANnSRG">
              Lina Nordquist (L)
            </item>
            <item xml:id="i-HWWXZPcRQjeLaottpuqE4G">
              Johan Pehrson (L)
            </item>
            <item xml:id="i-oMKoSVevrv2F2Z3UywK3m">
              Maria Nilsson (L)
            </item>
            <item xml:id="i-M9t2bGsirSfBrn1SqFuSmM">
              Gulan Avci (L)
            </item>
            <item xml:id="i-NiFjUgHQurP4kQN1GuwKdJ">
              Christer Nylander (L)
            </item>
            <item xml:id="i-UZDjYtKBGsS43ysSxBvwPP">
              Mats Persson (L)
            </item>
            <item xml:id="i-RzBrRoLoSk3osktZXAXspL">
              Allan Widman (L)
            </item>
          </list>
        </div>
      </div>
    </body>
  </text>
</TEI>
