<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00261">
  <teiHeader>
    <fileDesc>
      <titleStmt>
        <title>Rätt till teckenspråksundervisning</title>
        <author corresp="i-XZGrEDDqXZhywt6rtLaXaE">av Marianne Åhman (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätt till teckenspråksundervisning</title>
          <idno type="rdwebb">GZ02Ub261</idno>
          <rs type="number">Ub261</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub261/text</ref>
          <ref type="dokument_url_html">http://data.riksdagen.se/dokument/GZ02Ub261</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub261</ref>
          <ref type="doc">http://data.riksdagen.se/fil/183C159D-CF71-451F-B89E-C2CD78C27448</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XZGrEDDqXZhywt6rtLaXaE</idno>
            <name>Marianne Åhman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VVVXLR89fntzace9J3wMED" type="signed"/>
        <correspContext corresp="i-VVVXLR89fntzace9J3wMED">
          <note type="signatory" corresp="i-XZGrEDDqXZhywt6rtLaXaE"/>
        </correspContext>
        <correspAction xml:id="i-9WZWU816XNTRcknMmA1buN" type="numbering">
          <date when="2011-10-04"/>
        </correspAction>
        <correspAction xml:id="i-4mrWfRSFJDdZnPz5ondmRU" type="submission">
          <date when="2011-10-03"/>
        </correspAction>
        <correspAction xml:id="i-CHF1jn8o4LWzgaAzxYs3Zi" type="transfer">
          <date when="2011-10-03"/>
        </correspAction>
        <correspAction xml:id="i-SrZ7bsHNbHrubKzZp12nRY" type="assigned"/>
        <correspContext corresp="i-SrZ7bsHNbHrubKzZp12nRY">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U3CUSc99q1qR8Xno1p4ccw" type="motBody">
        <div xml:id="i-Nd51xNs9i8n4egN9Y8stt7" type="motProposal" subtype="förslag">
          <head xml:id="i-85gJ9f243odWvw5DJ8YwYu">
            Förslag till riksdagsbeslut
          </head>
          <p xml:id="i-FbikGJX774A4TjRkXRAHdR">
            Riksdagen tillkännager för regeringen som sin mening vad som
            anförs i motionen om att stärka hörselskadades lagliga rätt till
            teckenspråksundervisning.
          </p>
        </div>
        <div xml:id="i-UF3GeqZoQ8gvYXcLBxsNC3" type="motContent">
          <head xml:id="i-JXfKDVngvcBmZA38CGFMLn" type="h1">
            Motivering
          </head>
          <p xml:id="i-54sswjbbD3d2shtDuPNbJT">
            Alla barn och ungdomar har rätt att leva ett kvalitativt bra
            liv utifrån just sina förutsättningar. Sverige har antagit FN:s
            konvention om mänskliga rättigheter för personer med funktionsnedsättning.
            I konventionen fastslås att alla människor har lika värde och
            samma grundläggande rättigheter. Att alla människors behov är
            lika viktiga måste ligga till grund för hur samhället utformas.
            Våra gemensamma resurser måste därför användas på ett sätt som
            skapar lika möjligheter att delta i samhället.
          </p>
          <p xml:id="i-Wrm18of2KJS6hh5CE8HMt5">
            I konventionens artikel 24 slås det fast att människor med funktionsnedsättning
            inte får utestängas från det allmänna utbildningssystemet. Alla,
            särskilt barn med synskada, hörselskada, dövhet eller dövblindhet
            ska få undervisning på det sätt som är bäst för dem. Detta förutsätter
            att det finns lärare som både kan verka på, samt lära ut, teckenspråk
            samt punktskrift.
          </p>
          <p xml:id="i-EKvLK6rbbntB9EvEdwkSaQ">
            Över 10 000 barn och ungdomar mellan 0 och 20 år är döva eller
            hörselskadade i Sverige (Hörselskadades Riksförbunds statistik
            2007). Skador på hörsel upptäcks nu allt tidigare, inte minst
            sedan landstingen börjat med screening redan på BB. Möjlighet
            finns då att tidigt få ett så kallat cochleaimplantat (CI) inopererat.
          </p>
          <p xml:id="i-oMtAwR577HmJtFeo5FgD8">
            Att kunna teckenspråket flytande är centralt för att öka hörselskadades
            egenmakt. Det är en klar fördel exempelvis vid dålig ljudmiljö,
            om det saknas hörselteknisk utrusning, vid bad eller vid tillfällen
            då hörapparaten inte fungerar. Det är varken rimligt eller önskvärt
            att enbart lita till tekniska lösningar. Individen själv måste
            ges den valfrihet och de verktyg som krävs för att klara alla
            olika situationer i livet.
          </p>
          <p xml:id="i-QWgX4Z5kf8JHqJRgttPDsw">
            Under lång tid ansågs det centralt att hörselskadade barn i största
            möjliga mån skulle anpassa sig till den hörande miljön för att
            inte låsas in i en enspråkig värld av teckenspråk. Denna norm
            har sedan ifrågasatts i och med att förståelsen ökat för vad det
            innebär att vara tvåspråkig som hörselskadad eller döv. Barn med
            hörselnedsättningar behöver habilitering och stöd i skolan för
            att få en så bra start i livet som möjligt.
          </p>
          <p xml:id="i-Trm3BCVChkp8je6MR8qczs">
            Landstingen är idag skyldiga att erbjuda habilitering och hjälpmedel
            enligt hälso- och sjukvårdslagen. Kommunerna i sin tur är skyldiga
            att ge varje barn en så bra skolgång som möjligt utifrån sina
            behov enligt skollagen. Hänsyn ska tas till elever i behov av
            särskilt stöd.
          </p>
          <p xml:id="i-DkMxBLrzckvuj48bHcNYnS">
            Trots detta finns det många barn idag som går i integrerade klasser
            och inte får den teckenspråksundervisning som är en förutsättning
            för att få lika möjligheter att delta i samhällslivet. Detta kan
            bero på exempelvis brister i skolsituation i hemkommunen eller
            bristande lärarkompetens, det men kan också finnas negativa ekonomiska
            incitament. Bland annat av den anledningen tillsatte regeringen
            utredningen Med rätt att välja (SOU 2011:30) som lyfter fram vikten
            av att hörselskadade barn lär sig teckenspråk. I utredningen står
            att läsa att riksdagen 1981 beslutade om att officiellt erkänna
            teckenspråk som dövas modersmål och att erkänna dövas rätt till
            tvåspråkighet avseende teckenspråk och svenska språket.
          </p>
          <p xml:id="i-PEZqhEDxGFmEhugF1EsTbk">
            Teckenspråkets ställning och status var vid tiden för utredningen
            stark, men ännu inte reglerad i lagtext. Genom Sveriges ratificering
            av FN:s konvention om mänskliga rättigheter för personer med funktionsnedsättning
            2008 stärktes rätten till teckenspråk.
          </p>
          <p xml:id="i-Ru1NaZhiB5T6UXf3bjYMSj">
            Den 1 juli 2009 fick vi en ny språklag där det fastställs att
            vi har ett särskilt ansvar att skydda och främja det svenska teckenspråket.
            Lagen slår fast att den som är döv eller hörselskadad och den
            som av andra skäl har behov av teckenspråk ska ges möjlighet att
            lära sig, utveckla och använda svenska teckenspråket .
          </p>
          <p xml:id="i-SKkXBio94XWfzJbSRQLsZv">
            Språklagen begränsas dock av att endast vara en dispositiv ramlag
            och kan underordnas andra förordningar och lagar som innehåller
            bestämmelser som avviker från språklagen. Detta medför att språklagen
            inte erbjuder ett fullgott skydd för teckenspråk som en rättighet.
          </p>
          <p xml:id="i-9TpG7iURoQzX7jXoQyXdwF">
            Utredningen Med rätt att välja (SOU 2011:30) föreslår att teckenspråk
            jämställs med de nationella minoritetsspråken i skollagen och
            skolförordningen. Alla elever som har behov av teckenspråk ska
            ha rätt att få undervisning i ämnet. Utredningen går även så långt
            att man föreslår att grundskolans eller grundsärskolans elever
            ska erbjudas att följa specialskolans kursplaner och även ges
            möjlighet att ta in extern kompetens på området, antingen från
            annan kommun eller från staten som huvudman för specialskolan.
          </p>
          <p xml:id="i-PYCyM6y9P1z1y4tmwhsC56">
            Jag menar att oavsett vilken lösning som väljs för framtidens
            skola för barn med hörselnedsättning eller dövhet skall det finnas
            en laglig rätt till ett andra språk teckenspråket. Detta skulle
            stärka teckenspråkets status som minoritetsspråk, uppvärdera arbetet
            som utförs av lärare med teckenspråkskompetens och synliggöra
            vikten av att skolan erbjuder teckenspråk i undervisningen. Lagstadgad
            rätt till teckenspråk för hörselskadade skapar förutsättningar
            för en utbildning i världsklass och ökad individuell valfrihet.
            Detta bör riksdagen som sin mening ge regeringen till känna.
          </p>
        </div>
        <div xml:id="i-MUbk4AJymoYnyq4sXvsiWp" type="motSignatures">
          <list xml:id="i-SE4v1XHgsqJzmABJ3zqzRg">
            <item xml:id="i-WhfKUwFpqX8fvYsYY5kUvX" who="i-XZGrEDDqXZhywt6rtLaXaE">
              Marianne Åhman (FP)
            </item>
          </list>
        </div>
      </div>
    </body>
  </text>
</TEI>
