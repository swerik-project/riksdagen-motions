<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00515">
  <teiHeader>
    <fileDesc>
      <titleStmt>
        <title>Infrastruktur för bättre tillväxt och miljö</title>
        <author corresp="i-PzNviXpYSimQsvSkF9CmDz">av Thomas Östros m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur för bättre tillväxt och miljö</title>
          <idno type="rdwebb">GV02T515</idno>
          <rs type="number">T515</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T515/text</ref>
          <ref type="dokument_url_html">http://data.riksdagen.se/dokument/GV02T515</ref>
          <ref type="dokumentstatus_url_xml">http://data.riksdagen.se/dokumentstatus/GV02T515</ref>
          <ref type="doc">http://data.riksdagen.se/fil/4D5DDFD0-E15E-437A-A257-C00A29181ECA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VkgCZCfoAga9JDLAtq7rRZ</idno>
            <name>Agneta Gille</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FWGPPxcLZRFDrb58TQhLuJ</idno>
            <name>Mats Berglind</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FdoD219QSnSV59bQLxhamx</idno>
            <name>Tone Tingsgård</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sxd4mjmEEM3MwgAqoXWG71" type="signed"/>
        <correspContext corresp="i-Sxd4mjmEEM3MwgAqoXWG71">
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-VkgCZCfoAga9JDLAtq7rRZ"/>
          <note type="signatory" corresp="i-FWGPPxcLZRFDrb58TQhLuJ"/>
          <note type="signatory" corresp="i-FdoD219QSnSV59bQLxhamx"/>
        </correspContext>
        <correspAction xml:id="i-73vP4GKvrN5V45K7Kh6zJv" type="referral">
          <date when="2007-10-16"/>
        </correspAction>
        <correspAction xml:id="i-VfAyhHgkPSQ37MFCXyEeEC" type="dismissal">
          <date when="2007-10-16"/>
        </correspAction>
        <correspAction xml:id="i-3btc6QeYMydG4xLdtZpURN" type="numbering">
          <date when="2007-10-09"/>
        </correspAction>
        <correspAction xml:id="i-Ae2KoA1gK31c6rDe2Gpe9B" type="submission">
          <date when="2007-10-05"/>
        </correspAction>
        <correspAction xml:id="i-H8icWsEfb57z7sqCpBELwA" type="transfer">
          <date when="2007-10-04"/>
        </correspAction>
        <correspAction xml:id="i-V8GabqxYvwkWXNk5rWyfZc" type="assigned"/>
        <correspContext corresp="i-V8GabqxYvwkWXNk5rWyfZc">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8wLJVVip58KXpCSsFE4twW" type="motBody">
        <div xml:id="i-6bXCM72n2gLxHZWacirBof" type="motProposal" subtype="förslag">
          <head xml:id="i-AJpokDaiBv9rsNskUzjZeG">
            Förslag till riksdagsbeslut
          </head>
          <list xml:id="i-MyqRwEFYW9egq6g4X36nNb" style="ol">
            <item xml:id="i-QCCx1spRDwFePwUYKFcWL">
              Riksdagen tillkännager för regeringen som sin mening vad som
              anförs i motionen om statens ansvar för finansiering av det nationella
              infrastrukturnätet.
            </item>
            <item xml:id="i-TazYh1g9EuEocrEUBdgVop">
              Riksdagen tillkännager för regeringen som sin mening vad som
              anförs i motionen om att regionkommuner och primärkommuner ska
              samverka med de statliga verken för att inom infrastruktur- och
              kommunikationsplanering uppnå en systemsyn.
            </item>
            <item xml:id="i-Q4Mj94UbUFa5aoVaaJsmuE">
              Riksdagen tillkännager för regeringen som sin mening vad som
              anförs i motionen om Arlandabanan.
            </item>
            <item xml:id="i-6N8N6chFmriR6j5qfrv7bz">
              Riksdagen tillkännager för regeringen som sin mening vad som
              anförs i motionen om att miljöhänsynen måste väga tyngre vid framtidens
              val mellan infrastruktursatsningar och vid val av transportmedel.
            </item>
            <item xml:id="i-N4Rwt3ox6vLfdtCCpDUoe4">
              Riksdagen tillkännager för regeringen som sin mening vad som
              anförs i motionen om att järnvägsinvesteringar till dubbelspår
              på Ostkustbanan och på Dalabanan genom Uppsala län är mycket angelägna
              för en utbyggd miljövänlig tågtrafik.
            </item>
            <item xml:id="i-7X7shb9xJztJB6oPLP13zu">
              Riksdagen tillkännager för regeringen som sin mening vad som
              anförs i motionen om att väginvesteringar på vägarna 288, 70 och
              67 inom Uppsala län är mycket angelägna för att minska olyckor
              och undanröja besvärande flaskhalsar för tillväxt.
            </item>
            <item xml:id="i-Sfk4CJTPTKTm7nq6EgK4PH">
              Riksdagen tillkännager för regeringen som sin mening vad som
              anförs i motionen om att Hargs hamns potential bör utnyttjas bättre
              genom investeringar i farledsförbättringar.
            </item>
            <item xml:id="i-LgNLd9mCSP8pZNXy6hMV4R">
              Riksdagen tillkännager för regeringen som sin mening vad som
              anförs i motionen om att Arlandas ställning som landets internationella
              storflygplats ska stärkas.
            </item>
          </list>
        </div>
        <div xml:id="i-XoXy7HtJHX7y4pNeDDxkt7" type="motContent">
          <head xml:id="i-atjcrDrKCspi5xBoFdFfq" type="h1">
            Motivering
          </head>
          <p xml:id="i-x5ux4C1N5qCMSVHMRNi1e">
            Socialdemokratin är en frihetsrörelse. En god infrastruktur är
            nödvändig för att öka människors frihet. Med hjälp av goda kommunikationer
            kan många fler människor finna ett gott liv där boende, studier,
            arbete och fritid kan kombineras inom en större geografi med ett
            större utbud i alla avseenden. Detta är den ideologiska grunden
            för de förslag vi lägger i denna motion.
          </p>
          <p xml:id="i-YHPnmkstBGNPbyAMiFfzsg">
            Goda kommunikationer bidrar till en högre tillväxt eftersom fler
            människor kan nå ett arbete eller studier inom en större region.
            Ett ökat utbud av sysselsättning ger den enskilde fler möjligheter
            till jobb, vilket ökar rörligheten på arbetsmarknaden. Omvänt
            kan företagens behov av arbetskraft bättre tillgodoses vilket
            minskar risken för hämmande flaskhalsar i produktionen av varor
            och tjänster. Tillväxt främjas av god infrastruktur.
          </p>
          <p xml:id="i-4VTLMA3hSQncGqPzF6EGEf">
            Miljömålen kräver att transportsektorn ställs om. Den framtida
            infrastrukturen måste i hög grad ställas under hårda miljörestriktioner.
            Flyget måste ersättas av tåg i större utsträckning. Transporter
            av gods på väg måste flyttas över på järnväg och till sjöfart.
            En god och modern infrastruktur är nödvändig för en bättre miljö.
          </p>
          <head xml:id="i-Xv84UB7oS7vMTMKMqpbDts" type="h2">
            Vem har ansvaret?
          </head>
          <p xml:id="i-F1MpSuNy8gekoujNdQPHBP">
            Infrastruktur är långsiktig både i tid och i rum. I ett litet
            land som Sverige är det därför självklart att staten ska ha huvudansvaret
            för utbyggnad av det nationella nätet av vägar, järnvägar, flygplatser
            och hamnar. Alliansregeringen har allvarligt sviktat på denna
            avgörande punkt. Schabblet kring Citybanan i Stockholm är avslöjande.
            Först går alliansens partiledare ut och stoppar detta landets
            nödvändigaste infrastruktursatsning. När väl de insett sitt misstag
            sviker de statens självklara finansieringsansvar. De tvingar in
            länen runt Stockholm i en process kring medfinansiering som är
            betänklig ur en rad aspekter .
          </p>
          <head xml:id="i-AKYTHo99dRAPVaSs2Uwxbv" type="h2">
            Samverkan och samplanering
          </head>
          <p xml:id="i-C7iafjsSSpEggbEBiGnxyc">
            När detta statliga huvudansvar väl är fastlagt finns självfallet
            ett stort ömsesidigt intresse av att statens myndigheter på området
            utvecklar ett nära samarbete och samverkan med de regionala och
            lokala intressenterna. Det nationella infrastrukturnätet kompletteras
            av det regionala och lokala varför samplanering är ett måste.
            Det är viktigt att en systemsyn präglar all planering, både av
            den hårda infrastrukturen och av det mjuka innehåll av olika kommunikationssystem
            som ska förflytta människor och gods. De steg som tagits genom
            att samverkansorganen/regionförbunden i län som bildat sådana
            numera har ansvaret att anta länstransportplaner är bra. Med bildandet
            av Regionkommuner enligt Ansvarskommitténs förslag, vilket överensstämmer
            med den ställning och det ansvar som Region Skåne och Västra Götalandsregionen
            har, blir samverkan statregion både naturligare och kraftfullare.
            Den större geografin och den större finansiella styrkan hos stora
            regionkommuner gör att mötet mellan det nationella ansvaret och
            de regionala/lokala blir mer jämställt och hållbart över tid.
          </p>
          <head xml:id="i-7goGFueqA4QqevTnZv5Rz4" type="h2">
            Infrastrukturbehov i Uppsala län
          </head>
          <p xml:id="i-Pt3iasctHaBNh71EcTVsvX">
            Uppsala län med sitt geografiska läge är starkt beroende av goda
            kommunikationer. Närheten till Stockholmsregionen gör att pendlingsströmmar
            i båda riktningarna är mycket omfattande. Även pendlingen till
            Västerås och Gävle är stor och dubbelriktad. Inom länet är den
            dagliga pendlingen med Uppsala som nav betydande i alla stråk;
            Östhammar, Österbybruk, Tierp, Östervåla, Heby, Enköping, Bålsta
            och Knivsta. Inom ramen för trafikhuvudmannen, Upplands Lokaltrafik,
            UL, har sedan starten 1978 ett omfattande busslinjenät byggts
            upp och utvecklats på ett bra sätt. UL har sedan 1991 också bedrivit
            inomregional tågtrafik på sträckan UppsalaTierp, Upptåget. Denna
            trafik utvidgades 2006 till Gävle och via Arlanda till Upplands
            Väsby genom samarbete med X-Trafik och Stockholms Lokaltrafik.
            Antalet passagerare är efter ett år så betydande att kapacitetsbrist
            uppstått på de mest frekventa avgångarna. Detta är i sig glädjande
            tecken på att tåg kan konkurrera med bil och buss och kan dra
            till sig nya resenärer som utnyttjar de möjligheter som detta
            Upptåg skapat. Miljöeffekten av detta är uppenbar. Vid trafikeringen
            av Arlanda har det faktum att denna tågstation är privatägd varit
            ett stort hinder. Det gynnar inte den systemsyn som är så nödvändig
            i kollektivtrafiken.
          </p>
          <head xml:id="i-8F2pK8xfanDtvxoKCQ1J2C" type="h3">
            Järnvägar
          </head>
          <p xml:id="i-RZov6R1vv5mdC2EF45VkZ">
            Inom Uppsala län återstår för en fortsatt framgångsrik utbyggnad
            av tågtrafiken att de enkelspårsträckor som återstår på Ostkustbanan
            snarast byggs ut till dubbelspår. De två som återstår är genom
            Gamla Uppsala och sträckan SkutskärFuruvik. Behovet av att på
            Dalabanan förbättra möjligheterna till tågpendling UppsalaHebySala
            är stort. För att detta ska bli möjligt med en god standard och
            attraktiva tidtabeller krävs helst dubbelspår men åtminstone mötesspår
            på längre sträckor. Den tredje järnvägssträckan som berör vårt
            län är Mälarbanan som inom länet har fullgod standard efter den
            omfattande investering som genomfördes under 1990-talet. Problemen
            på Mälarbanan är infarten till Stockholm från Kallhäll till Tomteboda
            där många Mälarbanetåg blir försenade p.g.a. bristande spårkapacitet.
            Det finns också brist på tågkapacitet hos SJ som gör att många
            pendlare från Enköping och Bålsta tvingas stå hela resan.
          </p>
          <head xml:id="i-31hS3BqF2nmQTS15J7HJa4" type="h3">
            Vägar
          </head>
          <p xml:id="i-PFcQwiUZVFFwhhU8g14nQe">
            När den nya E 4:an mellan Uppsala och Mehedeby invigs med motorvägsstandard
            i oktober 2007 är ett gammalt och stort problem med framkomlighet
            och olyckor borta. Arbetet är nu påbörjat på den andra Europavägen,
            E 18, på sträckan EnköpingSagån, vilken likaledes under lång tid
            behövt en standardhöjning. Arbetet blir klart år 2010. Den viktigaste
            väginvesteringen är därefter väg 288 mellan Uppsala och Östhammar.
            Den är idag hårt belastad av en ökad trafikvolym som vägen inte
            har kapacitet för. Det innebär många olyckor, sänkta hastigheter
            och vägen är en besvärande flaskhals för människor och företag
            i Östhammars kommun. Landstinget och berörda kommuner har förklarat
            sig beredda att låna ut pengar till Vägverket för den första etappen,
            vilket görs motvilligt av principiella skäl, men det visar hur
            angelägen investeringen är. Andra väginvesteringar med hög angelägenhetsgrad
            inom länet är väg 70 mellan Enköping och Sala samt väg 67 TärnsjöStingtorpet.
          </p>
          <head xml:id="i-FgS3i69WsmX3PYhG2VZkJo" type="h3">
            Hamnar
          </head>
          <p xml:id="i-7QwWQ4CEBEwy6ihc19J6uG">
            Uppsala län har en utmärkt djuphamn i Hargs hamn vars huvudägare
            är Östhammars kommun. Huvudsaklig verksamhet är import och export
            av bulkgods. Hamnen har större potential som skulle kunna utnyttjas
            om Sjöfartsverket gjorde vissa förbättringar i farleden. Sjöfarten
            på Mälaren skulle kunna utvecklas till fördel för miljön om Södertälje
            kanal och sluss byggdes om för större kapacitet.
          </p>
          <head xml:id="i-YqCjVKW74CcdsynUMP4wB" type="h3">
            Flyg
          </head>
          <p xml:id="i-YDnTjQ4w2USMKsVQT7siV9">
            Sveriges internationella flygplats Arlanda måste prioriteras
            i utvecklingen för att kunna behålla sin attraktivitet för långa
            internationella flyglinjer med direktavgångar från Arlanda. Lokala
            flygplatsers etablering och utveckling måste ske i samklang med
            att Arlanda värnas.
          </p>
          <head xml:id="i-9SnaTTLZ8CChZX8gB8fE1f" type="h2">
            Miljöhänsynen ska styra
          </head>
          <p xml:id="i-9zZfKYZuP6qSv3EVjrmrES">
            De goda effekterna av en högtstående infrastruktur i form av
            snabba restider, hög komfort, billigt bränsle har erhållits med
            begränsad hänsyn till miljöeffekterna. Utsläppen från biltrafikens
            bensin- och dieseldrivna motorer, sjukdomsalstrande partiklar
            från slitage av vägar, däck och bilar, det buller som skräpar
            ner livsrummet kan inte fortsätta. Restriktioner måste skärpas
            när det gäller fordonens drivmedel. Politikens roll är att bestämma
            gränserna och fastställa miljömål. Forskningens och producenternas
            ansvar är att hitta de tekniska lösningarna.
          </p>
          <p xml:id="i-HWhswtTeXFtWn8Ar3MPG51">
            I valet av transportmedel ska de med gynnsammare miljöpåverkan
            ha företräde. Hur kostnaderna ska fördelas mellan konsumenten/resenären
            och samhället är en politisk fråga. Det viktiga är att miljöhänsynen
            får en tyngre vikt i avvägningen i framtiden än som hittills varit
            fallet.
          </p>
          <p xml:id="i-VWwu48KbCQjDajHP2dUMYf">
            Vi föreslår mot bakgrund av det ovan anförda att riksdagen som
            sin mening ger regeringen tillkänna:
          </p>
          <list xml:id="i-Cx8QiiRg4D4TLoLUPkXMCn" style="ol">
            <item xml:id="i-Pc2DBHkToDqqFa7eMV7Yzv">
              Staten har ansvaret för finansiering av det nationella infrastrukturnätet.
            </item>
            <item xml:id="i-BX2TemYmGQ2EJBuDup6qvy">
              Regionkommuner och primärkommuner ska samverka med de statliga
              verken för att inom infrastruktur- och kommunikationsplanering
              uppnå en systemsyn.
            </item>
            <item xml:id="i-CgFU34jeqLL3aHEvpzsrfd">
              Staten bör omförhandla avtalet om Arlandabanan så att Arlanda
              kan inordnas i tågtrafiksystemet nationellt och regionalt.
            </item>
            <item xml:id="i-LqoivcoPZKeviF6dPcSgFC">
              Miljöhänsynen måste väga tyngre vid framtidens val mellan infrastruktursatsningar
              och vid val av transportmedel.
            </item>
            <item xml:id="i-YGM9WYp7mKVkANznQTBbC4">
              Järnvägsinvesteringar till dubbelspår på Ostkustbanan och på
              Dalabanan genom Uppsala län är mycket angelägna för en utbyggd
              miljövänlig tågtrafik.
            </item>
            <item xml:id="i-QtwtArhTmHsobEm1ibdMFp">
              Väginvesteringar på vägarna 288, 70 och 67 inom Uppsala län är
              mycket angelägna för att minska olyckor och undanröja besvärande
              flaskhalsar för tillväxt.
            </item>
            <item xml:id="i-VsY6sXuvVrLBfRmLGbpQLc">
              Hargs hamns potential bör utnyttjas bättre genom investeringar
              i farledsförbättringar.
            </item>
            <item xml:id="i-PK5BwazSgSfLGkgUNhFF3T">
              Arlandas ställning som landets internationella storflygplats
              ska stärkas.
            </item>
          </list>
        </div>
        <div xml:id="i-3wJzA3iq8Un6qKxYBYbEsU" type="signatureBlock">
          <list xml:id="i-2ippj7Gu2WBNGo9epU4VA7">
            <item xml:id="i-Njd6EV8nLg2d2xuJHi5B64" who="i-PzNviXpYSimQsvSkF9CmDz" type="signature">
              Thomas Östros (s)
            </item>
            <item xml:id="i-Mr6Udicpp59i9sPLrQi9nf" who="i-VkgCZCfoAga9JDLAtq7rRZ" type="signature">
              Agneta Gille (s)
            </item>
            <item xml:id="i-WC4ppkTYcW3d5ojhG7rvhs" who="i-FWGPPxcLZRFDrb58TQhLuJ" type="signature">
              Mats Berglind (s)
            </item>
            <item xml:id="i-JpJVGNAEqgsqqJZw58t8C9" who="i-FdoD219QSnSV59bQLxhamx" type="signature">
              Tone Tingsgård (s)
            </item>
          </list>
        </div>
      </div>
    </body>
  </text>
</TEI>
