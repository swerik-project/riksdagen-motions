<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_391/mot_200405_MJ_391-0001.pdf"/>
      <pb facs="riksdagen-motions-pdf/data/200405/mot_200405_MJ_391/mot_200405_MJ_391-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            vC$ Kommittémotion
          </p>
          <p>
            Motion till riksdagen 2004/05:MJ391 RE av Kjell-Erik Karlsson
            m.fl. (v)
          </p>
          <p>
            Miljökvalitetsnormer
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att Miljöbalkskommittén bör få tilläggsdirektiv
            för att utreda hur uppfyllandet av miljökvalitetsnormerna skall
            förhålla sig till annan form av lagstiftning — i syfte att dels
            klara miljökvalitetsnormerna, dels underlätta för länsstyrelser
            och kommuner vid handläggning av planeringsärenden. 2. Riksdagen
            tillkännager för regeringen som sin mening vad i motionen anförs
            om att de åtgärdsprogram som tagits fram för att klara miljökvalitetsnormerna
            i Stockholm och Göteborg med avseende på kväveoxid och partiklar
            snarast verkställs så att de
          </p>
          <p>
            fastställda tidsgränserna inte överskrids.
          </p>
          <p>
            Miljökvalitetsnormer
          </p>
          <p>
            Miljökvalitetsnormer (MKN) är ett juridiskt styrmedel som regleras
            i 5 kap., miljöbalken. Normer kan meddelas av regeringen i förebyggande
            syfte eller för att åtgärda befintliga miljöproblem, för att de
            svenska miljökvalitetsmålen ska uppnås eller för att kunna genomföra
            EG-direktiv. Idag finns miljökvalitetsnormer för kvävedioxid,
            kväveoxider, svaveldioxid, kolmonoxid, bly, bensen och partiklar
            (PM10) i utomhusluft samt för olika parametrar i fisk- och musselvatten.
            De nivåer som en miljökvalitetsnorm anger får inte över- eller
            underskridas efter ett visst fastställt datum. Själva fastställandet
            av halten på en miljökvalitetsnorm ska enbart göras utifrån kunskap
            om vad människan och naturen tål.
          </p>
          <p>
            Detta innebär att hänsyn inte får tas till om det är ekonomiskt
            eller tekniskt möjligt att
          </p>
          <pb facs="riksdagen-motions-pdf/data/200405/mot_200405_MJ_391/mot_200405_MJ_391-0002.pdf"/>
          <p>
            uppfylla normen eller inte. Sådan hänsyn kan däremot vara av
            betydelse för vilka åtgärder som ska vidtas samt vid vilken tidpunkt
            normen skall vara uppfylld. Bestämmelserna om miljökvalitetsnormer
            infördes i samband med att miljöbalken trädde i kraft den 1 januari
            1999. Miljökvalitetsnormer är med andra ord ett relativt nytt
            styrmedel i svensk miljörätt och det är inte alltid klart vad
            som gäller vid tillämpningen
          </p>
          <p>
            av bestämmelserna.
          </p>
          <p>
            Miljökvalitetsnormer måste uppfyllas
          </p>
          <p>
            För att uppnå eller bibehålla en viss miljökvalitet räcker det
            inte att meddela miljökvalitetsnormer — myndigheter och kommuner
            måste även se till att de kan uppfyllas. Eftersom verksamheter
            ska bedrivas så att miljökvalitetsnormerna uppfylls, kan myndigheter
            och kommuner vid behov komma att ompröva tillstånd och villkor
            för tillstånd. I myndigheters och kommuners planeringsarbete är
            det framförallt den långsiktiga planeringen som får betydelse
            för uppfyllandet av miljökvalitetsnormerna. Det gäller till exempel
            miljökvalitetsnormer för luftkvalitet. Om det behövs ska åtgärdsprogram
            upprättas. Ett åtgärdsprogram kan omfatta alla typer av verksamheter
            som påverkar de förorenings- eller störningsnivåer som miljökvalitetsnormen
            avser, alltså även verksamhet som inte är tillståndspliktig. I
            praktiken kan ett åtgärdsprogram exempelvis riktas in på att styra
            om vägtrafiken från vissa gator där kvävedioxidhalten överstiger
            normen, och/eller uppmuntra till bättre
          </p>
          <p>
            nyttjande av kollektivtrafiken eller andra mer miljövänliga transportslag.
          </p>
          <p>
            Miljökvalitetsnormer och annan lagstiftning
          </p>
          <p>
            Från och med 1 januari 2005 måste Sverige utifrån EU-direktiv
            klara miljökvalitetshormerna (MKN) för kvävedioxid. Från den 1
            januari 2006 gäller MKN för partiklar. För att klara dessa mål
            krävs stora förändringar, särskilt vad gäller infrastrukturplaneringen
            i storstadsregionerna. Regeringen har uppdragit till länsstyrelserna
            i Västra Götalands län och i Stockholms län att komma in med förslag
            till åtgärdsprogram i syfte att kunna klara MKN för kvävedioxid
            och partiklar. I förslagen tar länsstyrelserna upp en hel del
            åtgärder, som exempelvis införandet av trängselavgifter, kilometerskatt
            och differentierade hamnavgifter för att minska utsläpp
          </p>
          <p>
            från sjöfarten.
          </p>
          <p>
            MOT 200405 MJ 391.doc/RE 2004-10-03
          </p>
          <pb facs="riksdagen-motions-pdf/data/200405/mot_200405_MJ_391/mot_200405_MJ_391-0003.pdf"/>
          <p>
            Från flera håll har det uttryckts en stark frustration kring
            att tydliga riktlinjer kring hur exempelvis infrastrukturplaneringen
            ska förhålla sig till miljökvalitetsnormer och att åtgärdsprogrammen
            saknas. Det finns tydliga brister i det stöd som länsstyrelser
            och kommuner har från regering och departement för att underlätta
            arbetet med hur miljökvalitetsnormerna ska kunna uppfyllas. Miljökvalitetsnormerna
            innebär att hälso- och miljöfrågor får en ökad tyngd, vilket är
            mycket positivt. Det ska inte kunna gå att bortse från effekter
            på hälsa och miljö vid planering. Samtidigt innebär kraven på
            att leva upp till miljökvalitetshormerna komplicerade beslut och
            processer. Om miljökvalitetsnormer riskerar att överträdas kan
            infrastrukturprojekt och annan exploatering komma att stoppas.
            Alternativet skulle annars vara att Sverige inte klarar kraven
            enligt EU-direktivet. Problemet hittills är att det vid beslut
            kring flera projekt visat sig att miljökvalitetsnormerna redan
            överstigits. Ännu så länge har inga beslut tagits för att stoppa
            viss exploatering p.g.a. att miljökvalitetsnormerna har överskridits.
            Vänsterpartiet anser att Miljöbalkskommittén ska få tilläggsdirektiv
            för att utreda hur uppfyllandet av miljökvalitetsnormerna ska
            förhålla sig till annan form av lagstiftning i syfte att dels
            klara miljökvalitetsnormerna och dels underlätta för länsstyrelser
            och kommuner vid handläggning av planeringsärenden. Detta ska
            ges regeringen till känna. Samtidigt ska det dock inte råda någon
            tvivel om att beslutade och fastslagna miljökvalitetsnormer ska
            uppnås. Parallellt med kompletterande utredningsarbete ska arbetet
            fortsätta med att uppfylla fastslagna miljökvalitetsnormer. Regeringen
            bereder för närvarande de åtgärdsprogram som rör Stockholm och
            Göteborg med avseende på partiklar och kväveoxid. Det är inom
            en snar framtid som normerna ska vara uppnådda. Det är synnerligen
            angeläget att de åtgärdsprogram som tagits fram för att klara
            miljökvalitetsnormerna i Stockholm och Göteborg med avseende på
            kväveoxid och partiklar snarast verkställs så de fastställda tidsgränserna
          </p>
          <p>
            inte överskrids. Detta bör riksdagen som sin mening ge regeringen
            till känna.
          </p>
          <p>
            MOT 200405 MJ 391.doc/RE 2004-10-03
          </p>
          <pb facs="riksdagen-motions-pdf/data/200405/mot_200405_MJ_391/mot_200405_MJ_391-0004.pdf"/>
          <p>
            Stockholm den 30 september 2004
          </p>
          <p>
            Kjell-Erik Karlsson (v)
          </p>
          <p>
            Owe Hellberg (v) Sten Lundström (v)
          </p>
          <p>
            Sven-Erik Sjöstrand (v) Karin Svensson Smith (v)
          </p>
          <p>
            Karin Thorborg (v)
          </p>
          <p>
            MOT 200405 MJ 391.doc/RE 2004-10-03
          </p>
        </div>
      </div>
    </body>
  </text>
</TEI>
