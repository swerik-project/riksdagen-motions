<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0394/mot_200203_MJ_0394-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ394 pnr: c506
          </p>
          <p>
            Motion till riksdagen 2002/03:MJ394
          </p>
          <p>
            av Lena Ek m.fl. (c)
          </p>
          <p>
            Nationell strategi rörande dricksvattenkraft
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en nationell strategi för tillgång till rent dricksvatten.
          </p>
          <p>
            Motivering
          </p>
          <p>
            Sammantaget finns flera anledningar att oroa sig för dricksvattenkvaliteten
            i Sverige under kommande år. Forskningsbehovet är stort på många
            områden, t ex skydd av vatten, vattentillgången över huvud taget,
            reningsmetoder, hot mot vattenkvaliteten och påverkan av naturliga
            gifter i orter där dricksvatten utvinns ur sjövatten. Dricksvatten
            är nödvändigt för människans överlevnad. I Sverige är vi bortskämda
            med dricksvatten av hög kvalitet och tillgång till vatten i stort
            sett i obegränsad mängd. Så ser det inte ut i andra delar av världen.
            Tillgången till rent vatten kommer att bli en av de stora konfliktfrågorna
            i framtiden och kanske t o m orsaka krig. Vattentillgångar förstörs
            av utsläpp av farliga ämnen liksom av allmän miljöförstöring.
            Snabb tillväxt av t ex blågröna alger i nordiska vatten skapar
            också gifthalter som inte är nyttiga vare sig för människor eller
            djur. Världen slösar också med vatten i otrolig mängd. I Sverige
            tillåter vi spolning av toaletter med rent dricksvatten också
            i nybyggda bostäder. Kina lider både av en accelererande vattenbrist
            och en grov miljöförstöring som förstör vattnet. I Östeuropa ger
            miljöförstöringen kontinuerligt sämre vatten. I stora delar av
            Västeuropa har övergödning i lantbruket medfört att dricksvatten
            inte bör ges till barn under två år. I USA kloreras vatten i de
            stora städerna till en nivå som inte skulle accepteras i svenska
            badhus. Senast har ökningen av blågröna alger i Mälaren medfört
            att alggiftet microcystin påträffats i Stockholms dricksvatten.
            Det naturliga alggiftet microcystin kan ge magbesvär, influensaliknande
            symptom och leverskador,
          </p>
          <pb facs="riksdagen-motions-pdf/data/200203/mot_200203_MJ_0394/mot_200203_MJ_0394-0002.pdf"/>
          <p>
            2002/03:MJ394
          </p>
          <p>
            10
          </p>
          <p>
            medan längre tids utsatthet kan bidra till tumörbildning. De
            halter som påträffats ligger under WHO:s gränsvärden men är ändå
            inte bra. Frågan är också om man kan vänta sig en försämring av
            värdena under kommande år. Det faktum att algerna nu påträffas
            på större djup än tidigare i Mälaren gör att rågan är befogad.
            Det har också tidvis funnits stora mängder av kiselalger i Stockholmsvattnet,
            något som ger vattnet dålig lukt och smak. Enligt Livsmedelsverkets
            studie i fyra vattenverk klarar idag ingen ordinarie reningsmetod
            att helt få bort alggifter i blommande vatten. Naturlig rening
            av grundvatten sker i våra stora grusåsar, men de är ontinuerligt
            hotade av exploatering för utvinning av naturgrus. Det borde mot
            bakgrund av detta göras en samlad nationell analys av hoten mot
            framtida tillgång till dricksvatten liksom vattenkvaliteten. Ett
            bra sätt att å samlad kunskap och en genomgång av åtgärdsbehov
            är att regeringen utarbetar en nationell strategi för tillgång
            till rent dricksvatten.
          </p>
          <p>
            Stockholm den 20 oktober 2002
          </p>
          <p>
            Lena Ek (c)
          </p>
          <p>
            Lars-Ivar Ericson (c) Roger Karlsson (c)
          </p>
        </div>
      </div>
    </body>
  </text>
</TEI>
