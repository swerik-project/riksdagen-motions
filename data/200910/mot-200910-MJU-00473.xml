<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00473">
  <teiHeader>
    <fileDesc>
      <titleStmt>
        <title>Utgiftsområde 20 Allmän miljö- och naturvård</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 20 Allmän miljö- och naturvård</title>
          <idno type="rdwebb">GX02MJ473</idno>
          <rs type="number">MJ473</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ473/text</ref>
          <ref type="dokument_url_html">http://data.riksdagen.se/dokument/GX02MJ473</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ473</ref>
          <ref type="doc">http://data.riksdagen.se/fil/C5751771-1B63-4CCA-9FE5-1CBD29F9E0D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WzQ6FfXcXWoMvJL7mwUdqf" type="signed"/>
        <correspContext corresp="i-WzQ6FfXcXWoMvJL7mwUdqf">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-J274JaE9CX2AuJXSMMX8mz" type="numbering">
          <date when="2009-10-08"/>
        </correspAction>
        <correspAction xml:id="i-3zjnEACYPJNqwG2Uaoy9HR" type="submission">
          <date when="2009-10-06"/>
        </correspAction>
        <correspAction xml:id="i-PjHyNUg8icrdNj9eHfLrQF" type="transfer">
          <date when="2009-10-06"/>
        </correspAction>
        <correspAction xml:id="i-5CJFXMxwakNUSQdDBz7qCX" type="assigned"/>
        <correspContext corresp="i-5CJFXMxwakNUSQdDBz7qCX">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9kfhPz5jccsNRx7hU2mq9t" type="motBody">
        <div xml:id="i-Pa9PtbxT2HaNUTC9Cam958" type="motProposal" subtype="förslag">
          <head xml:id="i-Pkm2RkPyMe5D9F8KA7kvyN">
            Förslag till riksdagsbeslut
          </head>
          <list xml:id="i-MkMcXLRQVpZ3N1fBmPSnnz" style="ol">
            <item xml:id="i-TjAE8vYSJydpFHxQ3vm1yQ">
              Riksdagen anvisar med följande ändringar i förhållande till regeringens
              förslag anslagen under utgiftsområde 20 Allmän miljö- och naturvård
              enligt uppställning:
            </item>
          </list>
          <table xml:id="i-FissCqLy31CUq7t4Mp4ink">
            <row xml:id="i-Dtsx2bBCG4kGCAc6XXbSwa">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslags­förändring
              </cell>
            </row>
            <row xml:id="i-3K5y9K22t4dWQjUtvizGcb">
              <cell>
                1:1 Naturvårdsverket; Klimp, klimat- och investeringsprogram
                med biogassatsning
              </cell>
              <cell>
                349 143
              </cell>
              <cell>
                +250 000
              </cell>
            </row>
            <row xml:id="i-FexVDh4D8PdnXLJutFMHAk">
              <cell>
                1:3 Åtgärder för biologisk mångfald
              </cell>
              <cell>
                1 777 297
              </cell>
              <cell>
                +50 000
              </cell>
            </row>
            <row xml:id="i-9oeXGwwDSm4qrQgMeraXMZ">
              <cell>
                1:6 Kemikalieinspektionen
              </cell>
              <cell>
                163 854
              </cell>
              <cell>
                +5 000
              </cell>
            </row>
            <row xml:id="i-VZ7XTvbqgXhEnuFCyyfZWn">
              <cell>
                1:15 Hållbara städer
              </cell>
              <cell>
                200 000
              </cell>
              <cell>
                200 000
              </cell>
            </row>
            <row xml:id="i-28SRVM2JeYFvHiDZYKcp3T">
              <cell>
                Nytt anslag; Miljövänligare fordonspark
              </cell>
              <cell>
                0
              </cell>
              <cell>
                +200 000
              </cell>
            </row>
            <row xml:id="i-Bpca9LfaxtQVYgE6PvjGeA">
              <cell>
                Summa
              </cell>
              <cell>
                5 244 593
              </cell>
              <cell>
                +305 000
              </cell>
            </row>
          </table>
          <list xml:id="i-3QaNrjc4Xtctbd55VEc8Yw" style="ol">
            <item xml:id="i-RVqipusVb1fUZ6QTMD38es">
              Riksdagen tillkännager för regeringen som sin mening vad som
              anförs i motionen om behovet av klimatinvesteringsprogram.
            </item>
            <item xml:id="i-zL7cxqw6PmZ7uWLBNEuCo">
              Riksdagen tillkännager för regeringen som sin mening vad som
              anförs i motionen om åtgärder för biologisk mångfald.
            </item>
            <item xml:id="i-Ncsu9HmMfkeDHSBUXSVx14">
              Riksdagen tillkännager för regeringen som sin mening vad som
              anförs i motionen om bevarandet av rovdjuren.
            </item>
            <item xml:id="i-C9TsHEQi1dm2M5qxtR2cVy">
              Riksdagen tillkännager för regeringen som sin mening vad som
              anförs i motionen om de svenska miljökvalitetsmålen.
            </item>
            <item xml:id="i-7StrxNjWFC8242aWRSGggp">
              Riksdagen tillkännager för regeringen som sin mening vad som
              anförs i motionen om Kemikalieinspektionens tillsyn.
            </item>
            <item xml:id="i-GECg47CTFoD5JJjWygpa1e">
              Riksdagen tillkännager för regeringen som sin mening vad som
              anförs i motionen om behovet av en miljövänligare fordonspark
              och ny bilskrotningspremie.
            </item>
            <item xml:id="i-XtPVxGqAdrYrqkrNZyqQUB">
              Riksdagen tillkännager för regeringen som sin mening vad som
              anförs i motionen om behovet av stöd för efterkonvertering av
              gamla bilar.
            </item>
            <item xml:id="i-UmVd3t8G7s6NyAMsyT9gqZ">
              Riksdagen tillkännager för regeringen som sin mening vad som
              anförs i motionen om stöd till förnyelse av tunga fordon.
            </item>
            <item xml:id="i-TJvY2XRSCWt2tmCRwsbuFK">
              Riksdagen tillkännager för regeringen som sin mening vad som
              anförs i motionen om behovet av en skarpare miljöbilsklassning.
              1
            </item>
            <item xml:id="i-TyfX75sAysbdaFmWBP8eNo">
              Riksdagen tillkännager för regeringen som sin mening vad som
              anförs i motionen om en ny myndighet för havsmiljön.
            </item>
            <item xml:id="i-N422nNp9hmcPX1n3tQFa5i">
              Riksdagen tillkännager för regeringen som sin mening vad som
              anförs i motionen om ökade miljökrav på sjöfartsnäringen. 1
            </item>
            <item xml:id="i-BAjc3XUzsxui6CGpbJdCru">
              Riksdagen tillkännager för regeringen som sin mening vad som
              anförs i motionen om ökad reglering av Östersjötrafiken via PSSA.
              1
            </item>
            <item xml:id="i-KDHWEL2aKmFm2u6q6mTNbd">
              Riksdagen tillkännager för regeringen som sin mening vad som
              anförs i motionen om obligatorisk avfallshantering i hamnarna,
              även för fritidsbåtar. 1
            </item>
            <item xml:id="i-DQdZJg6MosXEyoU583a8Lo">
              Riksdagen tillkännager för regeringen som sin mening vad som
              anförs i motionen om gasledningen genom Östersjön. 2
            </item>
            <item xml:id="i-VJPXyfnmNhf8UCV5omBsbn">
              Riksdagen tillkännager för regeringen som sin mening vad som
              anförs i motionen om läkemedelsspridningens negativa effekter
              i haven.
            </item>
            <item xml:id="i-HFGZgfiV81C4zsouqn8yQg">
              Riksdagen tillkännager för regeringen som sin mening vad som
              anförs i motionen om städning av marina miljöer.
            </item>
            <item xml:id="i-4noiepq6iRduVzqJWmCJXi">
              Riksdagen tillkännager för regeringen som sin mening vad som
              anförs i motionen om allemansrätten och strandskyddet.
            </item>
          </list>
          <p xml:id="i-GZvruf76iAk7BcxDvj3uCE">
            1 Yrkandena 10 och 1214 hänvisade till TU.
          </p>
          <p xml:id="i-KirwCRPFjgWYYxDXs5zxva">
            2 Yrkande 15 hänvisat till NU.
          </p>
        </div>
        <div xml:id="i-7RtSuAPtEoUpUhxXF5wcCB" type="motContent">
          <head xml:id="i-FCLNqnH3ccnQ1vym7zxMcm" type="h1">
            Motivering
          </head>
          <p xml:id="i-SjFqk5eGhyGbT5vkj2hQqX">
            Den klimat- och miljöpolitik som den borgerliga regeringen har
            fört i dryga tre år leder inte till den klimatomställning som
            Sverige så väl behöver, för miljön och för jobbens skull.
          </p>
          <p xml:id="i-VEAVtxZwv7EByfy9xQwLay">
            Den borgerliga regeringens politik har i stället medfört sänkta
            klimatmål, sänkta forskningsambitioner inom miljöteknik och energi,
            sänkta ambitioner för miljömålen målen sätts efter vad regeringen
            anser politiskt nödvändigt, inte efter vad naturen tål och sänkt
            internationell status. Sverige har förlorat ledartröjan i det
            globala miljöarbetet.
          </p>
          <head xml:id="i-4WqYusqHYDsccP8ddGWnkH" type="h2">
            Klimatinvesteringsprogram
          </head>
          <p xml:id="i-BMY5uFNeXGmS86SrskTQiD">
            I utgiftsområde 20 ingick tidigare klimatinvesteringsprogrammen
            som regeringen lade ned från och med nyåret 2009. Klimp:en är
            den nationella åtgärd som har haft störst betydelse i klimatarbetet,
            vid sidan av koldioxidskatten. Den har fått Sveriges kommuner,
            organisationer och näringsliv att funktionellt samarbeta för att
            öka energieffektiviseringen och minska klimatpåverkan. Den har
            också gett Sverige hög trovärdighet i de internationella förhandlingarna.
          </p>
          <p xml:id="i-5kFF9LDvAGsxiAzW2R7PVe">
            Klimatinvesteringsprogrammen omfattar i dag drygt 900 åtgärder
            och har hittills haft en investeringsvolym på drygt åtta miljarder
            kronor. De har minskat växthusgasutsläppen med 1,1 miljoner ton
            koldioxidekvivalenter om året. Det motsvarar 1,7 procent av Sveriges
            utsläpp av växthusgaser år 2006. Programmen beräknas också ge
            en energibesparing per år med 1,2 TWh.
          </p>
          <p xml:id="i-B1YTLEvyUaAe7hHLtPuL8e">
            Engagemanget för Klimp:en har stadigt ökat bland företag och
            kommuner. För de sista åren 20082012 söktes bidrag på sammanlagt
            2,3 miljarder kronor till investeringar som omfattar närmare nio
            miljarder.
          </p>
          <p xml:id="i-TSiLJzQCun74TsLdN3CgF5">
            Vi socialdemokrater anser inte att nedskärningar och minskade
            ambitioner är rätt sätt att möta vare sig klimatkris eller jobbkris.
            Inför omställningen till ett mer hållbart samhälle krävs kraftfulla
            åtgärder. Vi föreslår att klimatinvesteringsprogrammen återupptas
            och vi anslår 650 miljoner kronor till dem för åren 20102012.
            Programmen ska särskilt utformas så att det är de mest samhälls-
            och klimatmässigt effektiva åtgärderna som beviljas och genomförs.
            Ungefär 100 miljoner kronor avsätts för en satsning på biogas
            som fordonsbränsle.
          </p>
          <head xml:id="i-LKHJvg71EXGDnahSeUesBG" type="h2">
            Åtgärder för biologisk mångfald
          </head>
          <p xml:id="i-Y6GfFbPuXGVF9kYxj2gUTq">
            Inför Sveriges ordförandeskap i EU har miljöministern och regeringen
            förklarat att bevarandet av den biologiska mångfalden ska vara
            ett av de prioriterade områdena för den europeiska miljöpolitiken.
            Likafullt fortsätter regeringen att försämra de nationella åtgärderna.
            Anslaget minskas med 200 miljoner kronor också för 2010. Pengarna
            används bland annat till att finansiera regeringens satsning på
            havsmiljön.
          </p>
          <p xml:id="i-D9zQP83xQiCpaNm8W2ELEm">
            Vi anser att skyddet av skogen och den biologiska mångfalden
            kräver mer långsiktiga och förtroendeskapande åtgärder än vad
            regeringen förmår åstadkomma. Vi ställer oss positiva till avsättningen
            av skyddsvärd mark från Sveaskog, utan ersättning, men anser att
            betydligt mer bör göras. Även Fastighetsverket ska kunna avsätta
            skogsmark.
          </p>
          <p xml:id="i-3jaKehA2RFEc7zhnRGBZpB">
            Förvaltningen av de områden som redan är skyddade behöver samtidigt
            förstärkas för att skydda hotade arter och miljöer samt göra områden
            mer tillgängliga för allmänheten. Vi anslår 50 miljoner kronor
            för att stärka förvaltningen av skyddade områden.
          </p>
          <head xml:id="i-D8HxqgjYf7ESWRHJZLiiH3" type="h2">
            Miljökvalitetsmål
          </head>
          <p xml:id="i-Y5JHgdDV2bwXpyde9yHzhZ">
            Regeringen har beslutat att ändra förutsättningarna för Sveriges
            16, av riksdagen beslutade, miljökvalitetsmål. När Miljödepartementet
            förra året insåg att minst hälften av de svenska miljömålen blir
            mycket svåra att uppnå fram till år 2020, beslöt man att sänka
            ambitionerna, även där. En enskild utredare har tillsatts för
            att se över vad som kan vara rimligt att uppnå ifråga om målen.
            Betänkandet ska vara klart inom kort.
          </p>
          <p xml:id="i-5xNugs3q98U7YhQhKssSRe">
            Vi vill skarpt betona att arbetet med miljömålen ska utgå från
            vad naturen tål och utifrån bästa vetenskapliga forskning. Att
            ta hänsyn till vad en för tillfället sittande regering bedömer
            som samhällsekonomiskt realistiskt är att fjärma sig långt från
            miljömålssystemets ursprungliga intentioner.
          </p>
          <head xml:id="i-FryUv1UhAPdZytMPggL1MJ" type="h2">
            Rovdjuren
          </head>
          <p xml:id="i-EUkDgMCC42QzE3NBVSpApR">
            Viltet är en begränsad resurs som vi delar gemensamt. Det måste
            förvaltas på ett ekologiskt, ekonomiskt och socialt hållbart sätt,
            så att våra vilda arter kan bevaras i livskraftiga bestånd. Ett
            väl fungerande rapporteringssystem måste utvecklas för att förbättra
            viltvården. Jakten på vilt ska ske på ett etiskt godtagbart sätt
            och fällt vilt ska i möjligaste mån tillvaratas och användas.
            Eftersökningen av skadat vilt från till exempel trafikolyckor
            bör få en fastare verksamhetsstruktur, med en statlig myndighet
            som huvudman.
          </p>
          <p xml:id="i-JfGPZm1Y4o5fSPTStrC7wd">
            Regeringen vill i sin nya rovdjurspolitik öppna för en inplantering
            av varg utifrån, för att stärka vargstammens genetiska status.
            Vi tvivlar på att denna åtgärd skapar förtroende för den svenska
            rovdjurspolitiken. Internationella studier visar att inplantering
            av varg snarare har motsatt effekt; förtroende för myndigheterna
            sjunker i vargutsatta områden. Vi vill i stället förbättra förutsättningarna
            för en naturlig invandring av vargen, bland annat genom bibehållet
            anslag för viltskador.
          </p>
          <p xml:id="i-RgYA8najD7VbFCgcqWM5Y6">
            Fjällräven tillhör inte de stora rovdjuren, men bör ändå uppmärksammas
            på grund av sin utsatthet. Enligt nya rapporter är den nu snudd
            på utrotad i den svenska fjällvärlden, Naturvårdsverket beräknade
            att det fanns cirka 140 rävar kvar för knappt två år sedan. Den
            globala uppvärmningen har medfört att fjällräven får allt hårdare
            konkurrens om bytet från rödräven. Rödräven har blivit vanligare
            på kalfjället. Uteblivna lämmelår har också lett till födobrist.
            Det åtgärdsprogram för fjällräven som pågår i Naturvårdsverkets
            regi bör få ökad status.
          </p>
          <head xml:id="i-CAB9jiBz8Whh917YGyUQsz" type="h2">
            Farliga ämnen
          </head>
          <p xml:id="i-CigjWh25KDLitjhQiNB47a">
            EU:s samordnade kemikaliepolitik ger oss en chans att driva på
            för skarpare lagar inom hela Europa. Det har de svenska regeringarna
            gjort mellan 1994 och 2006, med avsevärd framgång. Så sent som
            i augusti 2006 förbjöd den dåvarande regeringen dekaBDE, ett så
            kallat bromerat flamskyddsmedel som finns i textilier och möbelstoppning
            för att förhindra eldsvådor. Den borgerliga regeringen har gjort
            tvärtom, i stället för att gå före har man anpassat sig till EU.
            I maj 2008 tog den borgerliga regeringen bort det nationella förbudet
            mot dekaBDE, av rädsla för att förlora i EG-domstolen.
          </p>
          <p xml:id="i-XxoKdsKKr8bVK16U5jCpoB">
            Att ta sig an de cirka 30 000 olika kemikalier som finns spridda
            på marknaden är dock en enorm uppgift. I cirka 95 procent av fallen
            saknas ordentliga kunskaper om miljö- och hälsoeffekterna. Kemikalieinspektionen
            får i BP10 ökade anslag för det internationella arbetet och implementeringen
            av Reach, EU:s nya kemikalielagstiftning. Vi samtycker till förslaget,
            men anser att Kemikalieinspektionens ordinarie tillsyn också bör
            förstärkas. Förstärkningen ska ses i skenet av de många vetenskapliga
            rapporterna om kemikalier i nappflaskor, mjukgörande ämnen i leksaker,
            färgämnen i livsmedel och miljöskadliga ämnen i kläder och textil.
            Vi anser att barnperspektivet i miljökvalitetsmålet Giftfri miljö
            måste göras tydligare och att försiktighetsprincipen ovillkorligen
            ska tillämpas.
          </p>
          <head xml:id="i-MrkBXFHJ6yhJcp8ghyZ77J" type="h2">
            Bilskrotningspremie
          </head>
          <p xml:id="i-Kn7SKaVZPFK6HwES2joaVF">
            Sverige har fortfarande Europas äldsta bilpark. Trots detta har
            den borgerliga regeringen drivit igenom ett avskaffande av bilskrotningsfonden.
            I dag saknas stimulans för att skrota gamla, miljöstörande fordon.
            Vi vill satsa 100 miljoner kronor på en tillfällig bilskrotningspremie
            under 2010 för att ge utrymme för en utfasning av de äldsta fordonen.
            Premien ska uppgå till cirka 5 000 kronor per bil.
          </p>
          <head xml:id="i-iQYrSbisHZu5ePDN4FqR3" type="h2">
            Efterkonvertering av gamla bilar
          </head>
          <p xml:id="i-Hj6LN28aAbJVGHaR6Gq87Y">
            Även med en skrotningspremie finns risk för att den svenska bilparken
            inte förnyas i den takt som krävs för minskade utsläpp. De bensinbilar
            som säljs i dag lär bli kvar på våra vägar under lång tid framöver.
            Ett efterkonverteringsstöd ger de fordonsägare som inte har möjlighet
            att köpa ny miljöbil en chans att göra en insats för miljön. Vi
            vill också se över fordonsbeskattningen så att konverterade fordon
            kan få en förmånligare beskattning.
          </p>
          <head xml:id="i-FucNt9XS9fbswPN3V4cTrw" type="h2">
            Stöd till förnyelse av tunga fordon
          </head>
          <p xml:id="i-AjjpF33jG2YVBSPwZ5o3qX">
            Det finns också ett behov av att öka förnyelsen av de tunga fordonen.
            Det måste finnas en bra testmarknad i Sverige för ny teknik. Vi
            vill införa ett tillfälligt stöd för företag och kommuner som
            är villiga att agera referenskunder. Därmed kan vi skynda på utbytet
            av bussar och lastbilar som drivs av förnybara bränslen, el, bränsleceller
            och hybrider. Vi vill avsätta 50 miljoner i en särskild stimulans.
          </p>
          <head xml:id="i-CcM7heV3qEkSEWkN3fehH9" type="h2">
            Miljöbilsklassning
          </head>
          <p xml:id="i-F7SVn7Ew3jg4eBp2igkNjs">
            Den borgerliga regeringen har utlovat en enhetlig miljöbilsdefinition.
            Fortfarande råder dock oklarhet om vad som betecknar en miljöbil
            och detta faktum hämmar försäljningen av miljösmarta bilar. Vi
            föreslår en skarpare miljöbilsdefinition, indelad i tre klasser.
            Indelningen ska också omfatta tuffa säkerhetskrav.
          </p>
          <head xml:id="i-zKSvN4U76kHc3or3xwwV3" type="h2">
            Havsmiljön
          </head>
          <p xml:id="i-ALS5zikt5jCj3mnYJ4zPVu">
            En av de viktigaste uppgifterna i den socialdemokratiska miljöpolitiken
            är att hejda förödelsen av havsmiljön. Utsläppen från jordbruket,
            från avloppen och från transporterna har i drygt ett århundrade
            tillåtits påverka havens ekosy-stem. Ett långvarigt överfiske
            har minskat havens bestånd av fiskar och djur. Det är inte längre
            möjligt att återställa ekosystemen i deras ursprungliga nivå.
            Vad som nu kan göras är att hejda försämringarna och skapa utrymme
            för förbättringar. Detta kräver omedelbara insatser.
          </p>
          <p xml:id="i-T64tufb1fZCX2VLrxtSTtM">
            Från socialdemokratisk sida har vi länge agerat för att en samordnande
            havs- och vattenresursmyndighet bör inrättas, inkluderande såväl
            miljö- som näringsfrågor. Regeringen har nu tillsatt en utredning
            för att se över förslaget. Direktiven är dock snäva och tiden
            kort. Risken är stor att den genomgripande förändring som krävs
            inte blir av. Fiskeriförvaltningen måste med all nödvändighet
            samordnas med havsmiljöförvaltningen.
          </p>
          <p xml:id="i-8PwBDtspDRTgnYsbS1Qbnr">
            Vi anser att den nya myndigheten måste ha helhetssynen på havsmiljön
            som högsta prioritet. Myndigheten ska värna ekosystemen och förebygga
            utfiskning. Den ska kunna koordinera fiskefria zoner i Skagerrak
            och Kattegatt och ge fiskebestånden i skilda områden under skilda
            tidsperioder möjlighet till återhämtning. Den ska skapa samverkan
            mellan fiskenäring, forskare, miljöorganisationer och kustkommuner
            i fiskepolitiska frågor.
          </p>
          <p xml:id="i-FuHU57kKtDiVt2iGcfFEW3">
            Även utfiskningen bidrar till övergödningen. Forskning visar
            att de årliga algblomningarna kan bero på torskbrist. När torskbeståndet
            minskar gynnas skarpsillen. En dominans av skarpsill minskar antalet
            djurplankton. Minskad förekomst av djurplankton skapar goda förhållanden
            för växtplankton och algblomningen är ett faktum.
          </p>
          <p xml:id="i-E3n49aiqbWzov83Swpx6yp">
            Ett nytt sätt att minska övergödningens effekter är en mer storskalig
            odling av musslor. Musslorna tar upp kväve och fosfor och binder
            dessa ämnen i sin kroppsvävnad. Att skörda musslor är sålunda
            att effektivt plocka ur näringsämnen ur havet. Metoden har testats
            på västkusten, bland annat av Lysekils reningsverk i ett havsområde
            utanför Lysekil. Vi anser att metoden bör prövas i vidare skala.
          </p>
          <p xml:id="i-Pz9LgPtACyUQwUf5UGoe2V">
            Även fritidsbåtarna bidrar till miljöproblemen i havet. I Sverige
            ställs numera tydliga miljökrav på bilar, medan kraven på fritidsbåtarna
            är tämligen modesta. Båtmotorer ligger långt efter bilmotorer
            vad gäller utsläpp och bränsleeffektivitet. Användningen av giftiga
            båtbottenfärger har minskat, men inte i den takt som vi förväntat
            oss efter EU:s arbete med alla verksamma ämnen i båtbottenfärger
            (inom ramen för biociddirektivet). De gifter som förhindrar att
            havstulpaner och alger växer på båtarna fortsätter att sprida
            sig till andra havslevande djur. Ett båtregister kan underlätta
            kontrollen av fritidsbåtarna och efterlevnaden av grundprincipen
            nedsmutsaren betalar (polluters pay principle).
          </p>
          <head xml:id="i-GVSRxDvfgCMDjiTCrtdmEL" type="h2">
            Sjöfarten
          </head>
          <p xml:id="i-WEysYSMTargVfgxJHivAUz">
            Sjötrafiken över Östersjön och Västerhavet ökar kontinuerligt.
            Många av fartygen är fortfarande undermåliga och fortsätter att
            vara så fram till 2010 då EU förbjuder fartygstrafik med så kallat
            enkelskrov. För internationell frakt gäller att enkelskroven ska
            vara utfasade år 2015.
          </p>
          <p xml:id="i-JmCenxBGvGPmZPBLUfzBqP">
            Den tidigare socialdemokratiska regeringen bidrog till att få
            Östersjön klassat som ett särskilt känsligt havsområde (PSSA;
            Particularly Sensitive Sea Area). Klassningen ställer hårdare
            krav på fartygstrafiken; till exempel nya ruttsystem och trafiksepareringar.
            Den djupgående sjötrafiken rekommenderas att undvika två speciella
            områden Hoburgs bankar och Norra Midsjöbanken som är särskilt
            känsliga ur miljösynpunkt.
          </p>
          <p xml:id="i-VUtx9WdPhDEP2iCNErpUAu">
            Vi vill dock ytterligare skärpa kraven för dessa områden, där
            10 000 sjöfåglar dör varje år på grund av oljeskador. Trafiksepareringen
            bör läggas utanför områdena. Med PSSA i ryggen kan den svenska
            regeringen ställa betydligt tuffare miljökrav på såväl sjötransporterna
            i sig som på fraktköparna.
          </p>
          <p xml:id="i-FGh5h6Hn2yEbtWk6oC7ZQV">
            Ett initiativ för renare sjöfart togs när Nordsjökonferensen
            i Göteborg 2006 föreslog en miljöindexering av fartyg. Fraktköpare
            måste få bättre information om de fartyg som de anlitar för att
            kunna välja en miljövänligare sjöfart. Utgångspunkten är ett nytt
            sätt att arbeta med sjöfarten, Clean Ship, som går ut på att minimera
            all negativ miljöpåverkan som ett fartyg kan medföra under hela
            dess livscykel.
          </p>
          <p xml:id="i-GChN99Z2cLh8U5exPNXZs3">
            Passagerarfärjorna i Skagerrak, Kattegatt och Östersjön tillåts
            fortfarande släppa ut sitt avloppsvatten. Inom Helcom pågår arbetet
            med att minska dessa utsläpp och Sverige har länge arbetat för
            ett frivilligt omhändertagande av avloppsvatten i hamnarna. Det
            finns också en överenskommelse mellan Sjöfartsverket och ett antal
            rederier om att toalettavfall ska lämnas i land. Den gäller dock
            främst den ordinarie färjetrafiken mellan Sverige och Finland,
            och inte de stora kryssningsfartygen.
          </p>
          <p xml:id="i-Mv6eHs7dzmjVxERTZMQAFM">
            Vi socialdemokrater kräver att regeringen ökar takten i Östersjöarbetet.
            Det är miljöministerns ansvar att nationella handlingsplaner för
            Östersjöns miljö finns färdiga inför Helcoms ministermöte i Moskva
            i maj nästa år.
          </p>
          <head xml:id="i-KuqyyiiXWwnhN71yZ6i6TT" type="h2">
            Gasledningen
          </head>
          <p xml:id="i-XcmA4gBr5Z7msHx4A3Fgq8">
            Vi socialdemokrater anser att Sveriges inställning till den planerade
            gasledningen i Östersjön bör avgöras av riksdagen. Vi menar att
            regeringen behöver stöd av en riksdagsmajoritet i denna miljörättsliga
            fråga, som också handlar om ekonomiska och säkerhetspolitiska
            intressen. En gasledning är därtill ett gammaldags sätt att lösa
            energiproblemen i Europa på. Arbetet bör fokuseras på omställningen
            till hållbara energikällor.
          </p>
          <p xml:id="i-4mRf8Fy4Wwc9kJw5YKZN7e">
            Gasledningen är ett reellt hot mot Östersjöns bottenmiljö eftersom
            den kan rubba den ömtåliga biologiska balansen. Kemiska stridsmedel
            som dumpats i havet efter andra världskriget utgör också en fara,
            liksom de omkring 700 vrak som finns längs våra kuster. Vraken,
            främst på västkusten, har börjat brytas ned och läcka ut dieselolja
            och andra kemikalier. Gradvis förstör de fiskeplatserna och hotar
            ekosystemen. En första inventering bör snarast göras av de gamla
            vraken.
          </p>
          <head xml:id="i-8n6qtae9xNHR8Bk1EaEkCs" type="h2">
            Läkemedelsrester
          </head>
          <p xml:id="i-R5yVMQs6Ec4uXpS4zfcaHD">
            Spridningen av läkemedel i miljön har uppmärksammats mycket under
            senare år. Kunskaperna om deras effekter är dock begränsade. Koncentrationerna
            av läkemedel i vatten är svåra att spåra. Antibiotika och olika
            hormonpreparat kan upptäckas i utflöden från reningsverk, från
            sjukhus, i lakvatten från deponier och från djurhållningsanläggningar.
            Naturvårdsverket menar att det finns risk för att vissa läkemedelsrester
            kan bioackumuleras och orsaka skada hos fisk.
          </p>
          <p xml:id="i-TbguayhZF7ERBNVriKqhVk">
            Det finns reningstekniker som avskiljer de flesta ämnen, men
            metoderna är dyrbara. Vi vill satsa på ett förebyggande arbete
            som förhindrar spridningen av läkemedel i våra vattendrag. Fortsatta
            försök och forskning krävs för att veta vilka reningstekniker
            som har bäst effekt på läkemedelsresterna och andra farliga ämnen.
          </p>
          <p xml:id="i-95q6RJn6miueZ8j3WcoftF">
            Det marina skräpet är ett stort miljöproblem framför allt på
            västkusten. Regeringen bör ta fram ett program för rena kuster
            inom ramen för EU. Kommunernas ökade kostnader gör att strandstädningen
            hotas.
          </p>
          <p xml:id="i-EMQDi1rqrNsJXATpy5rm8K">
            Det faktum att vi inte ser vad som finns under vattenytan bidrar
            till hur havens ekosystem behandlas. Alltför många människor betraktar
            haven som en plats med oändlig kapacitet att ta emot det vi människor
            inte vill ha. Vi bryr oss inte heller om de vattenlevande djuren
            och deras livsmiljö på samma sätt som vi engagerar oss i djur
            på land. Bättre information krävs om havsmiljön. Genom upplysning
            kan bilden av det oändliga havet förändras.
          </p>
          <head xml:id="i-VFeveMWY2LpzeEoa4v4qFc" type="h2">
            Allemansrätten
          </head>
          <p xml:id="i-HvZyo3istYzFN1TEfe31i9">
            Det svenska friluftslivet skapar jobb i hela landet. Friluftsliv
            och naturturism omsätter tillsammans 35 miljarder kronor per år.
            Med ett förbättrat samarbete mellan naturvårdare, friluftsorganisationer
            och näringsliv kan sysselsättningen öka än mer. En grundförutsättning
            för vårt friluftsliv är allemansrätten som sitter djupt rotad
            i den svenska folksjälen. Denna idag lagstadgade rätt är oerhört
            viktig när 85 procent av alla svenskar bor i tätorter med mer
            än 200 invånare. Vi har ett stort behov av friluftsliv i tätortsnära
            miljö. Allemansrätten ger oss den möjligheten.
          </p>
          <head xml:id="i-AUKLjAPWtEsh6KLHDa7ZzN" type="h2">
            Strandskyddet
          </head>
          <p xml:id="i-GYNuGM5rPhETuJyStSCgbb">
            En tuff strandskyddslagstiftning är en förutsättning för att
            den svenska allemansrätten ska fungera. I början av 2009 presenterade
            regeringen sitt förslag till nytt strandskydd och detta är nu
            på väg att införas. Det är en oroväckande svag lagstiftning. I
            sin proposition gjorde regeringen ingen ordentlig analys av problemen
            med en alltför restriktiv tillämpning av strandskyddet i vissa
            delar av landet och en alltför svag tillämpning på de ställen
            där skyddet behövs som mest. Vi menar att regeringen har skapat
            stora lättnader i strandskyddet utan att samtidigt genomföra nödvändiga
            balanserande skärpningar. Reglerna är vaga och otydliga och lämnar
            ett stort tolkningsutrymme.
          </p>
          <p xml:id="i-9WcrzKzNkaQkUQRyQrJygJ">
            Strandskyddsreglerna måste stramas upp. Skyddet ska stärkas ytterligare
            i hårt exploaterade områden. Samtidigt ska det vara enklare att
            bygga strandnära i områden med stor tillgång till stränder.
          </p>
        </div>
        <div xml:id="i-Xaj11wSBJ2irVGLXDBaFzH" type="signatureBlock">
          <list xml:id="i-WAcprtDhyGty3a57qSgnEE">
            <item xml:id="i-KjiTdnWwdBUD8TZ6VcZnrs" who="i-NW2TEoH8XmW9aSn2aKJ8EA" type="signature">
              Anders Ygeman (s)
            </item>
            <item xml:id="i-TmShWwqFMmnBE3tQviMx8m" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
            <item xml:id="i-8oedKJZygYFARxJomGVg5d" who="i-JfXS8EFEqMfBiyryszrVvW" type="signature">
              Ann-Kristine Johansson (s)
            </item>
            <item xml:id="i-2J7VH3sU8Z2P3tEGecNkws" who="i-B34sv9ytsiioT1XaQtyXUo" type="signature">
              Helén Pettersson i Umeå (s)
            </item>
            <item xml:id="i-RXBAAByvjpJVHjHVnqn4qY" who="i-FrC3WwfjWAuoWu4BnbedDa" type="signature">
              Jan-Olof Larsson (s)
            </item>
            <item xml:id="i-M28Qje6DndSGUPbqXshguk" who="i-MKm68HiDPih8eisvsh6GJg" type="signature">
              Bo Bernhardsson (s)
            </item>
            <item xml:id="i-SqYd1e7A53Yw8CeJhj9imy" who="i-82JYkSfoXnEHz2Cm1hUTA2" type="signature">
              Aleksander Gabelic (s)
            </item>
            <item xml:id="i-FS2UDTERxxMhcDMrHESscy" who="i-Vw3jBQw26TxFbXrsoKmCH2" type="signature">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
