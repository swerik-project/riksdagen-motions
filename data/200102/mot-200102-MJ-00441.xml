<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0441/mot_200102_MJ_0441-0001.pdf"/>
      <div type="motHeader" xml:id="i-KBUUnjiiB9jYHpQTqcLv72">
        <div type="motTitle" xml:id="i-9ouR9PrPyKJvUJ6Vq6XFva"/>
        <div type="motSubmissionInfo" xml:id="i-MB5hRguVtAPwiz18WRZo8t"/>
      </div>
      <div type="motBody" xml:id="i-RJ3ZyjmhyBgNUjvzEgUmfz">
        <div xml:id="i-4G2ZhbHftYmQ4XsrYhCDen">
          <p xml:id="i-DdJEBaaLgDhQr6JHyhdx7i">
            2001/02 mnr: MJ441 pnr: mp506
          </p>
          <p xml:id="i-UnfxnHVdwKfszKEp72gAiw">
            Motion till riksdagen 2001/02:MJ441
          </p>
          <p xml:id="i-2abPA3tnhAm69A26TrkK4b">
            av Gudrun Lindvall (mp)
          </p>
          <p xml:id="i-WmY6MQ3QbwQ9TRipSdDhPz">
            Svärta
          </p>
          <p xml:id="i-3PToabxkS957FAu5YQUuSd">
            Förslag till riksdagsbeslut
          </p>
          <p xml:id="i-nr4my9vbLTmTYk29eEfjW">
            Riksdagen tillkännager för regeringen som sin mening vad i motionen
            anförs om jakttid på svärta.
          </p>
          <p xml:id="i-PqoZhtyJCCfjLWuMt35pCu">
            Inledning
          </p>
          <p xml:id="i-B8besFA9RU4na6Pe8cWDnF">
            I Artdatabankens Rödlistade ryggradsdjur i Sverige av år 1996
            finns inte svärta med. Men i den lista som presenterats år 2000,
            Rödlistade arter i Sverige 2000, har den tagits med. Svärtan är
            klassad som NT, Near Threatened. Den klassen motsvarar ungefär
            hotklass 4 i tidigare system.
          </p>
          <p xml:id="i-Rdowf2FRov36g6UbkFAaAP">
            Svärtan
          </p>
          <p xml:id="i-RBnVUvNV5LLDQpTyxTwifG">
            Svärtan, Melanitta fusca, är den största och tyngsta dykanden.
            Hanen är svart med en liten vit vingspegel, en liten vit fläck
            under ögat och en bitvis gul näbb. Honan är brun med några ljusare
            fläckar på huvudet. I flykten känns den igen på den stora vita
            vingspegeln i bakkanten på vingen. Den häckar utmed Östersjöns
            stränder, men även i insjöar i Norrlands inland och fjälltrakter.
            Den flyttar under hösten till södra Östersjön, Kattegatt och Nordsjöns
            kuster. Åter i april-maj. Födan är musslor, snäckor och kräftdjur.
            Arten häckar ibland påfallande långt ifrån stranden, ofta i håligheter
            och skrymslen. Häckningen sker sent, äggen läggs i juni och med
            27-28 dygns ruvningstid innebär det att ungarna inte kläcks förrän
            i juli. Det här innebär att
          </p>
          <p xml:id="i-EKiuFg1qMb8upKoCsJ7wEP">
            ungarna är små då semestern och båtlivet är som intensivast i
            skärgården. De störs därför mer än andra arter, som får ungar
            betydligt tidigare. Ungarna är normalt flygfärdiga efter ca 50
            dygn, vilket innebär att de inte kan flyga då jakten inleds.
          </p>
          <pb facs="riksdagen-motions-pdf/data/200102/mot_200102_MJ_0441/mot_200102_MJ_0441-0002.pdf"/>
          <p xml:id="i-3DhuLzRFxJVAG1KQkFN6hr">
            2001/02:MJ441
          </p>
          <p xml:id="i-Sm7r3nbcjrSkgaMjWgJpjv">
            Från att tidigare ha varit relativt stort har antalet svärtor
            minskat dramatiskt. Varför vet man inte.
          </p>
          <p xml:id="i-6efuM8NhULevrea1bqtLJb">
            Det finns jakttid på svärta
          </p>
          <p xml:id="i-MHMjXJSsHJQmU4hsAJNHy">
            Trots att arten går tillbaka får den jagas. Jakttiderna skiljer
            sig åt beträffade inland och kustområden. För kusten gäller jakttid
            1 oktober-31 december. I Norrlands inland är jakttiden 25 augusti-30
            november och i övriga Sverige 21 augusti-30 november. Vid Norrbottens
            gränsälv får jakten starta den 20 augusti. Eftersom ungarna föds
            i juli innebär detta att jakten sker under häckningstid, vilket
            strider mot EU:s fågeldirektiv.
          </p>
          <p xml:id="i-PQ5ZJaZBcvGuUg6JayKXre">
            Ge svärtan ett skydd nu
          </p>
          <p xml:id="i-7Nyf6NKkfzsyEQEtW7AhDp">
            Svärtan är inte den enda andart som går tillbaka. Även skedand
            (NT), snatterand (NT), brunand (VU, sårbar, motsvarande hotklass
            3 i gamla systemet) och alfågel (DD, kunskapsbrist) återfinns
            nu på hotlistan, men var inte med 1996. För skedand, stjärtand
            (NT) och brunand togs jakten bort under våren 2001. Så borde naturligtvis
            ha skett även för svärta. Regeln bör vara att en art som återfinns
            i Artdatabankens hotlista inte skall jagas. Oavsett skälen till
            att arten går tillbaka måste allt som kan göras för att säkra
            numerären göras. Att ta bort jakten är en åtgärd som är betydligt
            lättare än att återställa artens livsförutsättningar, framför
            allt som den bilden ofta är komplex. Man vet inte vad det är i
            miljön som gör att arten går tillbaka. Dessutom innebär jakttiden
            jakt under häckningstiden eftersom ungarna föds först i juli och
            behöver 50—55 dygn för att bli flygfärdiga. Det strider mot EU:s
            fågeldirektiv, som förbjuder jakt under häckningstid. Så: freda
            svärtan genom att ta bort jakten på arten.
          </p>
          <p xml:id="i-4xtcu4nPftwCaQsMxhy468">
            Stockholm den 4 oktober 2001 Gudrun Lindvall (mp)
          </p>
        </div>
      </div>
    </body>
  </text>
</TEI>
