<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01444">
  <teiHeader>
    <fileDesc>
      <titleStmt>
        <title>om mått för välfärdsbedömningar.</title>
        <author>av herr Möller i Göteborg m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om mått för välfärdsbedömningar.</title>
          <idno type="rdwebb">FV021444</idno>
          <rs type="number">1444</rs>
          <ref type="dokument_url_text">http://data.riksdagen.se/dokument/FV021444/text</ref>
          <ref type="dokument_url_html">http://data.riksdagen.se/dokument/FV021444</ref>
          <ref type="dokumentstatus_url_xml">http://data.riksdagen.se/dokumentstatus/FV021444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nu7SXhznjuZtFudgGtuJU</idno>
            <name>BIRGER MÖLLER</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Cn6ueHnjCpniyJTNKzJ4J" type="signed"/>
        <correspContext corresp="i-7Cn6ueHnjCpniyJTNKzJ4J">
          <note type="signatory" corresp="i-Nu7SXhznjuZtFudgGtuJU"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-3ChvFB2zr9iHy1ZRMn1Ban"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1444/mot_1972__1444-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 1444—1451 år 1972 Mot. 1972 1444—1451
          </p>
          <p>
            Nr 1444
          </p>
          <p>
            av herr Möller i Göteborg m. fl. om mått för välfärdsbedömningar.
          </p>
          <p>
            Vi behöver flera, bättre mått på ”välfärd”
          </p>
          <p>
            Även om det är svårt att mäta sådant som luft- och vattenmiljön,
            arbetsmiljön, bostadsmiljön osv. är dessa förhållanden en verklighet
            av största betydelse för människorna. Genom att de inte enkelt
            kan uttryckas i siffror och i allmänhet inte kommer med i bruttonationalpro-
            dukten tas de inte lika lätt med i bedömningar och avvägningar
            inför olika beslut. Men de är lika viktiga för det. Vi använder
            oss i dag av synnerligen bristfälliga och ibland rent felaktiga
            metoder för att mäta välfärden. Ofta har man använt ökad bruttonationalprodukt
            som liktydigt med ekonomisk utveckling, framåt- skridande och
            ökat välstånd, trots att bruttonationalproduktbegreppet inte täcker
            in värden som fritid, trygghet och valfrihet i arbetet, miljö,
            hälsotillstånd m. m. Sådana faktorer utövar ett stort inflytande
            på välfärdsupplevelsen men kommer inte till uttryck i bruttonationalpro-
            duktbegreppet. Det är helt enkelt fel att reservationslöst jämställa
            en ökad bruttonationalprodukt — BNP — med ökad välfärd. Självklart
            leder denna brist lätt till beslut på bristfälliga grunder ur
            samhällsekonomisk synvinkel. Även om det är uppenbart att BNP
            såsom mått har betydelse — inte minst för konjunkturpolitiken,
            för angivande av tillgängliga resurser och för jämförelser över
            långa perioder — måste därför andra välfärdssyn- punkter vägas
            in. Vi behöver då för det första förbättra forskningsmeto- diken
            för att bättre kunna komma åt de här förhållandena. Vi behöver
            för det andra förbättra det underlag av fakta som vi skall använda
            dessa forskningsmetoder på.
          </p>
          <p>
            Mätsvårigheter
          </p>
          <p>
            Orsaken till de bristfälliga måtten på välfärd ligger naturligtvis
            till stor del i svårigheten att mäta faktorer som t. ex. miljö,
            arbetsförhållanden, bostadssituation osv. Det som inte har kunnat
            uttryckas i siffror har ansetts mindre viktigt. I fjol sade finansutskottets
            socialdemokratiska majoritet i ett utskotts- utlåtande om välfärdsbedömningar,
            att en sakkunnig — observera en sakkunnig — har tillkallats av
            inrikesdepartementet för att studera forskningsresultat och statistik
            på detta område. Detta är inte tillräckligt. Man borde observera
            vad LO skriver i sitt remissvar över denna fråga om ett bredare
            system av välfärdsmått. LO ser detta som en stor, och
          </p>
          <p>
            1 Riksdagen 1972. 3 saml. Nr 1444-1451
          </p>
          <pb facs="riksdagen-motions-pdf/data/1972/mot_1972__1444/mot_1972__1444-002.pdf"/>
          <p>
            Mot. 1972:1444 2
          </p>
          <p>
            tydligen också svår, fråga. LO anser att det är lämpligt att
            låta det tilltänkta utrednings- och metodutvecklingsarbetet ledas
            av parlamentari- ker. LO:s syn summeras så här i utlåtandet (FiU
            39, 1971, s. 8): ”Därigenom skulle en bättre anknytning till riksdagens
            behov av att kunna styra utformningen av underlaget för samhällsplaneringen
            skapas.” Det gäller enligt LO den uppenbart mycket stora frågan
            ”hur dessa kalkyler och de olika välfärdsmått och politiska ställningstaganden
            de föranleder skall kunna byggas in i prognos- och planeringsarbetet”.
            Detta gäller en bred och genomgripande fråga, och därför är det
            värdefullt att parlamentariker kan vara med på ett tidigt stadium.
          </p>
          <p>
            Ett exempel: regionalpolitiken
          </p>
          <p>
            Det begränsade synsättet att ökad bruttonationalprodukt skulle
            vara detsamma som ökad välfärd har säkert bidragit till att fördröja
            samhällsinsatser mot strukturrationaliseringens negativa sidoeffekter.
            Mycket inom bl. a. regionalpolitiken försvåras av att vi inte
            har tillräcklig kunskap om de sociala kostnaderna. De företagsekonomiska
            kalkyler som görs före en nyetablering eller vid en omlokalisering
            rymmer inte alla de följdinvesteringar som måste ske i form av
            vägar, gator, reningsverk osv. Inte heller medräknas det faktum,
            att det samhälleliga kapitalet vid snabb utflyttning från en region
            måste avskrivas snabbare än annars. Slutligen uppstår det också
            följd- investeringar på de platser till vilka folk flyttar — gator,
            bostäder, skolor, sjukhus osv. — liksom ofta en försämrad fysisk
            miljö genom den täta bebyggelsen i storstäderna. Allt detta är
            förhållanden som kräver bättre mätmetoder för att bli klarlagda
            och för att bli medtagna vid beslut som fattas dagligen i vårt
            land och som berör så många människors liv. Även om kravet på
            regional utjämning ställer stora krav på direkta statliga insatser,
            bör huvuddelen av samhällets åtgärder ske med utnyttjande av generellt
            verkande ekonomisk-politiska medel. Den marknadsekonomiska prissättningsmekanismen
            har därvidlag fördelar som i betydande utsträckning bör komma
            till användning. Genom att åsätta priser på prestationer och uppoffringar
            möjliggörs ett decentralise- rat beslutsfattande. Med hjälp av
            bl. a. ”skuggpriser” — även kallade alternativpriser — erhåller
            man samhällsekonomiskt korrektare kostnadsrelationer. Också kostnader
            för faktorer som i dag saknar pris för den enskilda företagsam-
            heten blir inkluderade. Därigenom kan den företagsekonomiska kalkyle-
            ringen närmas till den önskade samhällsekonomiska. Genom fler
            och bättre välfärdsmått kan man sålunda närma myndig- heters och
            företags företagsekonomiska kalkyler till de samhällsekono- miska,
            så att de blir mer rättvisande. En viktig följd av att sådana
            mått studeras och användes är, att ett bättre faktaunderlag då
            också inskaffas. Vi behöver både bättre mätmetoder och bättre
            fakta att använda dem på och detta inte minst till glesbygdsbefolkningens
            fromma.
          </p>
          <pb facs="riksdagen-motions-pdf/data/1972/mot_1972__1444/mot_1972__1444-003.pdf"/>
          <p>
            Mot. 1972:1444 3
          </p>
          <p>
            Statistiska centralbyrån
          </p>
          <p>
            I petita för 1970/71 och 1971/72 hade statistiska centralbyrån
            begärt pengar för fördjupat utredningsarbete om ett redovisningssystem
            som bl. a. gällde levnadsnivåundersökningar och undersökningar
            om tidsan- vändningar för olika grupper i samhället. Men centralbyrån
            fick inga pengar. Avsikten har tills vidare varit att följa upp
            de tankegångar som låg bakom låginkomstutred ningens undersökningar.
            Målsättningen skulle — i vart fall på kort sikt — vara att i konkreta
            termer redovisa både ekonomiska och icke-ekonomiska förhållanden
            som är väsentliga för människornas välfärd. Redovisningen skulle
            således med individen eller hushållet som statistisk enhet beskriva
            sådana faktorer som uppväxtför- hållanden, utbildning, inkomst,
            förmögenhet, försörjningsbörda, arbets- förhållanden, tidsanvändning,
            bostadsförhållanden, kostvanor, fritid, medmänskliga kontakter
            samt hälsa. För var och en av sådana välfärds- komponenter skulle
            ett antal indikatorer, dvs. statistiska mått, kunna väljas och
            redovisas för olika grupper i samhället. Med rätta har centralbyrån
            emellertid för närvarande inte några planer på att i framtiden
            söka kombinera ekonomiska med icke-ekonomiska indikatorer till
            ett sammanfattande välfärdsmått utan anser att objektiva, meningsfulla
            principer för en sådan sammanvägning inte föreligger. Det bör
            påpekas att uppbyggnaden av ett välfärdsstatistiskt redovis- ningssystem
            kommer att sträcka sig över en förhållandevis lång tids- period.
            Det är därför angeläget att en mera grundläggande datainsamling
            och redovisning snarast kommer till stånd. Centralbyrån föreslår
            i petita för 1972/73 att en ny levnadsnivåundersökning skall genomföras
            våren 1973. Då har fem år förflutit sedan den senaste levnadsnivåundersök-
            ningen, och detta är en tillräckligt lång tid för att väsentliga
            förändringar kan ha inträffat. Verket anser vidare att regelbundna
            undersökningar av inkomstfördelningen efter transfereringar bör
            genomföras liksom tids- budgetundersökningar. De senare belyser
            personens eller hushållsmedlem- marnas tidsanvändning för olika
            aktiviteter t. ex. arbetsresor, inköpsre- sor, arbete, olika fritidsaktiviteter
            etc. och är mycket väsentliga i välfärdsanalytiska sammanhang
            och av stort intresse t. ex. vid regional- planeringen. Häri kan
            man oreserverat instämma. Centralbyrån bör få möjlighet att utföra
            detta och en ny levnadsnivåundersökning.
          </p>
          <p>
            Ett vidgat grepp
          </p>
          <p>
            I boken Välfärdens villkor, som nyligen utgivits inom folkpartiet
            som en debattskrift, anföres på sidorna 13—24 om dessa problem
            följande, som här återges med indragen stil:
          </p>
          <p>
            Efterkrigstidens häpnadsväckande snabba ekonomiska utveckling
            och sociala nydaning har burits upp av en fast tro på den ekonomiska
          </p>
          <pb facs="riksdagen-motions-pdf/data/1972/mot_1972__1444/mot_1972__1444-004.pdf"/>
          <p>
            Mot. 1972:1444 4
          </p>
          <p>
            tillväxtens och den tämjda teknikens väldiga möjligheter att
            skapa välfärd och trygghet. Utvecklingsoptimismen har präglat
            de politiska partiernas handlande och syn på framtiden. I produktionsökning
            och tillväxt har man sett en garanti för fortsatt ökat välstånd.
            Övertygelsen att vetenskap och teknik, utnyttjade i fredliga syften,
            kan skapa ett rikt och ganska harmoniskt samhälle har varit stark
            i alla läger — — — Det är inte svårt att slå ned på överdrifter
            och våldsamma förenklingar i den verklighetsbild som tillväxtkritikerna
            ger oss. Ändå vore det fel att inte lyssna på dem och ta allvarligt
            på den stämning de representerar — — — Må vara att (de snabba
            förändringarna) leder till ökat ekonomiskt välstånd, må vara att
            man egentligen inte alls vill avstå från detta. Omställningsprocessen
            och den därmed förknippade otryggheten upplevs ändå ofta som plågsam
            — och som en konsekvens av ett hårt industriellt system. Till
            detta kommer att samhället med alla sina sociala skyddssystem
            ändå är ett hårt samhälle för den som inte orkar med i en uppskruvad
            arbetstakt, har svårt att anpassa sig till etablerad arbetsmoral
            och konkurrenskrav eller som helt enkelt av rent fysiska skäl
            inte orkar. Varje år stampas ett växande antal människor ut från
            arbetsmarknaden — — — Vi måste — — — inse att den industriella
            exploateringen inte kan fortsätta som hittills, att vi måste ägna
            en mycket större uppmärksam- het åt tillväxtens innehåll och effekter.
            Detta innebär att den avgörande frågan inte kan vara: fortsatt
            tillväxt eller ej. Den är alltför förgrovad, alltför schematisk.
            Den avgörande frågan måste vara: vilket slags tillväxt vill vi
            ha? Tillväxten är inget mål i sig och den kan få så hårda effekter
            i vårt samhälle att en renodlad tillväxtpolitik avlägsnar oss
            ifrån — i stället för närmar oss — de allmänna välfärdsmål vi
            satt upp. För närvarande är möjligheterna att utföra de nödvändiga,
            totala samhällsekonomiska kalkylerna små. För att med större säkerhet
            kunna utföra sådana kalkyler behöver mätmetoderna utvecklas. Det
            är därför verkligen angeläget att medel anslås till sådan forskning.
            Under 1970-talet kommer dessa frågor att kräva stort intresse
            från regering, riksdag, ämbetsverk, kommuner och alla enskilda
            människor.
          </p>
          <p>
            Hemställan
          </p>
          <p>
            Med hänvisning till det anförda hemställer vi att riksdagen hos
            Kungl. Maj:t begär att en parlamentarisk utredning tillsätts med
            uppgift att utveckla vidare mått för välfärdsbedömningar.
          </p>
          <p>
            Stockholm den 26 januari 1972 BIRGER MÖLLER (fp)
          </p>
          <p>
            i Göteborg MAC P. HAMRIN (fp) CECILIA NETTELBRANDT (fp) KARL
            ERIK ERIKSSON (fp) SVEN GUSTAFSON (fp) i Arvika i Göteborg
          </p>
          <p>
            INGEMAR MUNDEBO (fp)
          </p>
        </div>
      </div>
    </body>
  </text>
</TEI>
