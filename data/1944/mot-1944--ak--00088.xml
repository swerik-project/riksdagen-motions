<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__88/mot_1944__ak__88-001.pdf"/>
      <fw xml:id="i-HqvrhYpyjo5Zf97XK5bFD8">
        10 Motioner i Andra kammaren, nr 88.
      </fw>
      <div type="motHeader" xml:id="i-GzfWJXastM4QQyGXVWYFBK">
        <div type="motTitle" xml:id="i-37oU9fTCUKsaLSAEcMxbuP"/>
        <div type="motSubmissionInfo" xml:id="i-NyitgciRSBbeMJ4KPxuz3q"/>
      </div>
      <div type="motBody" xml:id="i-5ioVH6awsRJTc9XdTHu239">
        <div xml:id="i-Tfo6XW7ESzqFQWZUmybnVk">
          <p xml:id="i-J4aFyJXovNqe3WwHophrR1">
            Nr 88.
          </p>
          <p xml:id="i-HZT3VLfqKAwgcU956Vw1Fi">
            Av herr Nilson i Spånstad m. fl., om anslag till stipendier för
            korrespondensstudier för obemedlade eller mindre be- medlade studiebegåvade
            ungdomar, m. m.
          </p>
          <p xml:id="i-CYurtsTsKfmBqLqh2goi3Q">
            Det är ett av alla erkänt faktum, att landsbygden är missgynnad
            i fråga om utbildningsmöjligheterna för sin ungdom. Den enda utbildningsform,
            som står de flesta landsbygdsungdomar till buds, är folkskolan,
            d. v. s. vad den allmänt medborgerliga bildningen beträffar. Härtill
            kommer att de folkskoleformer, som finnas på den rena landsbygden,
            icke äro så beskaf- fade, att de kunna ge eleverna samma effektiva
            utbildning som städernas folkskolor. | Den högre skolutbildningen
            är ett för landsbygdsungdomen praktiskt taget helt stängt område.
            Detta beror på att de högre utbildningsanstal- terna åro belägna
            i städer eller större samhällen, varför ungdomar från landsbygden,
            som vilja studera vid dessa, måste inackorderas på skolorten.
            Inackorderingskostnaderna bli så höga, att endast särskilt välsituerade
            för- äldrar på landsbygden ha råd att låta sina studiebegåvade
            barn förskaffa sig högre utbildning. När våra skolförhållanden
            äro ordnade på detta sätt, blir det på lands- bygden praktiskt
            taget föräldrarnas ekonomi som avgör, om ett barn får studera
            eller ej, begåvningsurvalet sättes däremot ur spel. För de orter,
            som själva äga läroverk, ligga förhålladena till på ett annat
            sätt. Även här spelar givetvis föräldrarnas ekonomi en viktig
            roll, men den blir inte på samma sätt avgörande. De direkta kostnaderna
            för skolgången äro i våra statliga och kommunala läroverk så pass
            låga, att det inte föreligger samma hinder för ekonomiskt mindre
            väl situerade föräldrar — bosatta på skolorterna — att låta sina
            barn studera för att avlägga real- och stu- dentexamen som det
            gör på landsbygden. Landsbygdens missgynnade ställning i detta
            hänseende utgör icke endast en orättvisa mot dess bebyggare, den
            är också en allvarlig olägenhet för hela samhället. Det är nämligen
            ett viktigt både demokratiskt och sam-
          </p>
          <pb facs="riksdagen-motions-pdf/data/1944/mot_1944__ak__88/mot_1944__ak__88-002.pdf"/>
          <fw xml:id="i-LbS4cqLyBBQhBGg1bntrw8">
            Motioner i Andra kammaren, nr 88. 11
          </fw>
          <p xml:id="i-VXeN7na9zxidQYjXqUiKwn">
            hällsekonomiskt intresse, att alla nyckelposter i samhällslivet,
            inom poli- tik, förvaltning, undervisningsväsende, vetenskap,
            näringsliv m. m. besät- tas med sådana personer, som uppvisa de
            bästa kvalifikationerna för res- pektive post. Så sker inte nu,
            då föräldrarnas ekonomi och bostadsort men icke de ungas begåvning
            äro avgörande för frågan, om dessa skola få studera eller ej.
            Det måste vara ett i sann mening demokratiskt krav, att begåvningen
            härvidlag skall få fälla utslaget. Alla studiebegåvade ung- domar
            måste erhålla samma möjligheter att skaffa sig högre utbildning,
            var de än äro födda och hur än föräldrarnas ekonomiska ställning
            är be- skaffad. En reform av undervisningsväsendet, som undanröjer
            svårigheterna för landsbygdens ungdom att erhålla högre utbildning,
            måste fördenskull sna- rast möjligt genomföras. Det väsentliga
            i en sådan reform måste vara, att ekonomiskt stöd lämnas för att
            möjliggöra de ungas utbildning. Vilka former detta stöd kommer
            att taga är ingalunda oviktigt men dock av underordnad betydelse
            i förhållande till huvudkravet, raserandet av de ekonomiska spärrarna
            för undervisningen.
          </p>
          <p xml:id="i-J8ni4v5Syyxw61H3wLcToH">
            Två huvudvägar öppna sig för reformens genomförande. Den ena
            är att möjliggöra vistelse vid läroverken för landsbygdsungdomar,
            den andra att föra undervisningen ut i bygden till eleverna, varigenom
            dessa skulle kunna stanna kvar i hemmet under skoltiden. Givetvis
            kunna båda huvud- vägarna användas parallellt med varandra. Det
            ekonomiska stödet för vis- telse vid läroverken kan lämnas under
            varierande former, t. ex. direkta studiestipendier, inrättande
            av elevhem på skolorterna, fri skolmateriel, räntefria studielån
            m. m. Vilka metoder som skola väljas får avgöras med hänsyn till
            kostnaderna för och ändamålsenligheten av var och en. Detta är
            en fråga av mera underordnad betydelse.
          </p>
          <p xml:id="i-HMW3gkLxWkv33v1NEHPmpw">
            Den andra vägen, att föra undervisningen ut i bygden till eleverna,
            är av utomordentligt stor betydelse. Då elever från landsbygden
            söka sig in till läroanstalterna i städer och samhällen, acklimatisera
            de sig snabbt i sin nya miljö och gå i de flesta fall förlorade
            för hembygden. De välja inte gärna jordbrukarens yrke utan söka
            sig in på andra levnadsbanor. När det gäller elever med utpräglad
            fallenhet för teoretiska studier, är heller ingenting att säga
            härom. Då är deras yrkesval naturligt. Men det finns många elever,
            som mycket väl skulle passa att bli jordbrukare, sedan de avslutat
            den skolutbildning, som bibragt dem allmänt medborgerlig bildning.
            Likaså skulle det vara önskvärt om ungdomar, som förvärvat ett
            högre kunskapsmått än det folkskolan i sin nuvarande form kan
            ge, ville utbilda sig för sådana yrken, som finnas inom landsbygdens
            arbets- och kulturliv. En förbättring av landsbygdens utbildningsmöjligheter
            får inte leda till att landsbygden i än högre grad än som hittills
            skett tömmes på ledarbegåvningar. Vi behöva inom jordbruk, hantverk,
            småindustri,
          </p>
          <pb facs="riksdagen-motions-pdf/data/1944/mot_1944__ak__88/mot_1944__ak__88-003.pdf"/>
          <fw xml:id="i-L9xSpeE6hcJHYnNj5WPhb2">
            12 Motioner i Andra kammaren, nr 88.
          </fw>
          <p xml:id="i-NbKbyRXydeehwpbLg29Z1R">
            undervisningsväsende, föreningsliv av olika slag m. m. på landsbygden
            personer, som kunna bli ledare och föregångsmän för sina yrkesbröder
            och meningsfränder. Om den högre undervisningen kan äga rum ute
            i bygden, vinner man den fördelen, att de unga kunna stanna kvar
            i hemmet, vilket även ur psykisk synpunkt skulle vara synnerligen
            värdefullt. De unga behöva hemmets stöd under övergångsåren mellan
            barndom och ungdom. Vilka metoder som böra användas för att förverkliga
            det önskemålet att undervisningen skall föras ut till bygden,
            anse vi oss icke här kunna taga ställning till. Vi vilja dock
            i anslutning till motionerna nr 79 i I K. och 97 i II K. vid 1943
            års riksdag understryka, att korrespondensundervis- ningen i detta
            sammanhang måste tagas i anspråk. Så har redan skett på frivillighetens
            väg på många platser i vårt land med, så vitt man hittills kan
            bedöma, goda resultat. I dessa motioner framhölls, att korrespon-
            densundervisningen i vårt land gjort betydande framsteg och att
            ett stort antal elever genom att anlita densamma avlagt real-
            och studentexamen. Det framhölls vidare, att under de senaste
            åren denna undervisningsform kompletterats genom inrättande av
            de s. k. robertforsskolorna, vilken skolform innebär, att ett
            antal elever från samma ort, som läsa på en real- skolekurs från
            ett korrespondensinstitut, varje dag samlas i en lokal på orten
            och där studera sina undervisningsbrev under ledning av en studie-
            ledare, som har till uppgift att hjälpa eleverna till rätta med
            studierna.
          </p>
          <p xml:id="i-CgVyDiMvuDQGcNU6ruhsX9">
            Det framhölls vidare i dessa motioner, att även om korrespondensunder-
            visningen blir billigare än andra undervisningsmetoder, den dock
            för obe- medlade eller mindre bemedlade elever förde med sig rätt
            dryga kostnader. Kostnaderna för att avlägga realexamen enligt
            robertforsmetoden har således av Hermods korrespondensinstitut
            beräknats till omkring 2000 kronor. I motionerna yrkades, att
            riksdagen för det kommande budgetåret måtte bevilja ett anslag
            på 100000 kronor till stipendier för obemedlade eller mindre bemedlade
            elever, som studera per korrespondens i avsikt att avlägga realexamen.
            Såväl detta yrkande som de övriga i motionerna fram- förda yrkandena
            avslogos av riksdagen med den motiveringen, att skol- frågor för
            närvarande befunno sig under utredning. Vi förstå mycket väl riksdagens
            inställning, och vi ha också grundad anledning antaga, att 1940
            års skolutredning kommaer att ställa sig väl- villig till önskemålen
            om att korrespondensundervisningen måtte erhålla ekonomiskt stöd
            från det allmänna, men vi anse att det skulle vara av stort värde
            att redan nu söka pröva metoden med statsstipendier åt kor- respondenselever.
            Man hade då större erfarenhet att bygga på, när skol- problemen
            i sin helhet komma att föreläggas riksdagen. Det är befogat ur
            den synpunkten att detta senare ännu torde komma att dröja en
            tid. Allt flera robertforsskolor upprättas årligen, och därför
            skulle det vara
          </p>
          <pb facs="riksdagen-motions-pdf/data/1944/mot_1944__ak__88/mot_1944__ak__88-004.pdf"/>
          <fw xml:id="i-QD7mmGpi9Bk8hY1Z84k2KN">
            Motioner i Andra kammaren, nr 88. 13
          </fw>
          <p xml:id="i-EYxpQsSxArw8kfhRKrZVGf">
            värdefullt, om deras mindre bemedlade elever kunde erhålla stipendier
            utan tidsutdräkt. På många håll föreligga också svårigheter att
            erhålla lämpliga lokaler till dessa skolor. Ibland har kommunen
            ställt lokal till förfogande, och ibland ha enskilda företag anskaffat
            lokaler. I vissa fall äro dessa lokaler goda och ändamålsenliga,
            men i andra fall äro de mindre lämpliga att an- vändas för undervisningsändamål.
            Då det ofta är en kostnadsfråga att anskaffa lämpliga lokaler,
            skulle det vara värdefullt, om man kunde på- räkna statsbidrag
            för anskaffande av lokaler. Staten torde dock icke böra bidraga
            med mera än högst hälften av de årliga kostnaderna; de övriga
            kostnaderna böra bestridas av vederbörande kommun, landsting eller
            en- skilda företag och sammanslutningar.
          </p>
          <p xml:id="i-T1NeCAyAWaBqNutww1TyqP">
            I fråga om formerna för studiestipendier torde dessa böra ordnas
            på så sätt som nu sker beträffande arvsfondens stipendier. En
            närmare redo- görelse för denna metod återfinnes i de ovannämnda
            motionerna.
          </p>
          <p xml:id="i-97wLcohrciUvXYwMrCkBMh">
            I dessa yrkades bl. a. även, att den nuvarande praktiska realexamen
            måtte ytterligare differentieras genom inrättande av en examen
            med jord- brukslinje. En dylik reform ligger väl i linje med de
            önskemål vi här fram- ställt, att den högre undervisningen för
            landsbygdens ungdom inte får en- bart leda dem bort från hembygden
            utan föra de därför lämpliga åter till denna. Statsrådet och chefen
            för ecklesiastikdepartementet har i ett tal i fjol höst meddelat,
            att 1940 års skolutredning tagit upp denna fråga till utredning.
            Vi vilja uttala vår tillfredsställelse häröver och samtidigt under-
            stryka, att en dylik differentiering av realskolan är ett önskemål,
            som ligger landsbygdens folk varmt om hjärtat. Vi vilja också
            till sist ge ut- tryck åt vår förhoppning, att 1940 års skolutredning
            så snart ske kan framlägger förslag till förbättring av landsbygdens
            undervisningsmöjlig- heter och att Kungl. Maj:t sedan för riksdagen
            framlägger de förslag, var- till dess arbete kan föranleda. Härvid
            bör ses till, att det för landsbyg- dens ungdom skapas möjligheter
            att erhålla en undervisning, som är väl anpassad efter bygdens
            yrkes- och kulturliv. Det skulle enligt vår mening vara önskvärt,
            om 1940 års skolutredning finge i uppdrag att särskilt ut- reda
            denna fråga.
          </p>
          <p xml:id="i-CiycFGECQwX58fuNvcnR1G">
            På grund av vad som här ovan anförts få vi hemställa,
          </p>
          <p xml:id="i-XTmoxUythaUvj9ytpS68Cc">
            dels att riksdagen för budgetåret 1944/45 måtte anslå 100 000
            kronor till stipendier för korrespondensstudier för obemedlade
            eller mindre bemedlade studiebegåvade ung- domar, dels att riksdagen
            för samma budgetår måtte anslå 50 000 kronor att användas för
            statsbidrag till anskaffande av lokaler för s. k. robertforsskolor,
            samt
          </p>
          <pb facs="riksdagen-motions-pdf/data/1944/mot_1944__ak__88/mot_1944__ak__88-005.pdf"/>
          <fw xml:id="i-6LokevNZ1CNK8uPHRwttgD">
            14 Motioner i Andra kammaren, nr 88.
          </fw>
          <p xml:id="i-D9F2f2yjYZE8sPhDW9iQSf">
            dels att riksdagen i skrivelse till Kungl. Maj:t måtte be- gära,
            att 1940 års skolutredning måtte erhålla i uppdrag att särskilt
            utreda frågan om att för landsbygdens ungdom skapa möjligheter
            att erhålla en efter bygdens yrkes- och kulturliv anpassad undervisning,
            varvid särskilt bör tillses, att undervisningen kan ske ute i
            bygden så långt detta är möjligt.
          </p>
          <p xml:id="i-5wGkCghjeKLeMAPS2K4pXt">
            Stockholm den 18 januari 1944.
          </p>
          <p xml:id="i-HLq9nwKFhC62pR8sHc2pf2">
            Hj. R. Nilson i Spånstad. Ivar Johansson Sven Andersson Per Persson
            i Mysinge. 1 Vigelsbo. i Norrby. Anders Pettersson Osc. Werner.
            K. E. Hansson,
          </p>
          <p xml:id="i-8BfiHViM63wRsZt8t2wCiR">
            i Dahl. Skediga.
          </p>
        </div>
      </div>
    </body>
  </text>
</TEI>
