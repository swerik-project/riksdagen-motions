<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00263">
  <teiHeader>
    <fileDesc>
      <titleStmt>
        <title>De kristna minoriteternas situation i Irak och Turkiet</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De kristna minoriteternas situation i Irak och Turkiet</title>
          <idno type="rdwebb">GU02U263</idno>
          <rs type="number">U263</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U263/text</ref>
          <ref type="dokument_url_html">http://data.riksdagen.se/dokument/GU02U263</ref>
          <ref type="dokumentstatus_url_xml">http://data.riksdagen.se/dokumentstatus/GU02U263</ref>
          <ref type="doc">http://data.riksdagen.se/fil/55CD8157-40A9-4524-89AC-37B9ED95CC49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JDUcaWFApdP3HWaePxEcyY" type="signed"/>
        <correspContext corresp="i-JDUcaWFApdP3HWaePxEcyY">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="referral" xml:id="i-Sb7dr4zTB7XwBg8bgX7dhL">
          <date when="2006-11-07"/>
        </correspAction>
        <correspAction type="dismissal" xml:id="i-TStoV9RNSvGUUMS91KQSr7">
          <date when="2006-11-07"/>
        </correspAction>
        <correspAction type="numbering" xml:id="i-VLiXB3d1Qx4U8GotCAEQAd">
          <date when="2006-11-02"/>
        </correspAction>
        <correspAction type="submission" xml:id="i-NphBBmDmK2HqUU7NUiHLX6">
          <date when="2006-10-31"/>
        </correspAction>
        <correspAction type="transfer" xml:id="i-7afFdqwJfLnKGDPSpFvycp">
          <date when="2006-10-31"/>
        </correspAction>
        <correspAction type="assigned" xml:id="i-WVYfV9HWB9rgviEEkYSM3v"/>
        <correspContext corresp="i-WVYfV9HWB9rgviEEkYSM3v">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-C1wyYHGG96UhiXAyhCA8v5">
            Förslag till riksdagsbeslut
          </head>
          <list style="ol">
            <item xml:id="i-8BQHoZqHW1TSQSE6S89n62">
              Riksdagen tillkännager för regeringen som sin mening vad i motionen
              anförs om att Sverige i internationella sammanhang ska verka för
              att den etniska diskrimineringen av assyrier-kaldéer-syrianer
              i deras hemländer förs upp på FN:s och EU:s dagordning.
            </item>
            <item xml:id="i-QoJyC6YNvTBLekLJDjHGqc">
              Riksdagen tillkännager för regeringen som sin mening vad i motionen
              anförs om att Sverige erkänner assyrier-kaldéer-syrianer som ett
              folk.
            </item>
            <item xml:id="i-L4mp2gtwjiNKDFKSBAHPfS">
              Riksdagen tillkännager för regeringen som sin mening vad i motionen
              anförs om att assyrier-kaldéer-syrianers och armeniers kulturarv,
              som också är kristenhetens kulturarv, bevaras i länder som Turkiet
              och Irak.
            </item>
            <item xml:id="i-NFapk9MNxt8XNxr6SdNUTg">
              Riksdagen tillkännager för regeringen som sin mening vad i motionen
              anförs om att arbeta för att frågan om assyrier-kaldéer-syrianers
              och armeniers kulturarv till FN:s organ Unesco.
            </item>
            <item xml:id="i-5xSqc4ZLebcN6unGbUj9eF">
              Riksdagen begär att regeringen ger Riksarkivet i uppdrag att
              sammanställa svenskt arkivmaterial rörande folkmordet seyfo på
              den assyrisk-kaldéisk-syrianska folkgruppen. 1
            </item>
            <item xml:id="i-GXyBJUa3fp1CddVtqxCFPs">
              Riksdagen tillkännager för regeringen som sin mening vad i motionen
              anförs om att inom internationella sammanhang verka för att skapa
              en frizon i Irak för den kristna minoriteten.
            </item>
          </list>
          <p xml:id="i-Cea5MbW6Xp4d94QJQGDekM">
            1 Yrkande 5 hänvisat till KrU.
          </p>
        </div>
        <div type="motContent">
          <head type="h1" xml:id="i-4LkvY53d1Be8ZxaME55MqG">
            De kristna minoriteternas situation i Irak och Turkiet
          </head>
          <head type="h1" xml:id="i-79eXDJ7ELDJ8V8KosktLJt">
            Motivering
          </head>
          <head type="h2" xml:id="i-DinsLarf5QtdLB6i3H977o">
            Historik
          </head>
          <p xml:id="i-7QqWAudVfKfxNiPuWfchek">
            Det assyrisk-kaldeisk-syrianska folket av i dag har släktskap
            med Gamla testamentets assyrier som under många hundra år politiskt
            dominerade en stor del av det som i dag kallas Mellanöstern. Det
            assyriska riket gick under omkring 600 f Kr. Det nybabyloniska
            riket dukade under ett halvt sekel senare för persernas anstormning.
            Den persiska överhögheten avlöstes av makedonier, romare, araber,
            tatarer och turkar. Assyrier-kaldéer-syrianer var bland de första
            som accepterade kristendomen, och armenierna var år 301 den första
            nation som antog kristendomen som statsreligion. Det är den kristna
            tron som varit den sammanhållande länken under många hundra års
            islamisk dominans som tidvis urartade till regelrätt förföljelse,
            kvinnorov och konvertering till islam under mer eller mindre hårt
            tryck. Från början var assyrier-kaldéer-syrianer och armenier
            det dominerande folket i de inledningsvis nämnda områdena. Först
            efter korstågen och den blodiga tatariska invasionen kom assyrier-kaldéer-syrianer
            och armenier i tilltagande grad att bli en minoritet. Sedan 1840-talet
            har decimeringen och fördrivningen accelererat. I dag finns cirka
            tre miljoner assyrier-kaldéer-syrianer och armenier kvar. Mer
            än en miljoner lever i Irak. Mindre grupper finns i Iran, Syrien,
            Turkiet, Libanon, Jordanien och i Europa, USA, Latinamerika och
            Australien. I Sverige finns ca 60 000 assyrier-kaldéer-syrianer.
          </p>
          <head type="h2" xml:id="i-DZsbSSPMomUrQes4E16wMw">
            Assyrier-kaldéer-syrianers pressade situation
          </head>
          <p xml:id="i-XYg7C3gGynLMKTqAvQnFV9">
            Assyrier-kaldéer-syrianers situation har vid åtskilliga tillfällen
            behandlats av riksdagen. Frågan har alltmer fokuserats på assyrier-kaldéer-syrianers
            pressade situation mellan olika kurdiska grupper och hemländernas
            regeringar och på kravet på erkännande som ett folk med gemensamt
            språk och kultur. Det är fortfarande angeläget att FN uppmärksammas
            på assyrier-kaldéer-syrianers svåra situation i form av etnisk
            diskriminering. Sverige bör därför i FN, EU och andra internationella
            sammanhang verka för att assyrier-kaldéer-syrianer erkänns som
            ett folk. Inte minst viktigt är detta nu i arbetet med den nya
            irakiska konstitutionen.
          </p>
          <p xml:id="i-UTuEfVwokdfMLZM2RCXSs3">
            Det har skett många mord och terror mot de kristna i Irak. Denna
            terror mot kristna har delvis sin bakgrund i USA:s anfall i Irak.
            Hatet från Iraks muslimer mot USA uttrycks i terrorhandlingar
            mot kristna grupper bl.a. genom bomber mot kyrkor och regelrätta
            avrättningar. I norra Irak har en muslimsk minoritet, kurder,
            också utsatts för förföljelse och som nu under FN:s överinseende
            fått en geografisk frizon för tryggare levnadsförhållanden. Den
            minoritet som är värst förföljd i Irak är den kristna minoriteten,
            och även de borde erbjudas en liknande frizon under FN:s överinseende
            för tryggare levnadsförhållanden.
          </p>
          <head type="h2" xml:id="i-HtxwZqeCeZ7kXaoaRsMbou">
            Folkmordet i osmanska Turkiet (seyfo)
          </head>
          <p xml:id="i-4VSz3UmEBCy7aL9ax81JaL">
            Det turkiska nationella uppvaknandet i slutet av 1800-talet resulterade
            i de första massakrerna. Under första världskriget följde ett
            regelrätt och välkänt folkmord på de kristna armenierna i östra
            Turkiet samt ett betydligt mindre känt men lika fruktansvärt folkmord
            mot assyrier-kaldéer-syrianer. Det mesta tyder på att folkmordet
            planerades centralt. Med massakern under 1914 och starten på det
            sytematiska folkmordet 1915 som skulle skörda offer fram till
            1922 beräknar man att omkring 500 000 assyrier-kaldéer-syrianer
            omkom. Många fler tvingades massutvandra till Irak, Syrien och
            andra angränsande länder. Denna svåra tid kallar assyrier-kaldéer-syrianer
            för svärdets år, seyfo . Av den i Lausanne i fredsfördraget 1923
            mellan Atatürks nationalstat enligt västerländskt mönster och
            första världskrigets europeiska segrarmakter stadgade religionsfriheten
            blev inget resultat.
          </p>
          <p xml:id="i-P8nbh3J1Kuv63QRqDMs826">
            Grannländerna Irak och Syrien stod under mellankrigstiden under
            brittiskt respektive franskt mandat från Nationernas förbund,
            vilket inte hindrade lydregeringarna i dessa länder att fortsätta
            med den traditionella diskrimineringen och förföljelsen av icke-
            arabiska och icke-muslimska folkgrupper.
          </p>
          <p xml:id="i-VXJE9T6LtNL2eBY8ipmeRP">
            I Turkiet pågår fortfarande förtrycket av de kristna minoriteterna.
            Det är märkligt att den fått pågå i ett land som sedan andra världskriget
            tillhört Nato och har skrivit under de flesta internationella
            konventioner om mänskliga rättigheter och som själv uppger sig
            försvara frihet och demokrati. Turkiet vill ju tillhöra EU, som
            har Köpenhamskriterierna om de mänskliga rättigheterna som ett
            rättesnöre.
          </p>
          <p xml:id="i-HSYf4n48oceXdvrGa3k7cH">
            Den blivande Nobelpristagaren, författaren Orhan Pamuk, bosatt
            i Istanbul, har upplevt hur känsligt det kan vara i Turkiet att
            prata om seyfo i Turkiet. Han riskerade tre års fängelse, åtalad
            för att ha förolämpat turkiskheten enligt den nyskrivna turkiska
            strafflagen, men han frikändes dock till slut. I februari i 2005
            sade han i en schweizisk tidning att en miljon armenier och 30
            000 kurder har dödats i hans hemland. Detta är en sanning som
            fortfarande inte får uttalas i Turkiet. Folkmordet på de kristna
            är tabu, och det våldsamma, konstanta förtrycket mot kurderna
            försöker man dölja.
          </p>
          <p xml:id="i-DsnHs5gvBn6KbVz5UsjyMx">
            I FN-konventionen om folkmord (9 december 1948) står följande
            om folkmord att läsa:
          </p>
          <p xml:id="i-QJduMRxxhqyVdywSq87bW7">
            Ingressen: - - -/folkmord har under alla historiska perioder
            orsakat mänskligheten stora förluster/- - - (at all periods of
            history genocide has inflicted great losses on humanity).
          </p>
          <p xml:id="i-XmgSDHYqHyxJaXHNDk2Rz9">
            Enligt artikel II betyder folkmord någon av följande åtgärder
            som görs med syfte att förstöra, helt eller delvis, en nationell,
            etnisk, rasmässig ( racial ) religiös grupp, såsom
          </p>
          <p xml:id="i-WBTtxnDCsFnaPxLwKUoEcZ">
            A) att döda gruppens medlemmar
          </p>
          <p xml:id="i-15EqNr7Xh173wdeahk5uiM">
            B) att orsaka allvarlig fysisk eller psykisk skada till gruppens
            medlemmar
          </p>
          <p xml:id="i-LW4MsU1Mwd91s4cAm4yGu3">
            C) att avsiktligt utsätta gruppen för levnadsförhållanden beräknade
            att orsaka dess fysiska förstörelse, helt eller delvis
          </p>
          <p xml:id="i-2eD5sefrFFypgPABn5g3zz">
            D) att införa åtgärder i syfte att förhindra födelser inom gruppen
            eller
          </p>
          <p xml:id="i-7To5Xw9G3y6HjJ3tH2U3qk">
            E) att med tvång överföra barn från en grupp till en annan.
          </p>
          <p xml:id="i-YYi6Q3m8jR2yn194QttJss">
            Artikel III
          </p>
          <p xml:id="i-KKajCMHfTVkXbHAV3rxF1X">
            Följande åtgärder är straffbara
          </p>
          <p xml:id="i-PbWPkL57acTg1WJTXLyPB">
            A) Folkmord ( genocide ),
          </p>
          <p xml:id="i-EfYER2Vwe1taaMSDAAWL36">
            B) konspiration att utföra folkmord,
          </p>
          <p xml:id="i-J4PBWzL3QtfsvF5h5MTkD6">
            C) direkt och offentliga uppmaningar att utföra folkmord,
          </p>
          <p xml:id="i-7CW6VZcNy1WBAxmJabembV">
            D) att försöka utföra folkmord eller
          </p>
          <p xml:id="i-2KTg62CXLnfuEz2Uev7FfK">
            E) inblandning i folkmord.
          </p>
          <p xml:id="i-EPDXLCNMJD3XkPQoZPSDfT">
            De brott som nämns i konventionen och som är relevanta för assyrier-kaldéer-syrianer
            är
          </p>
          <p xml:id="i-GbgUWUnyFrXpRYcwYABgtG">
            A) att döda gruppens medlemmar (framför allt massavrättning av
            män och äldre pojkar),
          </p>
          <p xml:id="i-8fxhr2KuDnYBFpAPxVmqnp">
            B) att orsaka allvarlig fysisk och psykisk skada (genom våldtäkter,
            bortrövande av kvinnor, plundring, förstörelse av egendom m.m.),
          </p>
          <p xml:id="i-TdzYScRzHSGwuQde2pC2dE">
            C) att avsiktligt utsätta gruppen för levnadsförhållanden beräknade
            att förstöra gruppen (tvångsförflyttning av kvinnor och äldre
            män som till fots marscherade till läger i den syriska öknen,
            otaliga dog under strapatserna) eller
          </p>
          <p xml:id="i-4eMXLw7Y51UgsDWTrC5gbF">
            D) att tvångsomhänderta barn, unga och vackra flickor (förekommer
            i vittnesberättelser).
          </p>
          <head type="h2" xml:id="i-Lkme86TuVhPowAPz2XMUZC">
            Dokumentation om folkmordet
          </head>
          <p xml:id="i-6DbcChBvVpHTkeDpiBPhAk">
            Turkiska historiker, även de som skriver nu, tillbakavisar påståendet
            att det rörde sig om folkmord. De erkänner att tvångsförflyttning
            har ägt rum, men hävdar att syftet bara var att rensa krigsområdet
            från fientligt inställda opålitliga etniska grupper (framför allt
            armenier) och att avsikten inte var folkmord.
          </p>
          <p xml:id="i-LcCTy1d34G6744vzs5fyXK">
            Det existerar många diplomatiska rapporter om händelser framför
            allt i Tyskland (Turkiets allierade under kriget), USA (neutral
            i början på kriget), Frankrike, England, Ryssland, Italien (inklusive
            Vatikanen), Danmark och Sverige. Därutöver finns dokument härrörande
            från protestantiska och katolska missionärer från flera länder,
            varibland de tyska är mest genomforskade.
          </p>
          <p xml:id="i-DmNQr1K1UH3ACbSrYNYxC">
            Henry Morgenthau, USA:s ambassadör i Konstantinopel denna tid,
            har i sin redogörelse, Ambassador Morgenthau´s Story, 1918, berättat
            detaljerat om alla beskrivna händelser under denna tid. Morgenthau
            var ambassadör 19131916 och stod i mycket nära relation till de
            flesta beslutsfattare i ungturkiska regimen och ledningen.
          </p>
          <p xml:id="i-NBqAkFuBBcpuyZzi2huBx2">
            Morgenthau redogör för motivet för folkmordet, för kollapsen
            av ottomanska riket och för ungturkarnas maktövertagande. Morgenthau
            ger även en fullständig bild av hur folkmordet gått till. Bland
            annat följande: Their passion för Turkifying the nation seemed
            to demand logically the extermination of all Christians, Greeks,
            Syrians and Armenians. (kap. 22, s. 8). The time had finally come
            to make Turkey exclusively the country of the Turks. Samma sida.
            The Armenians are not the only subject people in Turkey which
            have suffered from this policy of making Turkey exclusively the
            country of the Turks. The story, which I have told about the Armenians
            I could also tell, with certain modifications, about the Greeks
            and the Syrians.
          </p>
          <p xml:id="i-Vd7F52qqY2T4Rf3AkhBjpt">
            Svenske journalisten Stefan Andersson har i översättning från
            franska till svenska i en resumé sammanfattat berättelsen från
            den till Frankrike under folkmordet flydde biskopen av Van, Mar
            Manna Augin. Berättelsen återfinns i den franska utgåvan Syriens
            et Chaldéens 19141917, leurs martyres, leurs éesperances. I resumén
            börjar biskopen av Van med att beskriva ungturkarnas bestialitet
            mot de kristna minoriteterna jämförd med Röde Sultanens, Abdul-Hamids,
            för att sedan beskriva händelserna i Urmiah- och Salmas-provinserna.
          </p>
          <p xml:id="i-CJp7Ekjf94Y7f37hoUZ39v">
            Missionären Jakob Künsler rapporterade i mars 1915 från Urfa
            hur man utplånade samtliga som ingick i bärarbataljonerna. Enligt
            Künsler skedde detta med kniv i syfte att spara ammunition. Enligt
            ytterligare rapporter från Künsler fortsatte dessa avrättningar
            i Urfa fram till augusti 1915.
          </p>
          <p xml:id="i-THco5PDLQ5jvKUv75anLm6">
            Tyske konsuln i Aleppo, nuvarande norra Syrien, Rössler, rapporterade
            hur man funnit tusentals människor med avskurna halsar som lamm
            vid vägkanterna i området mellan Urfa och Diyarbakir. Även denna
            rapport avsåg bärarbataljoner.
          </p>
          <p xml:id="i-SJrTtZrVgijBjQikbn5UPr">
            Den svenske historieprofessorn David Gaunt, har under en följd
            av år bedrivit källforskning vid Södertörns högskola om händelserna
            i Ottomanska riket åren 19141923.
          </p>
          <p xml:id="i-4popezuVkUStnfnrwRsbdP">
            David Gaunt har bl.a. tagit fram och fått tillgång till dokument
            från Ottomanska rikets arkiv, som visar att inrikesministern Talat
            Pascha, krigsministern Enver Pascha och höga militärer varit direkt
            inblandade och ledande i folkmorden. Detta framgår av en massiv
            telegramtrafik under dessa år. Detta styrker även hur assyrier-kaldéer-syrianer
            deporterades, mördades eller lämnades att dö samt hur deras egendom
            konfiskerades i samband med detta.
          </p>
          <p xml:id="i-BPbP6K5aMvE949qfDwEAzK">
            Pressmaterial i form av tidningsartiklar är mycket omfattande.
            Stödföreningar fanns i många länder, bl.a. The American Committee
            for Armenian and Syrian Relief. Dokumentsamlingar från tyska,
            engelska och franska arkivkällor har publicerats för att dokumentera
            folkmord på armenier. Alla dessa samlingar inkluderar en del dokument
            som berör assyrier-kaldéer-syrianer. Dessa trycktes därför att
            armenier omnämns i samma dokument. Det kan antas att det finns
            många fler dokument som berör assyrier-kaldéer-syrianer i arkiven.
            Ringa forskning har ägnats assyrier-kaldéer-syrianer och de ottomanska
            folkmorden. Mest forskning har ägnats armenier. Det kan bero på
            att armenierna varit en mycket större folkgrupp och inkluderade
            en stor grupp intellektuella, däribland historiker. Dessutom hade
            Armenien intresse av att hålla frågan vid liv. Assyrier-kaldéer-syrianer
            hade ingen egen stat som stödde och kan stödja forskning.
          </p>
          <p xml:id="i-2rHZou4S1oJEAaQ2LYPMv2">
            Några skrifter av översiktskaraktär har utgivits i Frankrike
            och Tyskland och sedan översatts till andra språk. En internationell
            konferens om folkmordet på assyrier-kaldéer-syrianer har ägt rum
            vid ett australiensiskt universitet. Bortsett från enstaka kyrkohistoriker
            och lingvister finns få forskare och inget forskningscentrum som
            ägnar sig åt assyrier-kaldéer-syrianer.
          </p>
          <head type="h2" xml:id="i-6R5wRTJjTWpc8LYMLAB4e5">
            Situationen i Turkiet
          </head>
          <p xml:id="i-Nr3PSmRr9UWNDhFkDJihUy">
            Inrikesministern i Turkiet utfärdade sommaren 2001 ett dekret
            som innebar att alla assyrier-kaldéer-syrianer från Västeuropa
            som ville besöka sina förfäders byar i sydöstra Turkiet förbjöds
            att göra det. Många ungdomar som söker sin identitet och som på
            grund av kriget i sydöstra Turkiet under lång tid inte kunnat
            besöka sina hembyar, förbjöds att göra sådana besök. Efter internationella
            påtryckningar drogs dock förbudet tillbaka. Dåvarande premiärministern
            B u lent Ecevit gav den 12 juni 2001 ett annat dekret som sade
            att alla assyrier-syrianer som vill återvända till sina byar är
            välkomna att göra det under statens garantier.
          </p>
          <p xml:id="i-FLnDfF9Uhcm48KJp3tNBGo">
            Exemplet visar ändå hur utsatt den lilla assyrisk-kaldéisk-syrianska
            folkgruppen i Turkiet är, men också att påtryckningar hjälper.
            Anledningen till förbudet kunde möjligen vara att Turkiet inte
            ville visa förstörelsen av det assyrisk-kaldéisk-syrianska kulturarvet.
            Kyrkor och kloster, ett flertal över tusen år gamla, har veterligen
            konverterats till moskéer eller djurlador. Den turkiska regimen
            ville förmodligen hindra semesterfirare från att dokumentera hur
            landet behandlar sina byggnadsminnen. Kulturarvet från assyrier-kaldéer-syrianer
            har sin motsvarighet i hur Turkiet håller på att dränka oersättliga
            fornlämningar från antiken i gigantiska dammanläggningar i samma
            område. Kristdemokraterna har vid flera tillfällen påpekat att
            assyrier-kaldéer-syrianers svåra situation måste upp på FN:s dagordning
            och att det assyrisk-kaldéisk-syrianiska kulturarvet, som också
            är ett kristet kulturarv, måste bevaras till eftervärlden. Ett
            sätt att fånga FN:s och världens uppmärksamhet på assyrier-kaldéer-syrianers
            situation kan vara att FN-organet Unesco på allvar tar sig an
            denna fråga. Genom att lyfta fram kulturarvet skulle också assyrier-kaldéer-syrianers
            situation hamna i strålkastarljuset.
          </p>
          <p xml:id="i-H48ZjpQZLsHG9RiXkgbJud">
            Eftersom vi har en sådan stor folkgrupp från det gamla Mesopotamien
            boende i Sverige och som nu är svenska medborgare skulle det vara
            av stort intresse om Riksarkivet får i uppdrag att sammanställa
            svenskt arkivmaterial rörande folkmordet i det osmanska Turkiet
            ( seyfo ) på den assyrisk-kaldéisk -syrianska folkgruppen. Detta
            skulle kunna användas för vidare forskning. Det skulle också vara
            av väsentligt intresse om ett centrum för forskning om Mesopotamiens
            folkslag, historia och utveckling skapas och att centret även
            omfattar forskning om invandrare till Sverige från Mesopotamien.
          </p>
        </div>
        <div type="motSignatures">
          <list>
            <item xml:id="i-FtiQekurRHwkNwqqw4M8gn">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
