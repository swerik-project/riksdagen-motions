<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00733">
  <teiHeader>
    <fileDesc>
      <titleStmt>
        <title>Politik för värnad och stärkt äganderätt</title>
        <author corresp="i-TFG2PW7ay7mUZBy2GoJDbV">av Mats Nordberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:733 av Mats Nordberg m.fl. (SD)</title>
          <idno type="rdwebb">H802733</idno>
          <rs type="number">733</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802733/text</ref>
          <ref type="dokument_url_html">http://data.riksdagen.se/dokument/H802733</ref>
          <ref type="dokumentstatus_url_xml">http://data.riksdagen.se/dokumentstatus/H802733</ref>
          <ref type="docx">http://data.riksdagen.se/fil/35D8088C-8329-482D-A439-1C7348B377C8</ref>
          <ref type="pdf">http://data.riksdagen.se/fil/1825BA1F-AEA6-44BB-840D-3D076471FD05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S1WxSPbQBbJJRDqCBPo59V" type="signed"/>
        <correspContext corresp="i-S1WxSPbQBbJJRDqCBPo59V">
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-4rFo5seKWQkpWzvXDuyLwP"/>
        </correspContext>
        <correspAction xml:id="i-Se44Sg7yR2CnQjc7ZhcbG5" type="submitted">
          <date when="2020-09-30"/>
          <time when="16:25:56"/>
        </correspAction>
        <correspAction xml:id="i-9XJHqxKw3xGQVfML65rdKH" type="reviewed">
          <date when="2020-09-30"/>
          <time when="18:12:07"/>
        </correspAction>
        <correspAction xml:id="i-PM4QpgBXkXbf1UrL5grhb6" type="referred">
          <date when="2020-10-14"/>
        </correspAction>
        <correspAction xml:id="i-RQobBdLNw9Rg7YaJ2V5SwD" type="assigned">
          <date when="2021-06-17"/>
          <time when="16:18:10"/>
        </correspAction>
        <correspContext corresp="i-RQobBdLNw9Rg7YaJ2V5SwD">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-WnyKW2QvJ5XwuFhxPo2X8N" type="behandlas_i"/>
        <correspContext corresp="i-WnyKW2QvJ5XwuFhxPo2X8N">
          <ref type="uppgift">2020/21:MJU13</ref>
          <ref type="ref_dok_id">H801MJU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3R4GggTrHznENFi4y1LTsx" type="behandlas_i"/>
        <correspContext corresp="i-3R4GggTrHznENFi4y1LTsx">
          <ref type="uppgift">2020/21:CU11</ref>
          <ref type="ref_dok_id">H801CU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU11</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HAXwCVS8aa9H6F335obrrh" type="behandlas_i"/>
        <correspContext corresp="i-HAXwCVS8aa9H6F335obrrh">
          <ref type="uppgift">2020/21:MJU15</ref>
          <ref type="ref_dok_id">H801MJU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU15</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9qXpyQP3Ry7zV9favei6Uv" type="behandlas_i"/>
        <correspContext corresp="i-9qXpyQP3Ry7zV9favei6Uv">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TqPZgALtSKWcS4QpX4Pppg" type="behandlas_i"/>
        <correspContext corresp="i-TqPZgALtSKWcS4QpX4Pppg">
          <ref type="uppgift">2020/21:CU14</ref>
          <ref type="ref_dok_id">H801CU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU14</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EbKLJSdDmxMHfwhtPJ3829" type="behandlas_i"/>
        <correspContext corresp="i-EbKLJSdDmxMHfwhtPJ3829">
          <ref type="uppgift">2020/21:NU14</ref>
          <ref type="ref_dok_id">H801NU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU14</ref>
          <ref type="ref_dok_titel">Regional utvecklingspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GkQsHALzd5haUsF8ncyKd" type="behandlas_i"/>
        <correspContext corresp="i-GkQsHALzd5haUsF8ncyKd">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:733 av Mats Nordberg m.fl. (SD)
          Politik för värnad och stärkt äganderätt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-88ZccdXuzSiJtSu2iJUxcA">
            Förslag till riksdagsbeslut
          </head>
          <list style="ol">
            <item xml:id="i-GL5suKrbH8q5iHuWQJEh6e">
              Riksdagen ställer sig bakom det som anförs i motionen om att
              systemen för ersättning i samband med brukandebegränsningar av
              mark behöver utredas och tillkännager detta för regeringen.
            </item>
            <item xml:id="i-WwJ9gcjxnyBZ2XiQJBg9kf">
              Riksdagen ställer sig bakom det som anförs i motionen om markägares
              rättigheter vid skydd av skog och tillkännager detta för regeringen.
            </item>
            <item xml:id="i-FXiRwo56LArR9nSchxYzbj">
              Riksdagen ställer sig bakom det som anförs i motionen om att
              i första hand nyttja allmänt ägd mark för offentliga syften, exempelvis
              för naturskydd av olika slag och tillkännager detta för regeringen.
            </item>
            <item xml:id="i-7siftvMJtN2QuKGTsQta3q">
              Riksdagen ställer sig bakom det som anförs i motionen om en period
              av återhållsamhet vad gäller skydd av skog för utvärdering och
              tillkännager detta för regeringen.
            </item>
            <item xml:id="i-47TGHQYn8qB6hVzNCb96ud">
              Riksdagen ställer sig bakom det som anförs i motionen om att
              vidta åtgärder för att kraftigt begränsa antalet fall där skogsägares
              avverkningar begränsas i samband med att avverkningsanmälan inlämnas
              och tillkännager detta för regeringen.
            </item>
            <item xml:id="i-EcqYyhAgbG57oyCgy369Y8">
              Riksdagen ställer sig bakom det som anförs i motionen om att
              ersättning vid beslut om inskränkt brukande- eller äganderätt
              ska betalas med kortast möjliga fördröjning och att, om så ej
              sker, beslutet ska anses upphävt och tillkännager detta för regeringen.
            </item>
            <item xml:id="i-6PqwAntKSqWZ55xdgjaapv">
              Riksdagen ställer sig bakom det som anförs i motionen om att
              systematisk och löpande uppföljning bör göras av hur ofta och
              på vilken grund avverkning stoppas, så att myndighetsutövningen
              kan likformas och jäv undvikas, och detta tillkännager riksdagen
              för regeringen.
            </item>
            <item xml:id="i-4oQSi5D24HLrj9rxMJeJCn">
              Riksdagen ställer sig bakom det som anförs i motionen om att
              Sverige bör verka för att antalet arter i EU:s art- och habitatdirektiv
              respektive fågeldirektiv ska fokusera på akut hotade arter som
              rör sig över flera medlemsländers gränser, och detta tillkännager
              riksdagen för regeringen.
            </item>
            <item xml:id="i-RSiTM2NVpit5WSuHupr9b3">
              Riksdagen ställer sig bakom det som anförs i motionen om pågående
              markanvändning och tillkännager detta för regeringen.
            </item>
            <item xml:id="i-BtSbdnEQx6jH58fLVf23CL">
              Riksdagen ställer sig bakom det som anförs i motionen om att
              skogsfrågor gentemot markägare ska hanteras av Skogsstyrelsen
              och tillkännager detta för regeringen.
            </item>
            <item xml:id="i-XgZHU88ZyS6agmJG3VqdHq">
              Riksdagen ställer sig bakom det som anförs i motionen om att
              myndigheter som verkar mot landsbygdsföretagare bör ha ett tydligt
              främjandeuppdrag och tillkännager detta för regeringen.
            </item>
            <item xml:id="i-Ff1LHERHa5Yt7Eoez38m3e">
              Riksdagen ställer sig bakom det som anförs i motionen om att
              planering av grön infrastruktur inte bör omfatta enskilda markägare
              och tillkännager detta för regeringen.
            </item>
            <item xml:id="i-Ei8pgzEQL4CS1kSjsehb3z">
              Riksdagen ställer sig bakom det som anförs i motionen om att
              andra metoder än totalt skydd alltid bör övervägas innan beslut
              tas om formellt skydd av privat mark och tillkännager detta för
              regeringen.
            </item>
            <item xml:id="i-SLoxeuK9dpgKUfHgFRtGXv">
              Riksdagen ställer sig bakom det som anförs i motionen om att
              beslut om att undanta privat mark från brukande ska fattas endast
              efter samråd med ägaren och efter att andra alternativ prövats
              och tillkännager detta för regeringen.
            </item>
            <item xml:id="i-XxHQUM8rQhqzfszUt5u3MN">
              Riksdagen ställer sig bakom det som anförs i motionen om att
              tydligare fastställa att allt nyttjande av naturen på allemansrättens
              grund måste ske med respekt och hänsyn till den som äger och brukar
              marken, och detta tillkännager riksdagen för regeringen.
            </item>
            <item xml:id="i-EPC94QhVAg981haMMkgnsx">
              Riksdagen ställer sig bakom det som anförs i motionen om att
              tydligare fastställa att professionellt nyttjande av naturen på
              någon annans mark måste ske efter överenskommelse med den som
              äger och brukar marken, och detta tillkännager riksdagen för regeringen.
            </item>
            <item xml:id="i-R7mn5fozmJzNn4iDPU5bsG">
              Riksdagen ställer sig bakom det som anförs i motionen om att
              underlätta avhysningen av illegala ockupanter av mark och tillkännager
              detta för regeringen.
            </item>
            <item xml:id="i-3ucwy7jNyRh2aF1iDGNRpH">
              Riksdagen ställer sig bakom det som anförs i motionen om att
              införa en allemansrättsbalk som fastställer allemansrättens rättsliga
              ställning inom svensk rättsordning och tillkännager detta för
              regeringen.
            </item>
            <item xml:id="i-AmPpEhGU6payp6gGNUwDPj">
              Riksdagen ställer sig bakom det som anförs i motionen om att
              begränsa miljöorganisationers möjligheter att begära rättslig
              prövning av normala skogsbruksåtgärder och tillkännager detta
              för regeringen.
            </item>
            <item xml:id="i-LdCqmdHmFesJVcYgFsDvmk">
              Riksdagen ställer sig bakom det som anförs i motionen om Århuskonventionen
              och tillkännager detta för regeringen.
            </item>
            <item xml:id="i-8dq9e16TKfobEoMWSGgcXM">
              Riksdagen ställer sig bakom det som anförs i motionen om maximalt
              respektive normalt avstånd för strandskydd samt rätt till fri
              passage längs stränder och tillkännager detta för regeringen.
            </item>
            <item xml:id="i-47YQ5BWvvzZG2SqWkbWhXT">
              Riksdagen ställer sig bakom det som anförs i motionen om att
              strandskyddet vid anlagda vatten- och våtmarker ska räknas från
              strandlinjen före anläggningen och tillkännager detta för regeringen.
            </item>
            <item xml:id="i-PUwTMBDg1VzcTnGukQSKJP">
              Riksdagen ställer sig bakom det som anförs i motionen om kommunalt
              ansvar för strandskyddet och begränsning av länsstyrelsernas möjlighet
              att överpröva utfärdade kommunala bygglov och tillkännager detta
              för regeringen.
            </item>
            <item xml:id="i-7YhXGGbN3ACD6pTYiK4p3n">
              Riksdagen ställer sig bakom det som anförs i motionen om att
              ge regionerna en regionalt samordnande roll beträffande strandskydd
              och tillkännager detta för regeringen.
            </item>
            <item xml:id="i-4sU14HA53vp6vuHCcV2Ksg">
              Riksdagen ställer sig bakom det som anförs i motionen om omprövning
              av länsstyrelsebeslut med anknytning till strandskydd efter lagändringen
              den 1 januari 2009 och tillkännager detta för regeringen.
            </item>
            <item xml:id="i-5xcepgnYQYDezLBANxDET4">
              Riksdagen ställer sig bakom det som anförs i motionen om att
              miljöbalkens riksintressen bör begränsas till antal och omfattning
              och tillkännager detta för regeringen.
            </item>
            <item xml:id="i-NafRZq7bd44CZKwGmPacK4">
              Riksdagen ställer sig bakom det som anförs i motionen om ersättningsformerna
              vid bildandet av vattenskyddsområden och tillkännager detta för
              regeringen.
            </item>
            <item xml:id="i-Br2PiTEJdWtPvvQY8h2utS">
              Riksdagen ställer sig bakom det som anförs i motionen om att
              ta fram en strategi för en långsiktigt hållbar användning av åkermark
              där särskilt värdefull åkermark ska kunna skyddas och tillkännager
              detta för regeringen.
            </item>
            <item xml:id="i-TubxNMJ9Er1PeLezwWtL9D">
              Riksdagen ställer sig bakom det som anförs i motionen om att
              det behövs lättnader när det gäller att upphäva besittningsskyddet
              för vissa sidoarrenden och att det dessutom bör införas ett mindre
              starkt skydd för korta arrenden och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-W7QrrnwaK8dPPWXomfFgc4" type="h1">
            Motivering
          </head>
          <p xml:id="i-345M4MtLfU5S3epXJCeEgB">
            ”Land skall med lag byggas”, stadgar flera av de medeltida landskapslagarna.
            Svenska lagar har som regel skrivits med kristallklara syften
            till både bokstav och anda då det gäller grundlagen och egendomsskyddet.
            Regeringsformen 2:15 stycke 1 lyder: ”Vars och ens egendom är
            tryggad genom att ingen kan tvingas avstå sin egendom till det
            allmänna eller till någon enskild genom expropriation eller något
            annat sådant förfo­gande eller tåla att det allmänna inskränker
            användningen av mark eller byggnad utom när det krävs för att
            tillgodose angelägna allmänna intressen.”
          </p>
          <p xml:id="i-4Nq7WmYSa86JDCnXgfKjFF">
            Äganderätten är ett av det demokratiska samhällets viktigaste
            grundfundament. Det enskilda ägandet möjliggör frihet och självbestämmande,
            vilket är nödvändigt i ett demokratiskt samhälle. Det motiverar
            initiativ, investeringar och arbete och bygger vårt välstånd.
          </p>
          <p xml:id="i-F3VJGN5omjeG9sE1sk44DQ">
            En markägare som inte känner trygghet i sin rätt att fritt eller
            inom väl kända och varaktiga ramar bruka sin mark kan inte förväntas
            göra långsiktiga investeringar. Liksom äganderätten är helt central
            för att ett samhälle ska utvecklas positivt är markägarens tilltro
            till att han fritt kan bruka sin mark nödvändig för utvecklingen
            inom jord- och skogsbruk. Detta är speciellt viktigt beträffande
            skogsbruk eftersom skogar har så lång omloppstid. Generationers
            arbete och investeringar kan behövas för att åstadkomma avkastning
            i samband med slutavverkning efter upp till hundra år av skötsel.
            Samma sak gäller även jordbruk, där dikning, vägbyggnationer och
            invester­ingar i byggnader behövs för att upprätthålla produktionen.
            Dessa är exempel på investeringar som är viktiga för hela samhället
            men som görs av den enskilde närings­idkaren i trygg visshet om
            att han ska få avkastning genom fortsatt nyttjande av sin mark.
            Idag, när så många olika parter i samhället framhåller behovet
            av att använda förnybara råvaror och att öka självförsörjningsgraden
            beträffande mat, måste samhället tydligare värna de jordbrukare
            och skogsägare som genom sitt arbete tillhandahåller de här nyttorna.
          </p>
          <p xml:id="i-4QtX7398d9eiSmQyfAgp9g">
            Dessvärre tenderar Sverige i dag att utvecklas till ett land
            där lagarna inte ger den enskilde klar vägledning, utan är relativt
            allmänt hållna. Som en följd av detta blir allt fler beslut som
            rör privata näringsidkare beroende av beslut som tas av enskilda
            myndigheter eller av enskilda tjänstemän. Lagar och regler behöver
            därför bli tydligare och ha som ett grundläggande mål att markägare
            ska känna trygghet i att våga satsa tid och pengar på att utveckla
            sina näringar.
          </p>
          <p xml:id="i-Hf5UsjNmtTwJf5er4Ukig4">
            Den viktigaste faktorn för landsbygdsutveckling är de privata
            initiativen. Att stötta markägare i förverkligandet av deras idéer
            och att inte försvåra för dem, måste vara det grundläggande uppdraget
            för våra myndigheter.
          </p>
          <head xml:id="i-5gRMBm6Ebw8BfErFGZ1Bwc" type="h1">
            1 Expropriation och begränsningar av ägande- och brukanderätt
          </head>
          <p xml:id="i-TuiSnFVczJR1eXKEYZiu1c">
            Expropriation liksom inskränkningar av brukanderätt för privata
            ägare ska i det längsta undvikas, eftersom det skadar markägares
            tilltro till långsiktiga egna satsningar. Staten är en stor markägare
            och i första hand bör allmänt ägd mark användas för offentliga
            syften, exempelvis för naturskydd av olika slag. Det kan dock
            inte undvikas att privat mark ibland måste tas i anspråk. Den
            som genom expropriation eller liknande förfarande tvingas avstå
            sin egendom eller brukandet av den måste vara tillförsäkrad full
            ersättning för förlusten. Ersättning ska också vara tillförsäkrad
            den för vilken det allmänna inskränker användningen av mark eller
            byggnad på sådant sätt att pågående markanvändning inom berörd
            del av fastigheten försvåras eller att skada uppkommer.
          </p>
          <p xml:id="i-T3EMdUWWNt5GVW7Ldm9ava">
            Kompensationsmodellerna för brukandebegränsningar av mark som
            inskränker brukande- eller äganderätten behöver utredas för att
            begränsa ekonomiska förluster för markägaren och skydda dennes
            tilltro till säkerheten i att utveckla och driva sin verk­samhet.
          </p>
          <head xml:id="i-EzGL3P6LFK71H7y3AM32eU" type="h1">
            2 Markägares rättigheter vid skydd av skog
          </head>
          <p xml:id="i-2VP72PAxRJasRDiHrrpHEs">
            Enligt siffror från år 2018 är sammanlagt 27 procent av Sveriges
            skogsareal undantagna från aktivt skogsbruk. Eftersom det tidigare
            var huvudsakligen lågproduktiv skog på impediment och i fjällvärlden
            som var undantagna från skogsbruk, har under senare årtionden
            stora ansträngningar gjorts för att öka arealen skyddad skog och
            i första hand högproduktiv skog. Detta har skett både genom statligt
            formellt skydd och genom skogsägares frivilliga skydd, ofta knutet
            till skogsskötselcertifiering. Samhällskostnaden för att avstå
            skogsbruk på dessa arealer är mycket stor, inte minst ur ett landsbygds­perspektiv.
            Pressen från statens sida att mycket snabbt öka arealen skyddad
            skog har lett till ineffektivt skydd, där stora arealer visserligen
            skyddas, men där nyttan med stor sannolikhet ofta är marginell.
            Det behövs nu en period av återhållsamhet för att utvärdera vad
            som skyddats, omfördela arealer snarare än att öka arealerna samt
            för att se över hur naturskyddet kan bli mer effektivt och samtidigt
            prioritera markägarnas deltagande i och nytta av det fortsatta
            arbetet.
          </p>
          <p xml:id="i-Aokg35PNa7k8CTRUx28riL">
            Under senare år har en lång rad fall blivit omskrivna, där myndigheters
            begränsande av skogsavverkningar har uppfattats som övergrepp
            av de berörda markägarna och där det förefaller som om godtyckliga
            motiv tillgripits för att hindra avverkningar. Varje sådant fall
            riskerar att leda till minskad motivation till investeringar i
            skogsskötsel hos skogsägare. Det är viktigt att inse att negativa
            erfarenheter sprids snabbt via media och personliga kontakter.
            Därför påverkas inte bara investeringsviljan hos dem som drabbats
            själva, utan sannolikt hos en mycket stor andel av Sveriges enskilda
            skogsägare.
          </p>
          <p xml:id="i-JUT1YRi7pqUhDDphhNwNib">
            I vår tid, när vi har tagit beslut om att minska användandet
            av fossilbaserade material och bränslen, spelar de aktiva skogsbrukarna
            en nyckelroll. De behöver samhällets stöd från inblandade myndigheter
            och en positiv tillämpning av lagstiftningen som gynnar aktivt
            skogsbruk. Regeringen ska vidta åtgärder för att omgående kraftigt
            begränsa antalet fall där skogsägares avverkningar begränsas i
            samband med att avverknings­anmälan inlämnas.
          </p>
          <p xml:id="i-V2NL4c4YxQaaLZpuqqr6cz">
            Vid begränsningar av pågående skogsbruk ska full ersättning utgå.
            Det är inte rimligt att från detta krav undanta en del som markägaren
            måste tolerera, exempelvis fem eller tio procent av virkesvärde
            eller markvärde, vid beräkning av ersättning när planerad avverkning
            begränsas eller förhindras av myndigheterna. Framförallt bör en
            sådan toleransgräns inte tillåtas utgöra något slags praxis i
            Skogsstyrelsens eller länsstyrelsernas hantering. Lika viktigt
            som att ersättning ska utgå är att den skall betalas med kortast
            möjliga fördröjning från det att beslut om inskränkt brukande-
            eller äganderätt tagits och att beslutet, om ersättning ej betalas
            inom givna tidsramar, ska anses upphävt. Regeringen bör fastlägga
            lämpliga tidsramar för detta.
          </p>
          <p xml:id="i-A3fhS4C6gupMbQHmPFQH5w">
            I juli 2018 trädde en ny förvaltningslag i kraft (2017:900).
            Lagens § 5 fastslår att myndigheters åtgärder ”aldrig vara mer
            långtgående än vad som behövs och får vidtas endast om det avsedda
            resultatet står i rimligt förhållande till de olägenheter som
            kan antas uppstå för den som åtgärden riktas mot”. Skog omhändertas
            vanligen under lång tid, i många årtionden, innan den når slutavverkningsålder
            och inkomsten vid en slutavverkning kan vara den enda större intäkten
            från ett skogsinnehav inom tio eller tjugo år. Det är uppenbart
            att hindrandet att tillgodogöra sig en sådan intäkt skapar mycket
            stora olägenheter för skogsägaren. Skogsägares rätt att utföra
            avverkning, förutsatt att skogsvårdslagens generella krav är uppfyllda,
            måste därför i de allra flesta fall vara skyddad av denna proportionalitetsprincip.
          </p>
          <p xml:id="i-2MjyWi8zAjzn8MDEntCRWX">
            Förvaltningslagen innehåller också bestämmelser om jäv (§§ 16–18).
            Tjänsteman med medlemskap i organisationer med uttalat mål att
            förhindra avverkningar riskerar att vara jävig beträffande beslut
            som kan leda till att avverkningar hindras. Därför föreslås att
            systematisk och löpande uppföljning görs av hur ofta och på vilken
            grund avverk­ning stoppas, så att myndighetsutövningen kan likformas
            och jäv undvikas.
          </p>
          <p xml:id="i-CeZSmXk4guQXuYgdWGuLLE">
            Det behövs nu en period av analys och förbättringsarbete. Totalarealen
            formellt skyddad skog behöver inte ökas ytterligare. Staten bör
            också införa ett moratorium mot nya nyckelbiotoper tills nuvarande
            förhållanden ändrats, så att inte enskilda skogsägare tillåts
            bli drabbade tredje parter. Den totala arealen registrerade nyckelbiotoper
            omfattar nu efter en mycket snabb ökning omkring 470 000 hektar.
            De närmaste åren bör redan registrerade nyckelbiotoper antingen
            leda till formellt skydd med ersättning till mark­ägaren eller
            avregistreras.
          </p>
          <p xml:id="i-6P2Vy6pGmyDg49cNrheVwJ">
            Berörda myndigheter måste ges direktiv som understryker att skogsägarnas
            bru­kanderätt i möjligaste mån skall skyddas. I stället ska myndigheter
            i ökad grad verka för att mångbruket av våra skogar utvecklas,
            med såväl virkesproduktion som naturvårds­hänsyn. Myndigheterna
            och deras personal har därvid att bistå med objektiv, profes­sionell
            och positiv rådgivning för att hjälpa skogsägare att utveckla
            sin verksamhet med lönsamhet och bevarad initiativkraft som grund.
          </p>
          <p xml:id="i-TAhcFbzVtXK2QxnK1jExoT">
            Beslut om att skydda delar av en skogsägares mark måste i framtiden
            fattas endast efter samråd med ägaren och efter att andra alternativ
            prövats. När sådana beslut tas ska ersättning ges.
          </p>
          <p xml:id="i-BffQMaVtykRKvCAdCY1RPM">
            Artskyddsförordningen från år 2007 behöver ses över och skrivas
            om, vilket regeringen också deklarerade i maj 2018 efter tillkännagivande
            från riksdagen. Härvid är att märka att enstaka lokal förekomst
            någonstans i landet av icke hotade arter, såsom exempelvis lavskrika,
            inte rimligen bör utgöra skäl för hindrande av avverkning.
          </p>
          <p xml:id="i-CTiWy2nYFQRJaDBJmeEx6R">
            Ett exempel på myndighetsutövande som med rätta kan uppfattas
            som godtyckligt, är att hindra markanvändning genom åberopande
            av att på just den aktuella platsen finns en i Sverige inte akut
            hotad art men som där befinner sig vid gränsen av sitt utbred­ningsområde.
            Det torde knappast finnas någon mark i landet som inte hyser åtminstone
            någon art som befinner sig vid gränsen för sitt utbredningsområde.
            Sådan argumentation ska inte kunna utgöra skäl för hindrande av
            markanvändning.
          </p>
          <p xml:id="i-XmQtKY9crpxA5eRZvQS52k">
            I framtida tolkningar och uppföljningar av internationella konventioner
            och EU-direktiv behöver Sveriges och dess skogsägares självbestämmande
            över skogsbruket värnas bättre än hittills. Sverige bör verka
            för att kraftigt minska antalet arter som ingår i artlistorna
            i EU:s art- och habitatdirektiv respektive fågeldirektiv. Arter
            i dessa listor bör i normalfallet motsvara klassen akut hotade
            i rödlistan och rör sig över flera medlemsländers gränser. I normalfallet
            ska artförvaltning hanteras av de länder där arterna lever.
          </p>
          <head xml:id="i-98NsQZezfvrihzSWb5Rttv" type="h1">
            3 Pågående markanvändning
          </head>
          <p xml:id="i-JHXYUSh7YCNf9A1xo6kFF8">
            Begreppet ”pågående markanvändning” är centralt när det gäller
            rätten till ersättning i samband med att en markägare fråntas
            rätten att bruka sin mark. Skogsstyrelsen och Kammarkollegiet
            har valt att hävda att föryngringsavverkning av fjällnära skogar
            inte skall betraktas som pågående markanvändning, eftersom skogen
            inte brukats under lång tid och inte brukats med föryngringsavverkning
            med dagens mekaniserade teknik. Mark- och miljödomstolen vid Umeå
            tingsrätt gav i januari 2019 skogsägarna rätt. Staten måste därmed
            betala samma ersättning som vid bildning av naturreservat när
            ansökan om avverkning av fjällnära skog avslås. Skogsbruk är en
            långsiktig verksamhet och det är fullt normalt att det går årtionden
            mellan olika åtgärder, vilket av naturliga skäl är ännu mer accentuerat
            i landets kärvaste klimatlägen med dess låga skogstillväxt.
          </p>
          <p xml:id="i-YVSbHYSKXW7iKZHF46ZSga">
            Skogsbruk på skogsmark, liksom jordbruk på jordbruksmark, ska
            hanteras som pågående markanvändning, tills annan markanvändning
            formellt beslutats för den aktuella fastigheten eller delen av
            fastigheten, i vilket fall ersättning till ägaren i normalfallet
            skall betalas ut omgående.
          </p>
          <head xml:id="i-DQTESDNn1DvQUGQo4wGgsQ" type="h1">
            4 Öka naturvårdens effektivitet genom samverkan
          </head>
          <p xml:id="i-EFH1X7jwWRGH91V4mTFKg2">
            För att öka naturvårdens effektivitet och dess acceptans hos
            markägare bör andra metoder än totalt skydd alltid övervägas innan
            beslut tas.
          </p>
          <p xml:id="i-JCTsa3G8de1rVuLWgu2Cho">
            Liksom Riksrevisionsverket påpekat bör andelen naturvårdsavtal
            mellan myndig­heter och markägare öka. Det innebär att markägaren
            får betalt för att sköta vissa marker på ett sätt som speciellt
            gynnar vissa arter och miljöer. Mekanismer för att avveckla skydd
            av viss skogsmark behöver utarbetas. Enligt nya siffror från Skogs­styrelsen
            och Naturvårdsverket är 27–28 procent av skogsmarken nu undantagen
            från skogsbruk. Det är en mycket stor areal och totalsiffran behöver
            knappast öka. I stället bör inriktningen vara omfördelningar,
            så att det mest skyddsvärda verkligen bevaras.
          </p>
          <p xml:id="i-BBY67g9KhcUnZ5DHQNbuAL">
            Det behövs sökbara databaser med de områden som skyddats hittills,
            inklusive nyckelbiotoper, men säkrade för att skydda markägarens
            integritet. Alla ändringar kring motiv för skydd eller registrering
            som nyckelbiotop måste vara synliga och i sådana fall även den
            tidigare motivationen. Sådana databaser är en förutsättning för
            en väl under­byggd offentlig debatt om skyddet av skog.
          </p>
          <p xml:id="i-BbpScC4Txs95ozDvA6if46">
            Begreppet vardagshänsyn måste åter aktualiseras i debatten om
            skogsskötseln. Den skogspolitik som grundades år 1993 förutsätter
            att man vid avverkning lämnar gamla träd, död ved, grupper av
            träd med mera, utifrån vad skogen innehåller. Därmed skapas ungskogar
            som betydligt bättre bevarar kontinuiteten mellan den gamla skogen
            och den kommande.
          </p>
          <p xml:id="i-8F6pAH7UEGGFug3t6yn6o7">
            På landsbygden finns många egenföretagare, som uppger att pappersarbete
            tar alltmer tid från deras huvudsakliga arbete. För att hålla
            tillbaka denna utveckling bör för det första skogsfrågor i största
            möjliga grad hanteras av en enda myndighet, Skogs­styrelsen. För
            det andra bör alla myndigheter som verkar mot landsbygdsföretagare
            ha ett tydligt främjandeuppdrag.
          </p>
          <head xml:id="i-TR5p3jdGB6WiU1mPV9XzGe" type="h1">
            5 Lika inför lagen
          </head>
          <p xml:id="i-B92v6FPxFKdXWZvvW3ek2o">
            Tydliga lagar och regler måste säkerställa att alla markägare
            behandlas lika, oavsett ansvarig tjänsteman. I dag motiveras ofta
            inskränkt äganderätt med förekomst eller till och med ”förväntad”
            förekomst av rödlistade arter, vilket skapar stor osäkerhet. Skydd
            av natur bör i högre grad inriktas mot konstaterad förekomst av
            de verkligt sällsynta arterna, främst de inom rödlistans grupp
            akut hotade. Detta skulle medföra både mer objektiv motivering
            från myndighetens sida och möjlighet till större acceptans från
            markägaren.
          </p>
          <head xml:id="i-UJhTa5A7WGsHKMkh8XFZNJ" type="h1">
            6 Grön infrastruktur
          </head>
          <p xml:id="i-5gBd4725Nci8eYqSTWZ7nS">
            Redan i dag arbetar skogsbolagen och länsstyrelserna med att
            binda samman natur­områden över stora områden med vad som kallas
            planer för grön infrastruktur. Denna typ av verksamhetsplaner
            för annans markanvändning bör inte omfatta enskilda, mindre markägare.
            De bör inte vara tillåtna om de inte redan från början utarbetas
            i samråd och med godkännande av alla berörda markägare.
          </p>
          <head xml:id="i-MRHfVA3exWG8qCudDGcTct" type="h1">
            7 Allemansrätten – nyttjande av naturen på allemansrättens grund
            måste ske med respekt och hänsyn till den som äger och brukar
            marken
          </head>
          <p xml:id="i-Bw14YX9RQ5aTZqswtmKazy">
            Allemansrätten är ingen regelrätt lag, utan en sedvanerätt med
            anor sedan medeltiden och en del av vårt gemensamma kulturarv.
            Allemansrättens gränser sätts av flera bestämmelser, framför allt
            i brottsbalken men även miljöbalken. Den ger bland annat rätt
            till att plocka bär, svamp och torr död ved eller till att tälta
            en natt utan att fråga markägaren om lov. Syftet med allemansrätten
            har varit att garantera vår gemensamma tillgång till naturen för
            eget bruk. Därav följer att den inte innefattar rättigheter för
            annans näringsidkande än markägarens egna. För att denna sedvanerätt
            skall kunna leva vidare måste såväl hävdvunna rättigheter som
            skyldigheter respekteras. Allmänheten bör alltid vara välkommen
            i markerna, men var och en måste uppträda med hänsyn till och
            respekt för såväl naturen som markägarens intressen. Detta ställer
            krav på samråd och anpassning.
          </p>
          <p xml:id="i-VQshN1NENiT6n1VDRhERnN">
            I regeringsformens kapitel om grundläggande fri- och rättigheter
            står sedan år 1994 att ”Alla ska ha tillgång till naturen enligt
            allemansrätten”. Dock grundar sig lagligt sett reglerna till största
            delen på sedvanerätt och tolkning av vissa lagregler som anger
            vad som är förbjudet; motsatsvis tolkning innebär då att det som
            inte är förbjudet är tillåtet. Innehållet i allemansrätten utformas
            även genom prejudicerande domar, av vilka det finns förhållandevis
            få. Som en följd av detta grundar sig många konflikter mellan
            markägare och nyttjare i oklarhet om vad allemansrätten exakt
            omfattar och vad som faller utanför.
          </p>
          <p xml:id="i-Mvvi8pYfeBT54Z7ECFPPPU">
            Vi som bor i Sverige har all anledning att vara stolta över och
            värna allemansrätten. Tyvärr utnyttjas allemansrätten idag till
            sådant den inte är avsedd för. Det har idag enligt rättspraxis
            blivit möjligt att bedriva kommersiell verksamhet på annans mark
            utan markägares medgivande under förutsättning att verksamheten
            inte riskerar att innebära skada eller olägenhet. Detta är inte
            rimligt.
          </p>
          <p xml:id="i-8So33BJkS8FMGQdGxr5rXS">
            Det bör inte vara möjligt att utan markägarens godkännande vid
            upprepade tillfällen eller för mer än en mycket kort tid utnyttja
            annans egendom för ekonomiska syften. Detta bland annat eftersom
            markägarens möjligheter att förhindra att det uppkommer skador
            eller att få ersättning för sådana, i dag är mycket begränsade.
            Därför bör en allemansrättsbalk införas, där det i lag fastslås
            de regler som tidigare gällt för allemans­rätten, men även att
            systematiskt nyttjande av annans mark för kommersiella syften
            förutsätter överenskommelse med markägaren.
          </p>
          <head xml:id="i-Ps7ojPbc7LATrYPqfJD3HE" type="h1">
            8 Illegal bosättning på annans mark
          </head>
          <p xml:id="i-UafNh12x6ZZY5hyGSaQRuY">
            Beträffande bland annat bärplockning har under senare år närmast
            varje år händelser nått media, där regelrätta läger byggts utan
            överenskommelse med markägaren och med avsevärda problem för denne
            som följd. Även kommuner drabbas av olagliga bosätt­ningar, vilket
            ger upphov till oförutsedda kostnader och tar resurser från kärnverksam­heterna.
          </p>
          <p xml:id="i-ERgG7kEiMxQw4fS9D9rium">
            Mot denna bakgrund måste processen att avhysa illegala ockupanter
            förenklas och den eventuella kostnaden för avhysningen måste rimligen
            belasta den som bevisligen begår olagligheten, inte den utsatte.
            Lagändringar som började gälla den 1 juli 2017 har infört en ny
            form av särskild handräckning, benämnd avlägsnande. Avlägsnande
            ska användas vid otillåten bosättning på mark, i en byggnad eller
            liknande när ägaren vill att personen eller personerna i fråga
            flyttar. Syftet är att det ska bli enklare för bland annat markägare
            att få tillbaka sin mark, samtidigt som de som uppehåller sig
            otillåtet på en plats ska få en rättssäker process. Tidsfristen
            för avlägsnande beslöts av riksdagen till fem dagar från det att
            den som bosatt sig utan tillstånd blivit underrättad om verkställig­heten,
            det vill säga att ett avlägsnande ska genomföras. Kronofogdemyndighetens
            handläggningstid i fråga om verkställighet ska vara tre veckor
            i stället för fyra från det att handlingarna kom in.
          </p>
          <p xml:id="i-LbWje2K1aeP7pBgVtbDKSj">
            Riksdagen gjorde i samband med behandlingen av lagförslaget fyra
            tillkännagivan­den till regeringen:
          </p>
          <list style="ul">
            <item xml:id="i-Vobd7d9tcamQLnwTrpb2zB">
              Regeringen bör senast årsskiftet 2017/18 ta nödvändiga initiativ
              till en uppföljning av de nya reglerna.
            </item>
            <item xml:id="i-Ec9cor8K3SLR9FVj3NsDhh">
              Regeringen bör ta initiativ till att reglerna görs tydligare
              kring polisens befogenheter att hantera kvarlämnad egendom i samband
              med ett ingripande mot en otillåten bosättning enligt polislagen.
            </item>
            <item xml:id="i-JWmTvAdc2geSNhWHEPmwaB">
              Alla som har identifierats som otillåtna bosättare vid Kronofogdemyndighetens
              utslag ska ha samma ansvar för kostnader. Regeringen bör återkomma
              med ett lagförslag om detta.
            </item>
            <item xml:id="i-BdSFh7bqbcKcjdMYytMYdT">
              Regeringen bör ta initiativ till att sökandens kostnader för
              verkställighet, begränsas.
            </item>
          </list>
          <p xml:id="i-VHniuLd8pPgUZ2wrd4MfbP">
            Från Sverigedemokraternas sida vill vi understryka att det är
            viktigt att verkställandet av dessa tillkännagivanden genomförs
            fullt ut och avseende det fjärde tillkännagivandet, att markägaren
            i normalfallet inte skall åläggas någon kostnad. Avhysning ska
            kunna begäras och ske omgående med polishjälp, utan föregående
            beslut av kronofogde, samt utan krav på annan utredning än markägarens
            identitet och önskemål, samt utan kostnad för markägaren. Om andra
            lagbrott noteras vid avhysningen skall dessa rapporteras till
            ansvarig myndighet för vidtagande av erforderliga åtgärder.
          </p>
          <head xml:id="i-VjT9mKL9FzhhJNyyteFLtM" type="h1">
            9 Friluftsaktiviteter
          </head>
          <p xml:id="i-KAnStNRyRqtJu6FxvShHLL">
            Naturvårdsverket arbetar med att utveckla förutsättningarna för
            friluftslivet genom att ta fram metoder för att kartlägga områden
            som har betydelse för friluftsliv, utveckla digital information
            om naturområden och kartlägga vandringsleder. Men beträffande
            områden som är intressanta för friluftsliv främst i tätortsnära
            natur, kan det finnas motstridiga intressen. När friluftsaktiviteterna
            avsevärt försvårar markanvändningen och när intrånget är större
            än vad som kan anses rymmas inom allemansrätten, ska markägarens
            tillstånd krävas. Det är uppseendeväckande att det i dag endast
            krävs att anmälan primärt görs till en myndighet utan att markägaren
            överhuvudtaget behöver känna till att det pågår en planering för
            friluftsverksamhet som kan beröra hans eller hennes mark.
          </p>
          <head xml:id="i-BZK8YuR9RwNUpUCo7ci4av" type="h1">
            10 Miljöorganisationers talerätt avseende brukande av skog
          </head>
          <p xml:id="i-5Bh63Uqp9yNdpVKan5oE2u">
            Sverige har anslutit sig till den så kallade Århuskonventionen
            som innehåller regler om att allmänheten ska få tillgång till
            miljöinformation, rätt att delta i större besluts­processer och
            tillgång till rättslig prövning i miljöfrågor. Enligt konventionen
            kan miljöorganisationer klassas som allmänhet. Högsta förvaltningsdomstolen
            har också slagit fast att en miljöorganisation som Naturskyddsföreningen
            har rätt att överklaga ett tillstånd om avverkning i fjällnära
            skog, det så kallade Änokfallet år 2014, med hänvisning till Århuskonventionen.
            Regeringen beslutade i november 2015 att göra en rättslig översyn
            av skogsvårdslagstiftningen och att i det sammanhanget bland annat
            se över möjligheten för miljöorganisationer att begära rättslig
            prövning i miljöfrågor.
          </p>
          <p xml:id="i-KT7ZC95mXczC3doF9fXNX5">
            Om det införs nya bestämmelser som medför möjlighet till överklaganden
            enligt skogsvårdslagen öppnar det för att normala skogsbruksåtgärder
            kan bli föremål för rättslig prövning. Detta i sig skulle öppna
            för juridisk aktivism från miljöorganisationer med resultatet
            att rätten att bruka skogen skulle kunna komma att begränsas.
            Åtgärder såsom omföring av mark från skogsbruk till annan markanvändning
            omfattas av långt­gående prövningar i olika forum, men inte fortsatt
            skogsbruk, vilket ju kan innefatta plantering, röjning, gallring
            och slutavverkning. Århuskonventionens intentioner har i Sverige
            tillämpats för långt, vilket satt en praxis som hotar att skapa
            stora problem för skogsbrukare. Miljöorganisationer ska därför
            inte ges möjlighet att ta initiativ till rättslig prövning av
            beslut som rör normala skogsbruksåtgärder. Sveriges tillämpning
            av Århuskonventionen behöver ses över.
          </p>
          <head xml:id="i-Y2ssbiPApDmy7oms5dPhzK" type="h1">
            11 Strandskyddets regler bör inte innebära inskränkningar i utvecklingen
            av glest bebyggda områden
          </head>
          <p xml:id="i-MBbidf4yvjzA7EU491GsvY">
            Sveriges stränder är en naturtillgång av mycket stort värde.
            Stränderna längs sjöar och vattendrag, liksom stränderna längs
            kusterna och skärgårdarna, är mycket betydelsefulla för allmänheten
            liksom för det växt- och djurliv, som är beroende av vattenmiljöer.
            Orter i Sverige utanför de allra största städerna tvingas konkurrera
            varje dag med städerna för att behålla sina unga och för att kunna
            attrahera kvalificerad arbetskraft utifrån. Möjligheten till boende
            eller fritidshus till rimligt pris i attraktiva lägen skulle kunna
            vara en viktig konkurrensfördel och hjälpa landsbygden att utvecklas.
            Den gamla strandskyddslagen från år 1952 var direkt skadlig för
            landsbygden, eftersom den likställde hela Sveriges behov av skyddade
            stränder. Priserna på befintliga tomter, hus och stugor i attraktiva
            lägen har som en följd av lagen drivits upp till nivåer som är
            ouppnåeliga för unga människor.
          </p>
          <p xml:id="i-5tkNbgcu4zpGeLC7kWVP69">
            År 2009 ändrades strandskyddslagstiftningen med syftet att förtydliga
            bestäm­melserna och för att medge anpassning till lokala och regionala
            förhållanden. Syftet att begränsa nybyggnation i områden som riskerar
            överexploatering kvarstår, men i och med lagändringen fick alla
            kommuner möjlighet att ge dispens för strandnära områden, med
            hänvisning till landsbygdsutveckling. Tvärtemot intentionerna
            har länsstyrelserna dock på många håll i landet i samband med
            och efter lagändringen beslutat om ett utvidgat strandskydd. Naturvårdsverket
            konstaterade vid en översyn att det finns stora områden med utvidgat
            strandskydd utan tydliga angivna motiv. Trots detta har en del
            länsstyrelser valt att fortsätta driva frågan genom att föreslå
            en utvidgning av strand­skyddet på upp till 300 meter. Detta riskerar
            att leda till negativa konsekvenser för landsbygdsutveckling,
            jord- och skogsbruk och besöksnäringen.
          </p>
          <p xml:id="i-Cmxcb1x5eDy5DjtpzNiH9o">
            Kommuner har i dag möjlighet att peka ut områden för landsbygdsutveckling
            i strandnära lägen, så kallade LIS-områden, i sina översiktsplaner.
            Områdena ska vara lämpliga för landsbygdsutveckling och av begränsad
            omfattning så att strandskyddets syften tillgodoses. Dock har
            länsstyrelserna möjlighet att överpröva dessa beslut.
          </p>
          <p xml:id="i-AdkPb6WMpJT3misEss4bwa">
            Rapporten ”Parlamentariska landsbygdkommitténs slutbetänkande
            För Sveriges landsbygder – en sammanhållen politik för arbete,
            hållbar tillväxt och välfärd” (SOU 2017:1) lade fram ett antal
            förslag för att minska begränsningar som finns för byggande och
            utveckling i landsbygderna. Förslagen avser riksintressen, strandskydd
            och VA-lagstiftningen. Enligt slutbetänkandet ger nuvarande lagregler
            och propositionstexten om LIS, landsbygdsutveckling i strandnära
            lägen, utrymme för olika tolkningar och de krav som olika länsstyrelser
            ställer på kommunerna vid tillämpning av LIS skiljer sig också
            avsevärt mellan olika län. Vissa länsstyrelser ställer omotiverat
            höga krav på LIS-områden eller på exempelvis kartläggningar av
            naturvärden, vilket medför att kommu­ner med begränsade resurser
            inte kan svara upp mot dessa krav. Detta var också en slutsats
            som Strandskyddsdelegationen drog under sitt arbete och som beskrivs
            i landsbygdskommitténs delbetänkande.
          </p>
          <p xml:id="i-M6xizoQFhkLbVbVpCyqSx8">
            Strandskyddslagen behöver omarbetas eftersom de förändringar
            som genomfördes år 2009 inte har lett till avsett resultat. Grundläggande
            för omarbetningen bör vara att markägare i normalfallet skall
            kunna stycka av tomter på egen mark och att såväl bostads- som
            fritidshus ska kunna uppföras utanför stadsplanerat område inklusive
            nära vatten, så länge fri passage garanteras längs vattnet och
            så länge en viss andel av vattendragets stränder lämnas obebyggda.
          </p>
          <p xml:id="i-8kskh5k2FqgJZgjyVtNumc">
            Sverigedemokraterna vill att 100 meter ska utgöra det maximala
            avståndet för strandskydd men att avståndet i normalfallet ska
            vara några tiotal meter, vilket tillsammans med allemansrätten
            och övriga skyddsformer ger ett fullt tillräckligt skydd. Viktigare
            än avstånd mellan bebyggelse och vatten är att bibehålla nuvarande
            regler om människors rätt till fri passage längs stränder. Bedömningen
            av strandskyddet vid inom ett visst antal år anlagda vatten, bör
            utgå från situationen före anläggningen. Det är inte rimligt att
            en markägare som anlägger en fågeldamm eller en våtmark, inte
            sedan får bygga vid den, eller ens inom 100 meter från den. Inom
            en period på förslagsvis 20 år efter att en damm eller liknande
            anlagts, bör byggnationer inte begränsas med strand­skyddslagen
            och den nya strandlinjen som grund. Istället bör i förekommande
            fall den tidigare strandlinjen utgöra grund för bedömning om eventuellt
            strandskydd.
          </p>
          <p xml:id="i-NuQL2UhcxqA41VRh39Eqbx">
            Strandskyddet bör i högre grad regleras på kommunal nivå och
            länsstyrelsernas möjlighet att överpröva utfärdade kommunala bygglov
            i strandskyddslägen bör begränsas. Länsstyrelserna bör också ges
            rollen att i första hand stödja landsbygds­utveckling, inte bromsa
            den, exempelvis i fråga om strandskydd. Det bör utredas om regionerna
            som en del av sitt ansvar för regionalt utvecklingsarbete skall
            ges en tydlig samordnande roll i kommunernas arbete med strandskydd
            regionalt. För att rätta till den situation som uppstått, föreslås
            dessutom att samtliga länsstyrelsebeslut med anknytning till strandskydd
            tagna efter lagändringen 1 januari 2009, inklusive beträffande
            riks­intressen, och som innebär skärpningar av möjligheterna till
            bebyggelse, omprövas i enlighet med ovanstående förslag.
          </p>
          <head xml:id="i-TZiBdLRpS9WjJWq6eNnMTy" type="h1">
            12 Miljöbalkens riksintressen bör begränsas till antal och omfattning
          </head>
          <p xml:id="i-7fJ95L8WhTswnKHNUghjyY">
            Riksintresseutredningen 2014–15 hade till uppgift att analysera
            och föreslå förbättringar som är ändamålsenliga och hållbara över
            tiden och som inte leder till onödiga inskränk­ningar i användningen
            av mark- och vattenområden. Enligt utredningen bedömdes hela 46
            procent av landets totala yta vara av riksintresse enligt miljöbalken.
            Trots detta föreslog utredningens betänkande att denna areal skulle
            utökas genom att väsentliga allmänna intressen kompletteras med
            ytterligare allmänna intressen. Dessa riksintressen påverkar i
            högsta grad förutsättningarna för boende och företagande på landsbygden.
            Därför bör snarare riksintressena först begränsas kraftigt till
            omfattning och antal. En komplettering med ”väsentliga allmänna
            intressen” bör först därefter genomföras. Boverket framhåller
            i en rapport att verket fortsatt är kritiskt till de förslag som
            framkom i Riksintresseutredningen om systemet med riksintressen.
            En lång rad motioner och ett flertal betänkanden har därefter
            lämnats med mål att begränsa riksintressena i antal, göra urvalet
            av riksintressena mer tydligt, inkludera behovet av boende i riksintressena
            och att flytta mer inflytande över bebyggelseplanering till kommunerna.
            Utpekandet av områden av riksintresse bör ske enbart efter dialog
            mellan kommuner och regioner och efter en avvägning mot det kommunala
            plansystemet. Riksintressena bör begränsas till antal och omfattning,
            till förmån för regional och kommunal självbestämmanderätt och
            till förmån för anpassning till regionala och kommunala utvecklingsbehov.
            Länsstyrelserna bör ges rollen att i första hand stödja landsbygdsutveckling
            snarare än att bromsa den, som exemplifierat ovan i fråga om riksintressen.
          </p>
          <head xml:id="i-NHaKHej8adNBQFMpN4F36p" type="h1">
            13 Ersättningsformer vid bildandet av vattenskyddsområden
          </head>
          <p xml:id="i-ReXJRm864HUMRSQEZsAJs3">
            Dricksvattenutredningen (SOU 2016:032) belyste problemen med
            bildande av vatten-skyddsområden. Det ställs höga hälso- och säkerhetskrav
            på produktion och distribution av allmänt dricksvatten. De framtida
            perspektiven, med ökande risker beträffande tillgång på rent dricksvatten,
            gör det nödvändigt för kommunerna att långsiktigt skydda och förvalta
            strategiska dricksvattenförekomster. Frågan kring ersättningsformerna
            vid bildandet av vattenskyddsområden behöver utredas vidare. Det
            är av stor vikt att vatten­skyddsområden bildas på ett rättssäkert
            sätt med skälig ersättning till markägarna.
          </p>
          <head xml:id="i-9frjVrBbd9BQd4ycCgYQzQ" type="h1">
            14 Bevara åkermarken
          </head>
          <p xml:id="i-UBUL15FvzncWwkjK55wHUk">
            Svensk åkermark försvinner varje dag till förmån för nya vägar,
            köpcentrum och bostäder. Det är naturligt att städer och byar
            utvecklas, men bebyggd åkermark är inte lätt att återställa och
            bebyggelse kan oftast förläggas till andra platser än till förstklassig
            åkermark. Den svenska självförsörjningsgraden har varit sjunkande
            under mycket lång tid och eftersom tillgång till mat är en viktig
            aspekt av vår krisberedskap, måste denna utveckling brytas.
          </p>
          <p xml:id="i-FgMnJKGoBu82XSFZi2iVs3">
            I exempelvis Danmark klassas åkermark som riksintresse och i
            Norge finns en tydlig nationell målsättning att värna åkermarken.
            Till detta kommer att jordbruksmarker av olika slag ofta är mycket
            artrika och att många arter som utrotats i Sverige eller riskerar
            att utrotas är beroende av jordbruksmarker präglade av äldre brukningsmetoder.
          </p>
          <p xml:id="i-7SDALxKXrBNJSu4zdgG4sh">
            Många kommuner väljer i dag i sina översiktsplaner för framtida
            expansionsbehov att förlägga bebyggelse till åkermark. Dessa översiktsplaner
            lägger en död hand över utvecklingen av lantbruket i de områden
            som drabbas och det finns exempel på mark som legat i kommunal
            markreserv i över 50 år till ingen nytta.
          </p>
          <p xml:id="i-4HnbyFqPjx6fVcKc3vPS4R">
            Det ska därför tas fram en nationell strategi för en långsiktigt
            hållbar användning av åkermark, där särskilt värdefull åkermark
            ska kunna skyddas för framtiden.
          </p>
          <head xml:id="i-PbDDv8yCEB8J3u9fUg1hBg" type="h1">
            15 Jordförvärvslagen bör ej ändras beträffande olika ägandeformer
          </head>
          <p xml:id="i-WvbQyUY1yGw7tbyeeEu35C">
            Den nuvarande gränsdragningen mellan privat ägande respektive
            ägande genom företag är viktig. De inskränkningar i äganderätten
            som jordförvärvslagen innebär har befunnits motiverade för att
            åstadkomma mer rationella brukningsenheter inom jord- och skogsbruket,
            för att upprätthålla balansen mellan olika ägarkategorier och
            för att gynna lokal bosättning och sysselsättning i glesbygd.
            Många känner oro för att en ändring i jordförvärvslagen skulle
            leda till svårigheter för exempelvis lokalt boende att hävda sig
            gentemot bolag vid köp av skogs-och jordbruksfastigheter. Andelen
            lokalt boende markägare har minskat länge. Den nuvarande utformningen
            av jordförvärvslagen bör därför inte ändras på sätt som ytterligare
            minskar lokalt boendes möjligheter att kon­kurrera vid markköp.
          </p>
        </div>
        <div type="motSignatures">
          <list>
            <item xml:id="i-V79LLaWmvnKKbgN6QkvWkK">
              Mats Nordberg (SD)
            </item>
            <item xml:id="i-RRux1JXbADYNXpgFQh2y4W">
              Martin Kinnunen (SD)
            </item>
            <item xml:id="i-UbksKnBbD8ki4pQvqTNXdF">
              Runar Filper (SD)
            </item>
            <item xml:id="i-K2WhfBeDnCEdDUkKRB7VnS">
              Staffan Eklöf (SD)
            </item>
            <item xml:id="i-2XrFjmoJSGZFYMWC2c5UWy">
              Yasmine Eriksson (SD)
            </item>
          </list>
        </div>
      </div>
    </body>
  </text>
</TEI>
