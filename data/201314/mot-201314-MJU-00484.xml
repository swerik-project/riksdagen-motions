<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00484">
  <teiHeader>
    <fileDesc>
      <titleStmt>
        <title>Utgiftsområde 20 Allmän miljö- och naturvård</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 20 Allmän miljö- och naturvård</title>
          <idno type="rdwebb">H102MJ484</idno>
          <rs type="number">MJ484</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ484/text</ref>
          <ref type="dokument_url_html">http://data.riksdagen.se/dokument/H102MJ484</ref>
          <ref type="dokumentstatus_url_xml">http://data.riksdagen.se/dokumentstatus/H102MJ484</ref>
          <ref type="doc">http://data.riksdagen.se/fil/DEBFD9D2-66CB-43E2-9CED-3A7FDA80F086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BQKZsw5bt55BHwThQeuyot" type="signed"/>
        <correspContext corresp="i-BQKZsw5bt55BHwThQeuyot">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction xml:id="i-YQv7kRASgx91mekkqigzmZ" type="numbering">
          <date when="2013-10-08"/>
        </correspAction>
        <correspAction xml:id="i-KevnvAb7NCrb6s1rsR9c2F" type="submission">
          <date when="2013-10-04"/>
        </correspAction>
        <correspAction xml:id="i-Htkm14JKuws46ypWJGaYKh" type="transfer">
          <date when="2013-10-03"/>
        </correspAction>
        <correspAction xml:id="i-LEL2yDzygbX8yf8WGKpra4" type="assigned"/>
        <correspContext corresp="i-LEL2yDzygbX8yf8WGKpra4">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E9FH4Ln514Q1LwsR8Rnz3n" type="motHeader"/>
      <div xml:id="i-6jHMk3Fg6N9s6cosF8j4wH" type="motBody">
        <div xml:id="i-KQs76qtmaRkpncNbXpuJhi" type="motProposal" subtype="förslag">
          <head xml:id="i-3XmXEGrDUPGe3iJN3cg2wj">
            Förslag till riksdagsbeslut
          </head>
          <list xml:id="i-3HGuvXKeXJmQqoj2cQXfea" style="ol">
            <item xml:id="i-TCULtg9NJUAA2qKxpsYN7Z">
              Riksdagen anvisar med följande ändringar i förhållande till regeringens
              förslag anslagen för 2014 inom utgiftsområde 20 Allmän miljö och
              naturvård enligt uppställningen i tabell 1.
            </item>
            <item xml:id="i-Fkitbe5Qo2pwYYPGHdDvVz">
              Riksdagen bemyndigar regeringen att under 2014 för ramanslaget
              1:16 Skydd för värdefull natur ingå ekonomiska åtaganden som inklusive
              tidigare gjorda åtaganden medför behov av framtida anslag på högst
              28 000 000 kronor 2015–2063.
            </item>
            <item xml:id="i-Nf8XrehhHxvANCoco2fGDy">
              Riksdagen tillkännager för regeringen som sin mening vad som
              anförs i motionen om införa miljöbilsbonus och registreringsavgift.
            </item>
            <item xml:id="i-2sYaejeuzVT6z9AchHGFXB">
              Riksdagen tillkännager för regeringen som sin mening vad som
              anförs i motionen om att utforma detaljerna i ett system med stöd
              för miljömålsinvesteringar.
            </item>
            <item xml:id="i-UXYx9Rip1v5wg4yzBubBs9">
              Riksdagen tillkännager för regeringen som sin mening vad som
              anförs i motionen om att utforma detaljerna i ett system där musselodlare
              och andra ersätts för sina insatser att binda näringsämnen och
              att använda medel inom anslaget 1:12 Åtgärder för havs- och vattenmiljö
              för detta ändamål.
            </item>
            <item xml:id="i-4iSpJngpxETLhW4ymjg2W6">
              Riksdagen tillkännager för regeringen som sin mening vad som
              anförs i motionen om att de medel som inom anslaget 1:13 Insatser
              för internationella klimatinvesteringar är avsedda för köp av
              CDM och JI i stället ska användas för stöd till FN:s gröna klimatfond,
              The Green Climate Fund.
            </item>
          </list>
        </div>
        <div xml:id="i-LC7uigwHYif4uzCBss9Dh1" type="motContent">
          <head xml:id="i-Rf8PfJWwRkHnk1Eksbpdbo" type="h1">
            Anslagsfördelning
          </head>
          <head xml:id="i-R3uUxjfmNaTm1WaWAEGrML" type="h1">
            Tabell 1 Anslagsförslag 2014 för utgiftsområde 20 Allmän miljö
            och naturvård
          </head>
          <table xml:id="i-EhBym9xLBErfg8NzCgY8H1">
            <row xml:id="i-7ewRfmvJgF5JnN6aipPEap">
              <cell>
                Anslag
              </cell>
              <cell>
                Regeringens förslag tkr
              </cell>
              <cell>
                Anslagsförändring tkr
              </cell>
            </row>
            <row xml:id="i-M3Nv9SZzCeZRK4WLvFaxHw">
              <cell>
                1:8
              </cell>
              <cell>
                Supermiljöbilspremie
              </cell>
              <cell>
                100 000
              </cell>
              <cell>
                –100 000
              </cell>
            </row>
            <row xml:id="i-U3AZ73TSqupHWBMq3tAThR">
              <cell>
                1:16
              </cell>
              <cell>
                Skydd av värdefull natur
              </cell>
              <cell>
                808 000
              </cell>
              <cell>
                +100 000
              </cell>
            </row>
            <row xml:id="i-JM4WQL68zD73t9trrcnLSA">
              <cell>
                Nytt:
              </cell>
              <cell>
                Miljömålsinvesteringar
              </cell>
              <cell>
                +250 000
              </cell>
            </row>
            <row xml:id="i-T6YyT1jDeFMoBvYrHRN26Q">
              <cell>
                Nytt:
              </cell>
              <cell>
                Miljöbilsbonus
              </cell>
              <cell>
                +600 000
              </cell>
            </row>
            <row xml:id="i-GmC8GzXR2sTGJyFthPVFAq">
              <cell>
                Summa
              </cell>
              <cell>
                +850 000
              </cell>
            </row>
          </table>
          <head xml:id="i-J3FrinvrzEHcK8LHEauitV" type="h2">
            Biologisk mångfald och skydd av värdefull natur (anslag 1:16)
          </head>
          <p xml:id="i-Qn19yzNZXvbm23vs3edYFN">
            Internationellt har kunskapen om betydelsen av biologisk mångfald
            växt de senaste åren. Liksom i klimatfrågan ligger det internationella
            samfundet steget före den allmänna opinionen men steget efter
            forskningen.
          </p>
          <p xml:id="i-4XLgwZYSghHuVesWAXYpfi">
            Vi menar att få frågor är så avgörande för mänsklig välfärd som
            den biologiska mångfalden. Vi är alla beroende av mat, luft och
            rent vatten. Vi är alla beroende av att ekosystemen producerar
            dessa för oss livsnödvändiga tjänster, ekosystemtjänster. Men
            ekosystemen kan inte fungera utan en sammansättning av arter och
            en mångfald av arter. Den biologiska mångfalden är också nyckel
            till ekosystem som klarar klimatförändringarna, det visar forskning.
            1
          </p>
          <p xml:id="i-8w5Gj1H535Wj8EQAmNngzW">
            Vi socialdemokrater konstaterar att regeringen misslyckats med
            att uppnå miljömålet Levande skogar. Idag är 861 arter i skogen
            klassade som hotade enligt Artdatabanken. Detta måste tas på allvar.
            Anslagen för att skydda värdefull natur har sänkts under den borgerliga
            regeringstiden.
          </p>
          <p xml:id="i-Xz37KpSRMGebXhCWjYvTju">
            Möjligheten att skydda natur har därmed urholkats. Myndigheterna
            står handfallna när värdefulla naturskogar avverkas eftersom samhället
            har brist på medel för att ersätta markägarna.
          </p>
          <p xml:id="i-4K9qaswNMDy5YVfqbvK9r3">
            FN:s överenskommelse inom ramen för konventionen för biologisk
            mångfald i Nagoya kräver att 17 procent av varje naturtyp på land
            ska bevaras. För att klara detta måste vi arbeta med nya metoder
            och former av skydd parallellt med bevarande på det klassiska
            sättet med naturreservat och nationalparker.
          </p>
          <p xml:id="i-UfPA18C6eZQtU6s1f9zg2r">
            Regeringen misslyckas med bådadera.
          </p>
          <p xml:id="i-44DzsRL3jR3trAgvV2Vmb1">
            Vi föreslår därför en förstärkning av anslaget 1:16 Skydd av
            värdefull natur med 100 miljoner.
          </p>
          <head xml:id="i-SpB4rautLqnVZLrEYz3x8Z" type="h2">
            Ersättning för musselodling (1:12)
          </head>
          <p xml:id="i-5GAKRKe53ZwsWx6Zu63NXG">
            Vi föreslår ett system där musselodlare ersätts för sin miljöinsats
            på samma sätt som vid odling av fångstgrödor på land. Odling av
            blåmusslor har visat sig vara mycket effektivt både ur ekologisk
            och ur ekonomisk synvinkel för att minska övergödningen. Musslorna
            binder näringsämnen i havet. Försöksverksamhet har genomförts
            i stor skala.
          </p>
          <p xml:id="i-Eupv7hNa1scDKFHkdu9vXc">
            Även odling av andra organismer i syfte att binda näringsämnen
            ska få ersättning. Idag testas odling med sjöpungar.
          </p>
          <p xml:id="i-9XD41QBx798natP8cUSBHa">
            Förslaget finns med i Naturvårdsverkets förslag till nationell
            åtgärdsplan för att klara Helcomuppgörelsen. Naturvårdsverket
            menar att vid en skörd av ett ton blåmusslor kan mellan 8 och
            12 kg kväve och 0,6–0,8 kg fosfor avlägsnas. Ersättningen skulle
            baseras på mängden producerade musslor. Vi föreslår en ersättning
            på 2 kr/kilo som motsvarar det lantbrukare får för fångstgrödornas
            inbindning av näringsämnen. Ersättningen ska ges under en inledningsperiod,
            förslagsvis fem år, och alltså inte vara permanent utan utgöra
            en initial stimulans till något som vi anser bör vara lönsamt
            på sikt. Idag odlas cirka 3 000 ton per år. En ersättning skulle
            ha potential att öka odlingen.
          </p>
          <p xml:id="i-45wrYepy6tXh8mxSLTTWHs">
            Vi vill använda ca 20 miljoner av anslaget 1:12 Åtgärder för
            havs- och vattenmiljö för detta ändamål.
          </p>
          <head xml:id="i-QLxqmHoLq8eTPkC4HwL4Cd" type="h2">
            Stöd till den gröna klimatfonden (1:13)
          </head>
          <p xml:id="i-9JtZ8TWPxyWsr8nN4ASsKh">
            Riksdagen beslutade 2009 om ett mål att minska utsläppen med
            40 procent till 2020 jämfört med 1990. Det gäller endast de utsläpp
            som inte ingår i EU:s utsläppshandel. En borgerlig majoritet i
            riksdagen beslutade att en tredjedel av de inhemska utsläppsminskningarna
            ska göras genom att regeringen betalar för utsläppsminskningar
            i andra länder med hjälp av FN-krediter (CDM). Målet innebär alltså
            att utsläppen i Sverige ska minska med 27 procent.
          </p>
          <p xml:id="i-YHpcsQtMh2d1CAWPQxQ7Xx">
            Regeringen har slagit fast 2 att krediter som motsvarar 40 miljoner
            ton ska köpas in till 2020. Regeringen har valt 2013 som startår
            för den beräkningen, inte 1990. En bedömning av kostnaden som
            regeringen redovisat är att dessa krediter i genomsnitt kostar
            85 kr per ton. Eftersom 20 miljoner ton redan är inköpta kommer
            det att krävas 1,7 miljarder kronor under anslaget 1:13 fram till
            2020.
          </p>
          <p xml:id="i-S7MUwBtJn1USdxBbgSseAs">
            Vi socialdemokrater anser att utsläppsminskningarna i CDM-projekt
            som görs i andra länder inte ska räknas in i det svenska klimatmålet.
            Att försöka klara våra utsläppsmål genom att köpa utsläppsminskningar
            i andra länder menar vi socialdemokrater är kortsiktigt. Det gör
            vårt näringsliv mindre konkurrenskraftigt på lång sikt och hämmar
            omställningstrycket.
          </p>
          <p xml:id="i-GHaaDBWvxXHnqn8NmTGscC">
            Det gamla Kyotoprotokollet gick ut vid årsskiftet 2012/13. En
            ny period har beslutats men bara ett fåtal industriländer deltar.
            Det var Kyotoprotokollet som var grunden för CDM-systemet. Vi
            menar att detta system har fyllt sin funktion, tillgången på krediter
            kommer att minska avsevärt. I EU-kommissionens grönbok för en
            ram för klimatpolitiken till 2030 skriver kommissionen att EU
            genom inköpen av CDM har subventionerat konkurrerande sektorer,
            särskilt i tillväxtekonomier som Kina, Indien och Brasilien.
          </p>
          <p xml:id="i-Cu2fAMyhkpdgSBkLWSzzoD">
            En av de internationella klimatförhandlingarnas få framgångar
            är upprättandet av The Green Climate Fund 3 vars syfte är att
            finansiera klimatåtgärder i utvecklingsländerna. Uppgörelsen mellan
            länderna i klimatkonventionen är att industriländerna före 2020
            ska ha börjat sätta in 100 miljarder US-dollar årligen i fonden.
            Som finansiering har nämnts intäkter från utsläppshandel och en
            internationell skatt på utsläpp från flyg och sjöfart.
          </p>
          <p xml:id="i-Kk7zrEzGeCX6nFet53H2em">
            Den gröna klimatfonden (GCF) har nu börjat fungera och betalar
            ut sina första stöd under 2013.
          </p>
          <p xml:id="i-5ZqfpSwSwG34E7yYikFuWH">
            EU:s finansministrar (EKOFIN) antog rådsslutsatser i november
            2011 och där konstateras att EU-länderna ska betala sin skäliga
            andel av insatsen i den gröna klimatfonden.
          </p>
          <p xml:id="i-PgALJ8LXeR5wJGctzvMHFA">
            Vi kan alltså anta att EU kommer att besluta om en skälig andel
            för Sverige.
          </p>
          <p xml:id="i-DCFdhAuNREHa1KNDJaR463">
            Vi menar att den nya gröna fonden är en bättre metod att använda
            för att stödja klimatinsatser i utvecklingsländer. Därför anser
            vi att de medel av de 115 miljoner under anslag 1:13 Insatser
            för internationella klimatinvesteringar som finns avsatta för
            CDM och andra klimatinsatser internationellt istället ska användas
            för stöd i den gröna klimatfonden. Vi socialdemokrater anser ju
            inte att de internationella krediterna ska räknas in i det svenska
            klimatmålet. Det ger oss en större politisk flexibilitet att göra
            investeringarna där de gör bäst nytta. Vår trovärdighet kräver
            att vi tar ansvar på hemmaplan.
          </p>
          <head xml:id="i-SoN8TyizUYrvVgENWb8ZNo" type="h2">
            Miljöbilsbonus och registreringsavgift (Nytt)
          </head>
          <p xml:id="i-NNUbta7qtXeC8gnEndEdk4">
            Trafiksektorn har länge varit ett orosmoln i klimatpolitiken
            eftersom utsläppsnivåerna inte har minskat. Regeringen har valt
            att stanna upp tempot och försäljningen av nya miljöbilar minskar.
            En supermiljöbilspremie har införts men den gynnar bara dem som
            har råd att köpa mycket dyra miljöbilar och reformen skapar därför
            som vi bedömer det ett otillräckligt omställningstryck.
          </p>
          <p xml:id="i-HBjGBSKXLAXAJkEvVbDZ86">
            Vi föreslår istället ett system med miljöbilsbonus där den som
            köper en bil med lägre utsläpp får en premie. Men vi tror också
            att vi kan driva på utvecklingen ännu mer genom att införa en
            registreringsavgift för nya bilar med koldioxidutsläpp över en
            viss nivå. I flera andra europeiska länder finns liknande system.
          </p>
          <p xml:id="i-7f5KfZeTTXXMbbwHXctZGm">
            I vårt förslag utgår vi från den nya definitionen på miljöbilar
            som började gälla 2013. 4 Vi föreslår en miljöbilsbonus på 5 000
            kronor som betalas ut när bilen registreras första gången för
            bilar som uppfyller miljöbilskravet. Dessutom 1 000 kronor per
            gram CO2/km som bilens utsläpp understiger miljöbilsdefinitionen
            med, dock max totalt 40 000 kronor i bonus. Därmed ersätter vårt
            system regeringens supermiljöbilspremie och anslaget 1:8 Supermiljöbilspremie
            utgår därmed.
          </p>
          <p xml:id="i-K4r8BqJZxEjAmyD7LP1P86">
            Vi föreslår också en registreringsavgift som ska vara 2 000 kronor
            för bilar som har utsläpp på 20 gr CO2/km över miljöbilsdefinitionen.
            Dessutom 500 kronor per gram över miljöbilsgränsen när bilens
            utsläpp enligt tillverkarens definitioner överstiger 20 gr/km.
            Dock högst 15 000 kronor i avgift.
          </p>
          <p xml:id="i-5krFA6Txngmq35hZXFfSy4">
            Bilar med möjlighet till drift med fordonsgas samt med E85 (etanol)
            beräknas i den nya miljöbilsdefinitionen med en viss rabatt som
            är samma oavsett bränsle. Systemet gynnar därmed biodrivna bilar
            som är snålare och mer effektiva genom att dessa får en högre
            bonus. Dock menar vi att det inte är rimligt att man som i regeringens
            förslag räknar alla biodrivna bilar på samma sätt. Som exempel
            borde de flesta biogasbilar få en högre bonus än E85-bilar med
            samma utsläpp. Lösningen är att de omräknas enligt samma modell
            som i EU:s förnybarhetsdirektiv. 5
          </p>
          <p xml:id="i-13hCT6pbyPsfG6N9ZAjV3c">
            Naturvårdsverket bör få i uppdrag att räkna ut en schablon för
            dessa bränslen enligt direktivets riktlinjer och komplettera systemet
            med denna. 6
          </p>
          <p xml:id="i-7yaP1NMwZWnp4VmoBMU3v2">
            Syftet är att stimulera till att fler nya bilar med låga utsläpp
            säljs. Miljöbilsbonusen ersätter således det nuvarande systemet
            med fordonsskattebefrielse som inte har gett avsedd effekt. De
            bilar som köpts fram till 1 januari 2014 får givetvis behålla
            befrielsen.
          </p>
          <p xml:id="i-L6HdUE9gqqaAgXchdbR7Jz">
            Vi vill att systemet ska vara statsfinansiellt kostnadsneutralt
            och regeringen bör uppdra till berörda myndigheter att utarbeta
            ett färdigt system där nivåerna och gränserna justeras så att
            så sker. Det innebär också att regeringen varje år bör justera
            gränserna och nivåerna så att detta uppfylls. Reglerna ska gälla
            för samtliga bilar som nyregistreras i Sverige.
          </p>
          <head xml:id="i-Ec2g8jTV68HWEwcCMZQgB7" type="h2">
            Miljömålsmiljard (Nytt)
          </head>
          <p xml:id="i-UbSCDH3gPQYyK3Wj1VwGud">
            Ett verktyg som vi socialdemokrater utvecklat är systemet med
            de 16 miljökvalitetsmålen. Idén med miljömålen är att till nästa
            generation lämna över ett samhälle där de stora miljöproblemen
            är lösta. De är ett starkt redskap för att hantera de miljöutmaningar
            vi står inför. Tanken är inte att något enskilt miljömål ska överordnas,
            utan alla måste lösas parallellt.
          </p>
          <p xml:id="i-2HrHmNBYMXigMzkziGKfMt">
            Tyvärr saknas fortfarande tillräckliga åtgärder för att nå målen
            och den svenska miljöpolitiken står och stampar. Det riskerar
            att bli ett politiskt misslyckande som kan få svåra konsekvenser
            för kommande generationer.
          </p>
          <p xml:id="i-SjFjetypryC9BXrpc6okDW">
            Vi socialdemokrater har en hoppfull syn på miljöpolitiken men
            det krävs att det svenska systemet med 16 miljömål som riksdagen
            slagit fast får en starkare ställning i svensk miljöpolitik och
            att ansträngningarna för att nå målen intensifieras.
          </p>
          <p xml:id="i-6whVpgSc5KrkipHEzaBFTP">
            I mars 2013 presenterade Naturvårdsverket den årliga utvärderingen
            av miljömålen och måluppfyllelsen. Tyvärr är det är en dyster
            läsning. Med de styrmedel och insatser som finns på plats i dag
            nås endast 2 av de 16 miljömålen.
          </p>
          <p xml:id="i-Cx7fYENd6W2n8iro4YvPz8">
            Regeringen har lagt stora resurser på en omgörning av miljömålssystemet
            för att målen ska bli lättare att nå. Nya etappmål som skulle
            ersätta de tidigare delmålen har dröjt och den parlamentariska
            beredning som ersatt myndigheten Miljömålsrådet har betydligt
            mindre resurser för att arbeta fram förslag till etappmål.
          </p>
          <p xml:id="i-Ezvb8e4D8Hqtnkct7vfrRo">
            Men egentligen behöver miljön inga etappmål. Miljön behöver åtgärder
            för att lösa problemen och utmaningarna.
          </p>
          <p xml:id="i-TXb44fchFtYb9oH5cdz9Sb">
            Om skälet till att regeringen inte presenterar förslag för att
            nå de 16 miljömålen är att den väntar på etappmålen, så har omgörningen
            av systemet gjort mycket mer skada än nytta. När mandatperioden
            är över återstår bara sex år tills många av målen ska vara nådda.
            Då har lika lång tid gått åt till att formulera etappmålen som
            att hitta åtgärder som ger resultat. Det är ett politiskt misslyckande
            som kan få svåra konsekvenser för kommande generationer.
          </p>
          <p xml:id="i-9WzJjbBvZdRGepLmCXoqL">
            Vi menar att det lokala engagemanget för att nå miljömålet är
            mycket viktigt. Det visar inte minst det lokala klimatarbetet
            i Sveriges kommuner. Vi föreslår därför en miljömålsmiljard. Det
            är ett miljömålsinvesteringsprogram med 250 miljoner årligen under
            fyra år. Med en 50-procentig egenfinansiering ska kommuner, företag
            och andra aktörer, ensamma eller tillsammans, kunna söka stöd
            för lokala projekt som svarar mot ökad måluppfyllelse för de 14
            miljömål där åtgärder saknas. Främst tror vi att åtgärder för
            klimat och ett levande hav är viktiga. Men det kanske också handlar
            om skydd av tätortsnära natur för att bevara biologisk mångfald,
            eller åtgärder som minskar barns exponering för farliga ämnen.
            Vi vill uppdra till Naturvårdsverket att utforma detaljerna i
            ett sådant system.
          </p>
        </div>
        <div xml:id="i-PJ3vMk8Ek1rYBSCheZd8KB" type="signatureBlock">
          <list xml:id="i-GbUHkNn7RLgr5ioyLYeev3">
            <item xml:id="i-TQfVbv81g8XVPKEewG6wFY" type="signature">
              Matilda Ernkrans (S)
            </item>
            <item xml:id="i-3RvkKSa9NaZq4uMTNyWn4b" type="signature">
              Johan Löfstrand (S)
            </item>
            <item xml:id="i-KbMgyh7TpiNAJFo3ZX6SDs" type="signature">
              Helén Pettersson i Umeå (S)
            </item>
            <item xml:id="i-L8kJaNCpVZg7mQ4QkwmAMN" type="signature">
              Jan-Olof Larsson (S)
            </item>
            <item xml:id="i-DBwLpQL5ga3iqziRQmtCJt" type="signature">
              Sara Karlsson (S)
            </item>
            <item xml:id="i-RZ4yuHxHfzAaQmFp23SoXL" type="signature">
              Pyry Niemi (S)
            </item>
            <item xml:id="i-PWQTjS7AyEBVKfhJ847JBv" type="signature">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
