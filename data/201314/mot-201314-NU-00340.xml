<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00340">
  <teiHeader>
    <fileDesc>
      <titleStmt>
        <title>Träförädling i skogslänen</title>
        <author corresp="i-QpWVRM55tMRcHYZCMDFcHW">av Isak From m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Träförädling i skogslänen</title>
          <idno type="rdwebb">H102N340</idno>
          <rs type="number">N340</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N340/text</ref>
          <ref type="dokument_url_html">http://data.riksdagen.se/dokument/H102N340</ref>
          <ref type="dokumentstatus_url_xml">http://data.riksdagen.se/dokumentstatus/H102N340</ref>
          <ref type="doc">http://data.riksdagen.se/fil/3FFF8DA4-9DDD-4DE5-A9AB-7FFAD672C691</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <name>Sven-Erik Bucht</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CFFdyyoYoF89AqTJyQ57mQ" type="signed"/>
        <correspContext corresp="i-CFFdyyoYoF89AqTJyQ57mQ">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-2J3r8zwqpPMPgVzdyt5mXb"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-6DUjgAy3EMiPSCDgTnkpXL"/>
        </correspContext>
        <correspAction xml:id="i-QrpoyEX1uXKsRu9bnYf8A8" type="numbering">
          <date when="2013-10-07"/>
        </correspAction>
        <correspAction xml:id="i-2BM6KFrWf77e1DHBHTACM5" type="submission">
          <date when="2013-10-03"/>
        </correspAction>
        <correspAction xml:id="i-JbH1yjFS2Kr3NQuJfkD3pv" type="transfer">
          <date when="2013-10-01"/>
        </correspAction>
        <correspAction xml:id="i-RNqBZpjjZc2CNeNQy2KG84" type="assigned"/>
        <correspContext corresp="i-RNqBZpjjZc2CNeNQy2KG84">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6L4v5Dk6ZXprqjpeWr6SVn" type="motHeader"/>
      <div xml:id="i-WZzNkhzsUDLTV2bXy1eXK5" type="motBody">
        <div xml:id="i-Vnmx4PsaWtiCzw7cqyJ5zM" type="motProposal" subtype="förslag">
          <head xml:id="i-XKLHfjCTS8sG4dfd9uoTch">
            Förslag till riksdagsbeslut
          </head>
          <list xml:id="i-54PU6o8wZ8MhMy1S9pFAKE" style="ol">
            <item xml:id="i-WRKwuWZQanohzCzddzFQFC">
              Riksdagen tillkännager för regeringen som sin mening vad som
              anförs i motionen om behovet av strategisk samverkan kring ökad
              träförädling där skogen finns.
            </item>
            <item xml:id="i-USwWuxVGe3WL9XBAkQyGZo">
              Riksdagen tillkännager för regeringen som sin mening vad som
              anförs i motionen om behovet av att säkra finansieringen av Träcentrum
              Norr (TCN) inom Luleå tekniska universitets (LTU) institution
              i Skellefteå. 1
            </item>
            <item xml:id="i-3gXu87s6thZCNScFddtyC2">
              Riksdagen tillkännager för regeringen som sin mening vad som
              anförs i motionen om behovet av riskkapital och stöd till företag
              som vill utveckla vidareförädling av trä i norra Sveriges inland.
            </item>
          </list>
          <p xml:id="i-SyAV8Gpc4Kh7ZmeMKAMToc">
            1 Yrkande 2 hänvisat till UbU.
          </p>
        </div>
        <div xml:id="i-LHfVQMELhuEV25WsPf5afY" type="motContent">
          <head xml:id="i-UqF7BYwMtoqrQsgDd2wT4U" type="h1">
            Motivering
          </head>
          <p xml:id="i-PXfAQp7WMgitabYFEpkpA6">
            Den svenska skogsindustrin har spelat och spelar fortfarande
            en mycket viktig roll för landets ekonomiska utveckling. Skogen
            förser oss med förnybara råvaror som omvandlas till trä, papper,
            bioenergi och andra viktiga produkter i basindustrin och vid många
            små och medelstora företag. Längs kusten finns ett flertal pappersmasse-
            och kartongfabriker. I inlandet finns förutom råvaran också ett
            minskande antal högproduktiva sågverk och ett antal vidareförädlingsindustrier.
            Skogsindustrin har en särskilt stor betydelse för den svenska
            exportmarknaden och är väldigt viktig för bytesbalansen.
          </p>
          <p xml:id="i-Ti6UxELYrUtC1VwqD2L4NC">
            I de norra skogslänen har många anställda fått gå till följd
            av rationaliseringar. Den största minskningen i antal anställda
            skedde mellan år 2008 och 2009, vilket sammanfaller med lågkonjunkturen
            i samband med finanskrisen. Sveriges export är mycket konjunkturkänslig
            eftersom vi exporterar insatsvaror för annan industri som i sig
            påverkades av finanskrisen. Låg nyproduktion av småhus och inga
            system som främjar renoveringsåtgärder i allmännyttan har också
            slagit hårt mot sektorn.
          </p>
          <p xml:id="i-6ftRwKsarWqW4xwdoovSfM">
            Under 2010 (senaste definitiva statistik) utgjorde skogsindustrin
            cirka 25 procent av alla inrikes landtransporter. Under 2010 transporterades
            enligt Skogsstyrelsen 42,8 miljoner ton rundvirke med lastbil,
            7,2 miljoner ton på järnväg och 0,8 miljoner ton rundvirke med
            fartygstrafik (inrikes samt export). Under år 2010 var transportarbetet
            vid transport av rundvirke 3 919 miljoner ton-km med lastbil och
            1 850 miljoner ton-km på järnväg. Detta kan ses som mycket och
            borde kunna reduceras med högre vidareförädling närmare källan.
          </p>
          <p xml:id="i-6bea2iAqfgZQErH1e7mmqc">
            Träförädling har gett sysselsättning åt flera generationer människor
            i hela landet och gör det fortfarande. Samtidigt finns det stora
            farhågor om framtiden för de stora industrier som rationaliserat
            bort många arbetstillfällen och som påverkas direkt av långa avstånd
            och bristfälliga kommunikationer. Höga elpriser sänker konkurrenskraften,
            och införandet av det så kallade svaveldirektivet kommer att slå
            hårt mot främst pappersindustrin om inget görs.
          </p>
          <p xml:id="i-KeZMdpkYEV6pDHbQhi915L">
            Men det finns fortfarande en stor utvecklingspotential och skogen
            är en framtidsbransch, inte minst i skogslänen som också har ett
            stort behov av nya arbetstillfällen. Men det krävs politisk vilja
            och handling för att utveckla denna bransch ytterligare och satsa
            offensivt på fler jobb inom träförädlingen.
          </p>
          <p xml:id="i-UWvawvBRF7TXEDFW1RDGPN">
            Den socialdemokratiska regeringen införde en nationell träbyggnadsstrategi,
            med en kommitté som var brett tillsatt med representanter alltifrån
            producenter, beställare och projektörer till forskningsråd. Strategin
            var framgångsrik och bidrog starkt till att uppmärksamma träets
            klimatfördelar och jobbskapande potential.
          </p>
          <p xml:id="i-FPb3vGkWrqmeAZSgvrUXz9">
            Det behövs en ny strategisk samverkan mellan olika aktörer inom
            träförädlingen för att säkra och utveckla nya tekniker och företag
            som ger jobb där skogen finns. Det är viktigt att en sådan samverkansmodell
            involverar en bred grupp av aktörer och att det tydligt framgår
            vem som har det sammanhållande ansvaret. Sverige behöver en mycket
            offensivare och mer nyskapande politik för att förverkliga den
            stora potential som växer fram i våra skogar.
          </p>
          <p xml:id="i-WQMWhoiahwLfpvf8WN4PCn">
            I norra skogslänen finns flera exempel på satsningar för att
            utveckla träförädlingen. Träcentrum Norr (TCN) är en centrumbildning
            inom Luleå tekniska universitets (LTU) institution i Skellefteå.
            TCN startade år 2005, och syftet med TCN är att utveckla den trämekaniska
            industrin genom samverkan mellan företag och UoH samt institut.
            Intressenterna är ett antal företag, LTU, SP Trätek och Skellefteå
            kommun.
          </p>
          <p xml:id="i-J7CRGT5p3STr7KmtzSdU9F">
            TCN har under perioden 2005–2010 finansierats av de deltagande
            företagen tillsammans med medel från Europeiska regionala utvecklingsfonden
            (ERUF) (Mål 2), Skellefteå kommun samt länsstyrelserna i Västerbottens
            och Norrbottens län. Under perioden har TCN omfattat ett 50-tal
            projekt. Projekten är strukturerade i tre fokusområden: Mätteknik
            och processtyrning för kundorderstyrd produktion i sågverk, industriellt
            träbyggande samt ökad beständighet hos utomhusprodukter ovan mark.
            TCN har fått förnyad finansiering för perioden 2011–2013. Det
            är av stor vikt att finansieringen av TCN säkras även efter 2013.
          </p>
          <p xml:id="i-9PzBppA86qiauiaWcVAGfk">
            TCN är en lyckad satsning. Allt har inte gått som på räls, men
            det allt överskuggande intrycket är att TCN och dess projekt är
            mycket uppskattade och framgångsrika. De medverkande aktörerna
            är i hög grad nöjda. Genom TCN har de deltagande företagen fått
            en samverkansplattform där de kan bedriva utvecklingsprojekt tillsammans
            med andra företag och med forskare vid SP Trätek och LTU. Projekten
            kännetecknas av hög företagsrelevans. Som samverkansplattform
            har TCN ytterligare ett signum: Den är informell i sin kultur
            och anda. Mötet mellan företag och FoU-utförare går lätt och kommunikationen
            är enkel. Från universitetets perspektiv är TCN en viktig och
            välorganiserad centrumbildning.
          </p>
          <p xml:id="i-NoVJmvrGA1CdRAqJvZob5o">
            Det finns en mycket omfattande kompetens och brinnande vilja
            i våra län att utveckla träförädlingen till den framtidsbransch
            den är. Men regeringens ambitionsnivå verkar låg vad gäller utvecklingen
            för träförädlingen. Vi saknar välbehövliga satsningar på innovationer
            och nya entreprenörer inom branschen. Det finns potential i branschen
            men det är svårt få riskvilligt kapital och stöd till träindustrier
            i norra Sverige. Det krävs att företagare kan erbjudas riskkapital
            och andra finansieringslösningar och hjälp med affärsplaner.
          </p>
          <p xml:id="i-7ewGV4rpDFxacxj9s7tWiM">
            Nya utvecklingsmedel behövs för att utveckla partnerskap och
            nätverk och stöd för att värdera andra finansieringsaktörer, både
            inhemska och utländska, för att effektivt skapa ökad tillväxt
            och ett dynamiskt företagande i norra Sverige.
          </p>
        </div>
        <div xml:id="i-6tQwry3oTEdH66fzSpLr9v" type="motSignatures">
          <list xml:id="i-15RcTDwduin4AVzLnLfnPy">
            <item xml:id="i-UBRFFBHBU7XosZPZarfMEx">
              Isak From (S)
            </item>
            <item xml:id="i-3PNj679BXquoLJFtJaWq1o">
              Gunnar Sandberg (S)
            </item>
            <item xml:id="i-FUrZTwBHuNu5na89HbqwfN">
              Katarina Köhler (S)
            </item>
            <item xml:id="i-7TrfV3dkNXR4Z6cEJkthBU">
              Maria Stenberg (S)
            </item>
            <item xml:id="i-5LVSCGbYGsVJGdvYQXx5Cw">
              Sven-Erik Bucht (S)
            </item>
          </list>
        </div>
      </div>
    </body>
  </text>
</TEI>
