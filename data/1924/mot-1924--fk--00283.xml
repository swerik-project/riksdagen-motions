<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--fk--00283">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__283/mot_1924__fk__283-001.pdf"/>
      <fw xml:id="i-S3WqY6v8sHsUnw6Uyt9dWd">
        Motioner i Första kammaren, Nr 283. 7
      </fw>
      <div xml:id="i-SWHRDnvHkWgGRvYrZ9sivr" type="motHeader">
        <div xml:id="i-Gfh2XVotTyWP5WyoifvCfr" type="motTitle"/>
        <div xml:id="i-Qa5VLTv7bsfs1LeRtCEnFP" type="motSubmissionInfo"/>
      </div>
      <div xml:id="i-cqfSuqNjXk6kGzjwEh7f3" type="motBody">
        <div xml:id="i-46PFZv4vbfeKV8xQmYCSXE">
          <p xml:id="i-NNLsDKJzv4Gg3SWPDPrux">
            Nr 283.
          </p>
          <p xml:id="i-VZArq9FGQUuKmaZGNbGwoS" type="titleString">
            Av herr Pers, i anledning av Kungl. Maj:ts proposition med förslag
            till lag om landsting m. m.
          </p>
          <p xml:id="i-CWPmuTeKcVRT9eJbWMT5xY">
            I Kungl. Maj:ts proposition nr 188 med förslag till lag om landsting
            fram- läggas nya bestämmelser för den viktiga landstingsinstitutionen,
            utarbetade av de s. k. kommunalförfattningssakkunniga. Om deras
            uppdrag yttras i propo- sitionen att beträffande landstingsförordningen
            huvuduppgiften var att i för- ordningen bereda utrymme och stöd
            åt en mera rationell organisation av lands- tingens arbetssätt
            och förvaltning. Landstingens utomordentligt ökade arbets- börda
            har nämligen framtvingat arbets- och organisationsformer av annan
            art än dem, som tidigare visat sig tillfredsställande. Det levande
            livets krav har tvingat åtskilliga landsting till nya arbetsformer
            för sin vidgade verksamhet. I stort sett ha landstingen utomordentligt
            väl förstått att anpassa sig efter de nya förhållandena. Kommunalförfattningssakkunniga
            ha även, med klok upp- skattning av värdet av det i praktiken
            prövade, i huvudsak begränsat sig till att i lagen lämna otvetydigt
            utrymme åt vad, som i verkligheten redan finnes. Plats har lämnats
            åt ett obligatoriskt, verkställande och ärendena beredande för-
            valtningsutskott. Så långt är allt gott och väl. Betänksamhet
            inställer sig emel- lertid, då man finner, huru sakkunniga och
            sedan Kungl. Maj:t i sin berättigade strävan att skapa »en stark
            regering» alldeles förbise faran att få ett svagt och betydelselöst
            landsting. Ifrån ytterligheten av en konturlös organisation enligt
            nuvarande landstingsförordning är faran nu uppenbar, att man kommer
            till en överorganisation, som kvarlämnar åt det sittande landstinget
            i praktiken föga annan befogenhet än uppgiften att utse medlemmar
            i det övermäktiga för- valtningsutskottet. Denna möjlighet har
            beaktats i några över förslaget av- givna yttranden och jag vill
            särskilt hänvisa till i propositionen återgivna av länsstyrelserna
            i Uppsala, Jämtlands och Älvsborgs län gjorda uttalanden. Att
            yttranden i denna riktning ej blivit flera, än de äro, är för
            mig ett bevis för att den fortgående maktkoncentrationen inom
            förvaltningsutskotten redan fort- skridit så långt, att den medvetet
            eller omedvetet övat inflytande på landstin- gens avgivna yttranden.
            Den punkt, på vilken meningsskiljaktighet särskilt rått under
            förarbetena till nu framlagda lagförslag, har varit, huruvida
            vid sidan av förvaltningsut- skottet skulle, som hittills på sina
            håll praktiserats, få existera en självständigt arbetande, verkställande
            och beredande sjukvårdsnämnd. Sakkunniga ha velat förmena landstingen
            denna rätt och Kungl. Maj:t har nu anslutit sig till den av de
            sakkunniga hävdade uppfattningen. Allt skall koncentreras i ett
            enhetligt eller på flera avdelningar arbetande förvaltningsutskott.
            Enligt min mening fin-
          </p>
          <pb facs="riksdagen-motions-pdf/data/1924/mot_1924__fk__283/mot_1924__fk__283-002.pdf"/>
          <fw xml:id="i-MWnssyan3qCNCrvfSYePvQ">
            8 Motioner i Första kammaren, Nr 283.
          </fw>
          <p xml:id="i-Umv8KLouvCCP27JfXe5pPD">
            nes ej anledning att på denna punkt inskränka landstingens handlingsfrihet.
            Förvaltningsutskott och sjukvårdsnämnd eller liknande församling
            böra enligt landstingets fria beprövande få existera vid sidan
            av varandra. Den kända er- farenheten, att viss olikhet uppkommer
            mellan blott på skilda rum överläggande församlingar, även om
            de på samma sätt tillsättas, skulle här besanna sig. Och denna
            olikhet och eventuella motsatsställning mellan ett par nämnder
            ger ökad möjlighet, för att landstingets egen prövande och beslutande
            makt skall komma till sin vederbörliga rätt och ej blott bli ett
            formellt stadfästande av förvalt- ningsutskottets förslag. Befintligheten
            av flera nämnder behöver emellertid ingalunda utesluta, att åt
            förvaltningsutskottet medgives skyldighet och rätt att sammanfoga
            och kritisera landstingets hela budgetförslag, vars olika delar
            emellertid böra kunna utarbetas av andra nämnder och som deras
            förslag överlämnas till förvaltningsutskottet. I den mån den föreslagna
            lagtexten utgör hinder för av mig nu förordade rörelse- frihet
            för landstingen att ordna sina utskott och nämnder, får jag därför
            hem- ställa om sådan ändring av lagtexten. Emellertid synes det
            mig ej uteslutet, att av mig påtalade hinder för en eventuell
            sjukvårdsnämnds tillsättande mindre ligger i lagtextens avfattning
            än i sakkunnigas och Kungl. Maj:ts med all tyd- lighet i motiveringen
            gjorda uttalanden mot en sådan anordning. I så fall skulle ett
            riksdagens på utskottets hemställan gjorda uttalande vara tillräckligt
            för att lägga till rätta, vad enligt mitt förmenande blivit snedvridet.
            I allmänhet har, som jag ovan yttrat, landstingen på ett berömvärt
            sätt ordnat sina nya organisationsformer, varför skäl saknas att
            inskränka landstingens rö- relsefrihet. Emellertid saknas ej spår
            av, att den av mig påtalade benägenhe- ten till maktkoncentration
            i organisationen redan tagit sig betänkliga uttryck. Så lär förhållandet
            vara att i Göteborgs och Bohusläns landsting ett gemensamt förvaltnings-
            och sjukvårdsutskott av tinget tillsättes, vilket fungerar såväl
            under som mellan landstingen. Alla till landstinget ingivna förslag
            och mo- tioner beredas av detta utskott, som vid tingets början
            presenterar redan fär- diga utlåtanden. Tinget går sedan att besluta
            utan förberedande granskning genom av tinget tillsatta utskott.
            En motsvarande anordning inom riksdagen skulle vara, att riksdagen
            utan utskottsbehandling ginge till avgörande av Kungl. Maj:ts
            propositioner. Och landstinget är genom den korta tid, under vilken
            det är samlat, betydligt maktlösare gentemot sin regering, än
            vad riksda- gen är emot Kungl. Maj:ts regering. En skyldighet
            bör därför finnas för lands- tinget att bereda inkomna ärenden
            genom vid tinget arbetande utskott. Jag hemställer därför om sådan
            ändring av lagen, att tillsättandet av dylika utskott blir obligatoriskt.
            Jag tillåter mig hemställa,
          </p>
          <p xml:id="i-Q58jWDj1c38kbW2cu9qeqz">
            att ovan omförmälda synpunkter måtte bli beaktade vid av- fattande
            av den nya landstingslagen och att vederbörande utskott vidtager
            de ändringar av lagtexten, som med anledning härav kunna bli nödvändiga.
          </p>
          <p xml:id="i-Xqi72doYkqnpxQt1i3sxhv" type="date">
            Stockholm den 31 mars 1924.
          </p>
          <div xml:id="i-466irDrtrrNhAnRjHEG64e" type="signatureBlock">
            <list xml:id="i-6FcKP6qShRcZ3BRoc4LDmW">
              <item xml:id="i-BMhvpoHHzK61T1M8Kw8c5W" who="i-5mpMLJq3f9Fi3TZPGuSp4p" type="signature">
                And Pers
              </item>
            </list>
          </div>
        </div>
      </div>
    </body>
  </text>
</TEI>
