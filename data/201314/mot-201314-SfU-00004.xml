<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00004">
  <teiHeader>
    <fileDesc>
      <titleStmt>
        <title>med anledning av prop. 2013/14:6 Utbetalning av barnbidrag och flerbarnstillägg</title>
        <author corresp="i-7YbH6oTUwG4Qn94QEVE6as i-Xw3dNbwa4hjDiSrSfFCZsz">av Gunvor G Ericson och Magnus Ehrencrona (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:6 Utbetalning av barnbidrag och flerbarnstillägg</title>
          <idno type="rdwebb">H102Sf4</idno>
          <rs type="number">Sf4</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf4/text</ref>
          <ref type="dokument_url_html">http://data.riksdagen.se/dokument/H102Sf4</ref>
          <ref type="dokumentstatus_url_xml">http://data.riksdagen.se/dokumentstatus/H102Sf4</ref>
          <ref type="doc">http://data.riksdagen.se/fil/DFB1A07C-726D-4DE4-941B-7658A7BE31FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UuCTLDf8bFG2bHiM6yLRwR" type="basedOn"/>
        <correspContext corresp="i-UuCTLDf8bFG2bHiM6yLRwR">
          <ref>Proposition 2013/14:6</ref>
        </correspContext>
        <correspAction xml:id="i-CPi4yFz488PBs5nshaZbm3" type="signed"/>
        <correspContext corresp="i-CPi4yFz488PBs5nshaZbm3">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-DAAYLkN2DKWP8LvfPNxcrZ" type="referral">
          <date when="2013-10-22"/>
        </correspAction>
        <correspAction xml:id="i-FUvn4vyx3DoVnfdoy2kBTJ" type="referral">
          <date when="2013-10-22"/>
        </correspAction>
        <correspAction xml:id="i-KeEM2ywK3ARYWbaX7bsDg8" type="dismissal">
          <date when="2013-10-18"/>
        </correspAction>
        <correspAction xml:id="i-6PhhkCa4UKv8yE4EipSjGF" type="dismissal">
          <date when="2013-10-18"/>
        </correspAction>
        <correspAction xml:id="i-w69vfnErx2AUX6H37DBZi" type="submission">
          <date when="2013-10-17"/>
        </correspAction>
        <correspAction xml:id="i-3C7eT5Zyf731ey56hH6C9T" type="transfer">
          <date when="2013-10-17"/>
        </correspAction>
        <correspAction xml:id="i-WTRYrefkAcjnsugRaSV2vF" type="assigned"/>
        <correspContext corresp="i-WTRYrefkAcjnsugRaSV2vF">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LDEtnGsvgkCHhXRRG8iaia" type="motHeader"/>
      <div xml:id="i-SNGZ2PXrisYysF6nysST7V" type="motBody">
        <div xml:id="i-2LgYgsEfPAf1pkb37hFkgj" type="motProposal" subtype="förslag">
          <head xml:id="i-7SP47AokSBYt5Bt8VBDNgS">
            Förslag till riksdagsbeslut
          </head>
          <list xml:id="i-Csc7PuL4Uz73ky8n3oqjzb" style="ol">
            <item xml:id="i-6VBD4Mk7zYWkNiDH3opp2d">
              Riksdagen avslår regeringens förslag i propositionen om att barnbidrag
              och flerbarnstillägg automatiskt ska delas lika mellan föräldrar
              som har gemensam vårdnad.
            </item>
            <item xml:id="i-CBwTyGzhnD9cbLVXZoXXq9">
              Riksdagen tillkännager för regeringen som sin mening vad som
              anförs i motionen om att huvudregeln vid utbetalning av barnbidrag
              och flerbarnstillägg bör vara dels att barnbidraget går till den
              förälder som är ensam vårdnadshavare, dels att det vid gemensam
              vårdnad går till den förälder som bor där barnet är folkbokfört.
            </item>
          </list>
        </div>
        <div xml:id="i-LDA8H9c1rsyML5P2ogSBEQ" type="motContent">
          <head xml:id="i-NWiWLLGAQeyqMc8Mhr97so" type="h1">
            Motivering
          </head>
          <p xml:id="i-WsECXQBcXRnzwCV3G9WyCC">
            Miljöpartiet är i grunden positivt till att barnbidraget i det
            fall det finns två föräldrar ska gå till båda. Vi har emellertid
            ett antal invändningar mot att redan nu genomföra detta.
          </p>
          <p xml:id="i-37o9ovaMzT7nbC5M62yK5q">
            I strävan efter ett jämställt samhälle är det viktigt att samhällets
            stöd inte pekar ut den ena föräldern som bättre eller sämre beroende
            på kön. Ett jämställt samhälle där föräldrar av båda könen tar
            ett lika självklart ansvar, där barnen har rätt till båda sina
            föräldrar och där föräldrar bär med sig en gemensam erfarenhet
            av nära relation till barn och ansvarstagande tror vi blir ett
            bättre samhälle. Ett samhälle där barnperspektivet genomgående
            är starkare. Dessvärre har vi långt dit.
          </p>
          <p xml:id="i-SsGLaoevUGLQcJtVzzmZrA">
            Hittills har regeringens politik på jämställdhetsområdet lyst
            med sin frånvaro och förslaget om delat barnbidrag riskerar då
            att bli en arena för uteblivna jämställdhetsreformer på mer relevanta
            områden.
          </p>
          <p xml:id="i-XoALA4sNMJaW8MH6QVWCkC">
            Det är angeläget med könsneutralitet i lagstiftningen. Samtidigt
            är det också viktigt att se de reella konsekvenserna av reformer,
            där vi – givet den verklighet som råder i dag – menar att de förslag
            regeringen nu lägger riskerar bli mer negativa än positiva ur
            ett barnperspektiv.
          </p>
          <p xml:id="i-B9Wjv82iHz1JZ5HNDZ9PVJ">
            Sedan förslaget lades förra gången i riksdagen 1 har situationen
            förvärrats för de mest utsatta barnen. Det antal barn som lever
            i hushåll med låg inkomststandard har ökat sedan 2006 2 . Enligt
            de mätningar som gjorts av Rädda barnen sedan 2002 har skillnaderna
            ökat mellan olika typer av barnfamiljer, rika och fattiga, ensamstående
            och sammanboende, samt utrikesfödda och födda i Sverige. De allra
            mest utsatta är barn till ensamstående och barn till utrikes födda.
            Skillnaden i nettoinkomst mellan kvinnor och män har ökat med
            40 procent sedan 2006. I reda pengar handlar det om en ökning
            med närmare 18 000 kronor om året till männens fördel. Kvinnors
            inkomster släpar efter hela livet. Redan vid 24 års ålder är skillnaden
            i årsinkomst mellan könen i genomsnitt 50 000 kronor. 3
          </p>
          <p xml:id="i-3ywb7v3ssMzqoZKkvY4FUe">
            Att i den rådande situationen införa en regel om att dela barnbidraget
            lika mellan föräldrarna riskerar att slå hårdast mot de barn som
            har föräldrar med väldigt låga inkomster och de barn som har föräldrar
            som inte kommer överens. Förslaget riskerar därmed att få diskriminerande
            effekter.
          </p>
          <head xml:id="i-XHMi44y3ZSQFP3jeQhp21f" type="h2">
            Ökat antal tvister
          </head>
          <p xml:id="i-5yXUCEb97MYMicgZTnhFz3">
            Antalet skilsmässor har legat förhållandevis konstant under 2000-talet,
            men har nu minskat något. Tvister om vårdnad, boende och umgänge
            har däremot ökat med 80 procent under åren 2000–2011. Detta innebär
            att 8?000–10?000 barn varje år är föremål för en vårdnadstvist.
            4 Miljöpartiet driver förslaget om att barn ska ha rätt till eget
            ombud i dessa tvister. Det underlättar för att ett barnperspektiv
            ska tas.
          </p>
          <p xml:id="i-Vj3ovm2mcEtQ48AncD7f3G">
            Däremot är det ännu mer angeläget att förebygga att tvister uppkommer.
            Vi bedömer att förslaget om att barnbidraget ska delas lika mellan
            föräldrar, även om de inte är överens, kommer att verka konfliktdrivande.
            Detta är också något som ett flertal remissinstanser pekar på,
            t ex LO, Familjerättssocionomernas Riksförening (FSR) och juridiska
            fakulteten i Lund. Domstolsverket anser till exempel att det bör
            göras en analys över en eventuell måltillströmning till de allmänna
            förvaltningsdomstolarna.
          </p>
          <head xml:id="i-VEuPDyMSXETcxHZ8T2wj7v" type="h2">
            Barnen riskerar att drabbas ekonomiskt
          </head>
          <p xml:id="i-R9tbSk4berz45qt4vLsGhG">
            Det finns föräldrar med gemensam vårdnad till barn som har växelvis
            boende hos föräldrarna, där de föreslagna ändrade reglerna om
            utbetalning av barnbidrag med mera inte kommer att vålla något
            problem. För en hel del av de kvinnor som har små inkomster och
            som har konflikter med sin före detta partner, kommer det emellertid
            troligtvis att leda till påtagligt sämre ekonomiska möjligheter.
            De får mindre ekonomiskt utrymme, trots att löpande utlägg och
            räkningar såsom barnomsorgsavgiften kvarstår. Detta då barnomsorgsavgiften
            som huvudregel går till den adress där barnet är folkbokfört.
            För att fakturan ska delas krävs att föräldrarna är överens om
            detta. För kvinnor som har flera barn och i realiteten tar det
            totala ekonomiska ansvaret, trots gemensam vårdnad, kan det i
            praktiken innebära ett bortfall på flera tusen kronor i månaden.
            Visst ska båda parter utifrån förslaget kunna hävda hur det i
            själva verket ligger till när det gäller barnen och boendet, men
            det är inte säkert att alla vågar ta den striden, eller vet hur
            det ska gå till.
          </p>
          <p xml:id="i-6HdULG2fryBLaW1Bwb3vns">
            Vi ser helt enkelt att förslaget ur ett barnperspektiv riskerar
            att öka på barnfattigdomen, det vill säga både försvåra för det
            antal barn som lever i familjer med mycket knappa ekonomiska resurser
            och utöka antalet utsatta barn.
          </p>
          <p xml:id="i-KMn5pY22GbwUhq7DvAZ7H4">
            Sammanfattningsvis anser vi således att regeringens förslag om
            automatiskt delat barnbidrag och flerbarnstillägg riskerar att
            leda till kraftiga försämringar för barn i Sverige. Särskilt sett
            tillsammans med de kraftiga försämringar som skett för fattiga
            och utsatta barn i Sverige sedan 2007. Vi anser därför att riksdagen
            ska avslå regeringens förslag i dessa delar.
          </p>
          <head xml:id="i-Dv2b6FQr8Cs6qR5PwqUkH8" type="h2">
            Ökad jämställdhet med tredelad föräldraförsäkring
          </head>
          <p xml:id="i-BBZKAMgiypzKyKDAKTZyCb">
            Miljöpartiet vill införa en tredelad föräldraförsäkring. När
            det finns två föräldrar ska en tredjedel vara vikt för varje förälder,
            medan en tredjedel ska kunna tas ut av annan person. Detta kommer
            att synliggöra att det finns flera vuxna i många barns liv, till
            exempel en partner som inte är biologisk förälder. Detta underlättar
            för alla de moderna familjekonstellationer, fler- eller samkönade,
            där fler vuxna bryr sig om och är självklart viktiga för ett barn.
            Det är också en reform som underlättar för ensamstående föräldrar.
            Det behövs sådana reformer för att öka jämställdheten mellan män
            och kvinnor och för att förbättra barns situation. Till dess att
            väsentliga förbättringar skett kan därför inte regeringens förslag
            bifallas.
          </p>
          <p xml:id="i-K4yipHVMaaEkSoXi6ehdGc">
            Reformen med tredelad föräldraförsäkring tror vi kommer att bana
            väg för en verkligt ökad jämställdhet och ny syn på den traditionella
            kärnfamiljen. Vi menar att det är ett större och viktigt steg,
            som bör komma före det delade barnbidraget.
          </p>
          <p xml:id="i-JJqBjbny4nGAAzerw6Ybwg">
            Det finns emellertid åtgärder att vidta redan nu med barnbidraget,
            som kan förbättra utsatta barns situation. En sådan åtgärd är
            att huvudregeln vid utbetalning av barnbidrag och flerbarnstillägg
            är att barnbidraget går till den förälder som är ensam vårdnadshavare
            eller de föräldrar som har gemensam vårdnad och bor tillsammans,
            där barnet är folkbokfört. Särlevande föräldrar kan vid växelvis
            boende även fortsättningsvis anmäla att bidraget ska delas om
            de är överens. Det är angeläget ur ett barnperspektiv. Detta bör
            riksdagen som sin mening ge regeringen till känna.
          </p>
        </div>
        <div xml:id="i-X2KcmwBMRWoLp8j6y7SYi" type="motSignatures">
          <list xml:id="i-ZH5DszkanpQpLWMytMgCu">
            <item xml:id="i-U9D8LELp8h9Tu1ja5QJmdf">
              Gunvor G Ericson (MP)
            </item>
            <item xml:id="i-Jwh3j5NwjAXxQcL9G9BQfK">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
