<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00376">
  <teiHeader>
    <fileDesc>
      <titleStmt>
        <title>En jämställd och miljöanpassad samhällsplanering</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En jämställd och miljöanpassad samhällsplanering</title>
          <idno type="rdwebb">GX02C376</idno>
          <rs type="number">C376</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C376/text</ref>
          <ref type="dokument_url_html">http://data.riksdagen.se/dokument/GX02C376</ref>
          <ref type="dokumentstatus_url_xml">http://data.riksdagen.se/dokumentstatus/GX02C376</ref>
          <ref type="doc">http://data.riksdagen.se/fil/5441C5FB-9BF3-4C95-98B8-EE73934473CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2aLAceo6oyig9ZabsQzSSF" type="signed"/>
        <correspContext corresp="i-2aLAceo6oyig9ZabsQzSSF">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="numbering" xml:id="i-JdtALYF5hGCMP1KLB8m9HM">
          <date when="2009-10-06"/>
        </correspAction>
        <correspAction type="submission" xml:id="i-XMPN2JtMTPzkWWXycgXmKN">
          <date when="2009-10-05"/>
        </correspAction>
        <correspAction type="transfer" xml:id="i-UNivbasZpKMFbySKcpF8ru">
          <date when="2009-10-04"/>
        </correspAction>
        <correspAction type="assigned" xml:id="i-AdvouJmoBCxFeq2MUq61tK"/>
        <correspContext corresp="i-AdvouJmoBCxFeq2MUq61tK">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-MPH24yu3Q5fv4HckimoU2E">
          <head xml:id="i-9AcZBQt8rz92th2zmkEHVL">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Jämställdhet och fysisk planering 3
            </item>
            <item>
              3.1 Kvinnors och mäns olika rörelsemönster 3
            </item>
            <item>
              3.2 Kultur, historia och kön 4
            </item>
            <item>
              3.3 En trygg miljö för alla 4
            </item>
            <item>
              4 Plan- och bygglagens portalparagraf 6
            </item>
            <item>
              4.1 Jämställdhetskonsekvensbeskrivningar och könsuppdelad statistik
              6
            </item>
            <item>
              4.2 Pilotprojekt i kommunerna 7
            </item>
            <item>
              5 Miljöanpassad samhällsplanering 8
            </item>
            <item>
              5.1 Hållbar stadsutveckling 8
            </item>
            <item>
              5.2 Ett samhällsbyggnadsdepartement 9
            </item>
            <item>
              5.3 Samhällsplanering för minskade biltransporter 10
            </item>
            <item>
              5.4 Miljöanpassa bostadsbyggandet 11
            </item>
            <item>
              5.5 Klimatsäkerhet i planeringen 11
            </item>
            <item>
              5.6 Minska bullret 12
            </item>
            <item>
              5.7 Strålning från mobilmaster 14
            </item>
          </list>
        </div>
        <div type="motProposal" subtype="förslag">
          <head xml:id="i-Y32RwAWLsYoJ7iHtKDvKmx">
            2 Förslag till riksdagsbeslut
          </head>
          <list style="ol">
            <item xml:id="i-WycWohigCxqfaJQ4nxTjvN">
              Riksdagen begär att regeringen lägger fram förslag till ändring
              i plan- och bygglagens portalparagraf och gör ett tillägg som
              betonar vikten av jämställda levnadsförhållanden.
            </item>
            <item xml:id="i-EecJG2baBjx2bXw8BJsvLY">
              Riksdagen tillkännager för regeringen som sin mening vad som
              anförs i motionen om att införa krav på jämställdhetskonsekvensbeskrivningar
              och könsuppdelad statistik i samband med arbetet med översiktsplaner,
              detaljplaner och andra plandokument och i myndighetsbeslut som
              rör markanvändning, byggande och rumsliga strukturer.
            </item>
            <item xml:id="i-Q3wPWUD2BmSQuhuYm2SahH">
              Riksdagen tillkännager för regeringen som sin mening vad som
              anförs i motionen om att regeringen bör låta undersöka möjligheten
              att starta ett pilotprojekt i ett tiotal kommuner rörande jämställdhet
              och fysisk planering och att ett konkret förslag för projektets
              genomförande presenteras.
            </item>
            <item xml:id="i-AqnLKEnNsQosX2tDfQGcbf">
              Riksdagen tillkännager för regeringen som sin mening vad som
              anförs i motionen om att regeringen bör inrätta ett samhällsbyggnadsdepartement
              som tar ett samlat grepp om samhällsbyggnadsfrågorna. 1
            </item>
            <item xml:id="i-7doi97BUZgt49PmocBXu3F">
              Riksdagen tillkännager för regeringen som sin mening vad som
              anförs i motionen om att regeringen bör öka insatserna för att
              motverka buller och förtydliga riktlinjerna för buller.
            </item>
            <item xml:id="i-LYXaXfs2RFxyqy7EzAV2Zb">
              Riksdagen tillkännager för regeringen som sin mening vad som
              anförs i motionen om en samordning av plan- och bygglagen och
              miljöbalken vad gäller prövningen av planer i fråga om buller.
            </item>
            <item xml:id="i-AkEhDmLYDyhjsodDgYss3n">
              Riksdagen tillkännager för regeringen som sin mening vad som
              anförs i motionen om information om antenner, basstationer och
              sändningsmaster.
            </item>
            <item xml:id="i-3tsJgct53jxuht4eFS3Lfs">
              Riksdagen tillkännager för regeringen som sin mening vad som
              anförs i motionen om att sändningsmaster inte bör få placeras
              på nära avstånd till skolor och förskolor.
            </item>
            <item xml:id="i-FYQNydjpL4Svt6rRDgdu3B">
              Riksdagen tillkännager för regeringen som sin mening vad som
              anförs i motionen om bygglov för sändningsmaster.
            </item>
          </list>
          <p xml:id="i-4frKRauZMZoGJipFQqyvAw">
            1 Yrkande 4 hänvisat till KU.
          </p>
        </div>
        <div type="motContent">
          <head type="h1" xml:id="i-BhcKt9QBMdgpr371C6ofwz">
            3 Jämställdhet och fysisk planering
          </head>
          <head type="h2" xml:id="i-UoAtMMQcDnnf4aKV8GQsob">
            3.1 Kvinnors och mäns olika rörelsemönster
          </head>
          <p xml:id="i-SjBURVFHeMS1HFuknZVx9d">
            Det övergripande målet för svensk jämställdhetspolitik är att
            kvinnor och män ska ha samma makt att forma samhället och sina
            egna liv. En framgångsrik jämställdhetspolitik måste därför vara
            integrerad i all politik och aktivt syfta till att fördela makt
            och inflytande mellan kvinnor och män. Samhällsplanering förväntas
            vara till lika stor nytta för alla, kvinnor som män.
          </p>
          <p xml:id="i-RBDyv91RZVfd9X7TsLExv8">
            Utgångspunkten i den fysiska planeringen och markanvändningen
            är därför en könsneutral hållning. Men kön har tyvärr betydelse
            även för samhällsplaneringen och det är vanligt att denna i högre
            utsträckning svarar mot männens behov och mindre mot kvinnornas.
            Alla blir lätt synonymt med män.
          </p>
          <p xml:id="i-G7VhkpjXxW7tz5QDwYrBYU">
            Kvinnor och män rör sig olika i det fysiska rummet. Något förenklat
            kan man säga att en mans rörelsemönster ser ut på följande sätt:
            hemmet arbetet hemmet. En kvinnas vardagliga rörelsemönster ser
            vanligtvis ut på ett annat sätt: hemmet förskolan arbetet förskolan
            affären hemmet. Till det kan läggas att män i betydligt större
            utsträckning än kvinnor färdas med bil och att kvinnor i sin tur
            använder cykel och kollektivtrafik i betydligt högre grad än män.
            Vi måste därför alltid ställa oss frågor om vem det är vi bygger
            och planerar för samt på vilket sätt vi gör det. Vem är det som
            bygger, vems kunskap är det som har legitimitet och vad resulterar
            de tagna besluten i? Är det vägar eller cykelbanor som behövs?
            Ska bostäderna ligga nära affärer och skolor eller bör kanske
            de offentliga platserna utformas på något visst sätt?
          </p>
          <p xml:id="i-EgUcvhKeayUo1obDo9rYWD">
            Kvinnors och mäns olika rörelsemönster påverkar alltså i hög
            grad markanvändningen. En viktig del av arbetet för att på lång
            sikt skapa ett mer jämställt samhälle är därför att bebyggelsemiljön
            faktiskt utformas efter målen i svensk jämställdhetspolitik. Jämställdhetsfrågorna
            måste ges en större roll och tas upp till diskussion i den fysiska
            samhällsplaneringen. På så vis kan vi få en rättvis diskussion
            och kunskapsprocess om hur vi formar vår gemensamma framtid.
          </p>
          <p xml:id="i-2bfstbwmvhb9ZJv9NzHwh7">
            När kommunerna tar fram översiktsplaner, eller formulerar visioner
            och mål i andra plandokument, måste de därför fråga sig vem som
            arbetar i kommunen och vem som pendlar till en annan kommun. Naturligtvis
            bör man även undersöka hur tillgången på bostadsnära förskolor
            och skolor ser ut och likaså vilken service som erbjuds nära bostadsområdena.
          </p>
          <p xml:id="i-zBTjXaz2is24CvN11YWER">
            Kvinnor och män pojkar och flickor har även olika fritidsaktiviteter.
            Hur görs prioriteringarna i samhället, av vem görs de och vilka
            konsekvenser leder de till? Om mark, plats och rum används på
            lika villkor mellan könen måste också fritidsutbudet ha en mångfald.
            Ger planeringen möjlighet till sociala och fysiska aktiviteter
            för både kvinnor och män, både dag- och kvällstid? Hur är skolgårdarna
            utformade? Finns det naturliga mötesplatser att tillgå, både dag-
            och kvällstid? Vilka idrottsanläggningar planeras det för? Denna
            typ av konsekvensanalyser bör alltid finnas med i kommunernas
            samhällsplaneringsprocesser. Vänsterpartiet presenterar i detta
            kapitel vår syn på jämställdhet och fysisk planering samt förslag
            för att förbättra densamma.
          </p>
          <head type="h2" xml:id="i-LqRhaDrNoNRAxm2fq9k6r7">
            3.2 Kultur, historia och kön
          </head>
          <p xml:id="i-3M7TbzAvaujCFpJmVv3Wbn">
            Våra gemensamma kulturmiljöer ger oss ett historiskt sammanhang,
            stärker identiteten hos det egna området och ökar förståelsen
            mellan generationer. Vid en första anblick är det många som tror
            att det inte går att lägga ett könsperspektiv på vilka kulturmiljöer
            som ska bevaras och lyftas fram. Men självklart finns det ett
            jämställdhetsperspektiv även på kulturarvssektorn.
          </p>
          <p xml:id="i-XKccz71iRWL3vdGrk15qdc">
            En kommun lyfter oftast fram kyrkor, statyer, fasader och slott
            vilka ofta manifesterar traditionell manlig verksamhet och manliga
            företrädare. Arbetsplatser som kulturminnesförklaras är i hög
            grad sammankopplade med manliga yrken inom exempelvis olika bruksmiljöer,
            sjöfart och stenbrott. Kvinnliga kulturmiljöer finns dock vanligtvis
            inom den privata sfären, såsom kök, tvättbryggor, spinnerier och
            vävstugor.
          </p>
          <p xml:id="i-QUYP1nq8h4cb4cxPJoky8y">
            Hur fördelas de kulturmiljöhistoriska resurserna mellan miljöer
            och byggnader med traditionellt kvinnlig eller manlig anknytning?
            Värnar kommunen om kulturminnesområden med kvinnohistoriska värden?
            Det handlar om att ge perspektiv på samtiden och tillvaron genom
            historieskrivningen, i stället för en historieskrivning som framhåller
            oavbruten kontinuitet mellan nuet och det förflutna och som kan
            användas för att legitimera en viss social ordning i dagens samhälle.
            Kulturarvet ska vara en tillgång i samhällsbyggandet som både
            kvinnor och män ska kunna identifiera sig med. Vi måste därför
            alltid analysera och ifrågasätta hur vi använder vår kulturhistoria
            och vad vi väljer att lyfta fram.
          </p>
          <p xml:id="i-KQ43W9fKimntQZzWPJhaRm">
            Sammanfattningsvis utgör kulturarvssektorn en mycket viktig del
            av ett jämställt samhällsbyggande och ger oss föreställningar
            om hur saker är eller inte är.
          </p>
          <head type="h2" xml:id="i-WWTZxGC8frL6kEZxk73XHj">
            3.3 En trygg miljö för alla
          </head>
          <p xml:id="i-Lo2kEHh4c2AKJzT9cTaamX">
            Stadsplanering ur ett jämställdhetsperspektiv handlar bl.a. om
            att utomhusmiljön måste göras tillgänglig för alla, både kvinnor
            och män. Fler kvinnor än män är rädda för våld och övergrepp.
            Det gäller att även förstå grundorsaken till rädslan. Carina Listerborn,
            forskare vid Chalmers tekniska högskola, förklarar rädslan så
            här: Att kvinnor är rädda är ett problem som grundar sig i att
            det finns en könsmaktsordning. Det handlar alltså inte om att
            addera ett kvinnoperspektiv på trygghetsfrågan utan om att integrera
            ett maktperspektiv på problemet rädsla. Det problemet löses inte
            med flera lampor, däremot kan bättre belysning lindra den vardagliga
            otryggheten.
          </p>
          <p xml:id="i-DpZD7qTenkjcnq9q76h6qt">
            Det sägs ibland att kvinnors rädsla är oproportionerligt stor
            i förhållande till risken att utsättas för brott. Listerborn menar
            att rädslan borde tas som utgångspunkt för en diskussion om hur
            maktförhållanden kommer till uttryck i människors användning av
            staden, för i förlängningen påverkar det här alla kvinnors liv
            och handlingsutrymme. Undersökningar har visat att reellt och
            upplevt hot om våld påverkar handlingsstrategier för alla kvinnor,
            dvs. att kvinnor, oavsett om man känner konkret rädsla eller inte,
            agerar utifrån en förståelse av en våldsnärvaro. När kvinnor i
            vårt samhälle tvingas leva med ett underliggande hot mot sin kroppsliga
            integritet och självbestämmanderätt blir det ytterst en fråga
            om demokrati och grundläggande mänskliga fri- och rättigheter.
          </p>
          <p xml:id="i-LDLqub4iAuig8aD8iVh3Me">
            Det fysiska rummets utformning påverkar i hög grad upplevelsen
            av rädsla och den otrygghet som diskuteras ovan borde vara lätt
            att minska med relativt enkla medel. Naturligtvis krävs det såväl
            sociala som ekonomiska insatser för att skapa en trygg miljö,
            men även andra samhällsfaktorer spelar in. Men den fysiska planeringen
            har stor betydelse och det går att peka på en rad faktorer som
            direkt ökar eller minskar tryggheten. Förutsättningarna för att
            lyckas ökar dock betydligt om perspektivet och kunskapen finns
            med redan på ett tidigt stadium av planeringen.
          </p>
          <p xml:id="i-SXS6F1ms43p4wvb3H6wLTi">
            I stadsplaneringen måste man exempelvis medvetet skilja kvinnor
            och män åt i analysen, eftersom kvinnor och män inte upplever
            trygghet och säkerhet på samma sätt. I dag läggs generellt för
            liten tonvikt vid just kvinnors rädsla. Frågorna om stadens tillgänglighet
            och trygghet behandlas som könsneutrala fast de inte är det. Kvinnors
            rädsla för brott måste tillmätas större betydelse. Om trygghetsaspekten
            alltid beaktas i ett tidigt skede av den kommunala planeringen
            slipper man de svårigheter och ökade kostnader som det innebär
            att i stället rätta till misstagen i efterhand.
          </p>
          <p xml:id="i-4trzwJDpyvPc1TZmxGQoV4">
            Generellt kan man säga att en trygg plats är en plats där många
            olika sorters människor rör sig. Mötesplatser skapar trygghetskänslor
            oavsett om det är främlingar som finns omkring oss. Studier som
            jämfört olika typer av stadsplaners inverkan på trygghet och säkerhet
            har visat att om gatorna följer ett rutsystem, kantade av hus
            med fönster mot gatan, blir det en bättre genomströmning av människor
            och trafik, vilket leder till ett ökat antal mötesplatser och
            fler människor. I en befintlig miljö kan detta vara svårt att
            förändra, men en och annan gata kanske kan rätas ut och återvändsgränder
            tas bort. Hållplatser långt från bostäder är en annan fråga som
            är enkel att såväl nyplanera som att förändra.
          </p>
          <p xml:id="i-N1UUK7j9HR1JrVP2XjExTZ">
            I ett exempel på trygghetsskapande arbete i Toronto, Kanada,
            låter man t.ex. numera passagerarna hoppa av bussarna var som
            helst längs färden under nattetid detta främst för att kvinnor
            ska slippa den ensliga och ofta dåligt upplysta vägen mellan busshållplats
            och bostad. Vidare kan motionsslingan, avskilda cykelvägar, dålig
            belysning och gångtunnlar skapa stor otrygghet bland kvinnor.
            Det är olämpligt med slutna rum med höga häckar eller växter.
            Fri sikt ska alltid eftersträvas.
          </p>
          <p xml:id="i-4ZWNxaTeeSS93CFf6sHPJz">
            I Umeå förändrades ett parkeringshus utifrån ett jämställdhetsperspektiv.
            Frågor som ställdes var hur det var att vara kvinna eller man
            i denna miljö, hur det var att vara kvinna eller man med småbarn
            i denna miljö, hur det var att vara en gammal kvinna eller man
            och om miljön i parkeringshuset kändes otrygg. Efter analysen
            av dessa frågor blev slutsatserna att parkeringshuset bör förändras
            enligt följande:
          </p>
          <list style="ul">
            <item xml:id="i-LoM5CpksEyaBeQaq7mpaBq">
              Ramperna mellan varje parkeringsdäck lutade kraftigt, vilket
              gjorde det svårt och farligt för den som drog barnvagn eller använde
              rullstol.
            </item>
            <item xml:id="i-XwCWzpyBLM4CttU9Lj4TQ1">
              Grå betong gav ett mörkt och trist intryck.
            </item>
            <item xml:id="i-YV4nyf5a6KYhdc7N8keAoE">
              Trapphusen på utsidan gav känsla av instängdhet och var obehagliga
              att nyttja.
            </item>
            <item xml:id="i-R1xSJ8KeSYLnir6w9AumTi">
              Det fanns inga skyltar till hissarna.
            </item>
          </list>
          <p xml:id="i-HnUawZfKiPsFMyfNhK3owE">
            Mot bakgrund av analysen gjordes sedan förändringar som upplevdes
            positivt av de kvinnor som besökte parkeringshuset.
          </p>
          <head type="h1" xml:id="i-38eEchGccqViNhRSd4TGxn">
            4 Plan- och bygglagens portalparagraf
          </head>
          <p xml:id="i-GGnbaXz61HmmxSeKhchQun">
            Plan- och bygglagen (PBL) trädde i kraft 1987. PBL är det centrala
            regelverket på plan- och byggområdet. Lagens portalparagraf har
            följande lydelse: 1 § Denna lag innehåller bestämmelser om planläggning
            av mark och vatten och om byggande. Bestämmelserna syftar till
            att med beaktande av den enskilda människans frihet främja en
            samhällsutveckling med jämlika och goda sociala levnadsförhållanden
            och en god och långsiktigt hållbar livsmiljö för människorna i
            dagens samhälle och för kommande generationer.
          </p>
          <p xml:id="i-Nbk3vWeNrwpZgANFGscvHw">
            Det är alltså en könsblind portalparagraf som inte synliggör
            vare sig kvinnor eller män och som därför upprätthåller normen
            som säger att människan är en man. I förarbetet till lagen går
            det dock att hitta skrivningar om att grundläggande syften med
            lagen är att främja jämställdheten mellan kvinnor och män. Konkret
            innebär detta att planläggningen bör bidra till väl fungerande
            arbetsmarknader och till att bostadsområdena utformas så att olika
            former av boende kan integreras och kvinnors deltagande i förvärvsarbete
            kan underlättas. En viktig notering är att jämställdheten här
            kopplas till förvärvsarbete och inte till möjligheten att delta
            i utformningen av den fysiska miljön.
          </p>
          <p xml:id="i-3SWwWZLrw1xVKcFSDDppXi">
            Det finns alltså ganska mycket som talar för att portalparagrafen
            måste ändras. Jämställdhetsperspektivet måste påverka förfarandet
            vid upprättandet av plandokument såsom detaljplaner och översiktsplaner.
            En ändring av PBL leder naturligtvis inte direkt till förändringar
            i analys av hur markanvändningen påverkar kvinnor och män, men
            det är ändå en viktig politisk signal som riksdagen sänder ut
            till kommunerna (som innehar planmonopol över mark och vatten).
            Jämställdhetsaspekterna bör därför konkretiseras i plan- och bygglagen
            genom ett tillägg i själva portalparagrafen. Riksdagen bör därför
            begära att regeringen lägger fram förslag till en sådan ändring
            i plan- och bygglagens portalparagraf.
          </p>
          <head type="h2" xml:id="i-KSFgpmLumQM1cVDvVa9zGb">
            4.1 Jämställdhetskonsekvensbeskrivningar och könsuppdelad statistik
          </head>
          <p xml:id="i-SN3wr8gPAMRisNfVt7qKgV">
            Problemet med att få en jämställd planering beror inte bara på
            ovilja utan är ofta en brist på kunskap om hur en sådan jämställd
            planering ska genomföras. Det saknas metoder för att synliggöra
            skillnader mellan kvinnor och män. Det är fortfarande alldeles
            för få planerare och förtroendevalda som från början har med sig
            ett jämställdhetsperspektiv. I bästa fall kommer jämställdhetsaspekterna
            in i ett senare skede, men blir då en sidofåra i stället för att
            vara en integrerad del av samhällsplaneringen. Det är vanligt
            att jämställdhetsperspektivet saknas i planens visioner och i
            de övergripande målen med förändringen.
          </p>
          <p xml:id="i-JWanVARxU9B8uqzbN2Q9SW">
            Ett sätt att råda bot på ovan nämnda problem är att beskrivningen
            av konsekvenserna för jämställdheten blir ett obligatoriskt inslag
            i detalj- och översiktsplaner. Konsekvensbeskrivningen skulle
            då kunna vara ett beslutsunderlag på liknande sätt som dagens
            miljökonsekvensbeskrivningar (MKB). Om förslaget inte bedöms ha
            någon inverkan från jämställdhetssynpunkt ska även detta noteras,
            på samma sätt som dagens MKB enligt plan- och bygglagen.
          </p>
          <p xml:id="i-VXvksW4VmJN4kpFZUTxuRM">
            Jämställdhetskonsekvenserna ska kunna utläsas som en del av de
            sociala frågorna. I de kommuner där jämställdhetsperspektivet
            varit en naturlig del i början av planprocessen har resultatet
            varit positivt. Genom att använda jämställdhetskonsekvensbeskrivningar
            som metod blir det lättare att synliggöra skillnader mellan kvinnor
            och män.
          </p>
          <p xml:id="i-K63HHgjPr5Pws9wp9y287R">
            Om man ska lyckas i ambitionen med att få en mer jämställd planering
            krävs det en könsuppdelad statistik. Med könsuppdelad statistik
            är det lättare att göra konsekvensanalyser för bägge könen. Innan
            man över huvud taget kan göra förändringar ur ett jämställdhetsperspektiv
            inom den fysiska planeringen måste man ta reda på vilka skillnader
            eller likheter som råder mellan könen. Utan denna bakgrundstatistik
            blir det svårt att sätta in åtgärder, eftersom man inte vet vilka
            skillnader som råder mellan kvinnor och män. En könsuppdelad statistik
            utgör sålunda ett värdefullt kunskapsunderlag.
          </p>
          <p xml:id="i-P6sbehEPN5GcCVJadMx43">
            Med anledning av ovanstående anser vi att regeringen ska införa
            krav på jämställdhetskonsekvensbeskrivningar och könsuppdelad
            statistik i samband med arbetet med översiktsplaner, detaljplaner
            eller andra plandokument och i myndighetsbeslut som rör markanvändning,
            byggande och rumsliga strukturer. Detta bör riksdagen som sin
            mening ge regeringen till känna.
          </p>
          <head type="h2" xml:id="i-3K2AjGgnxminHBFWT3V65G">
            4.2 Pilotprojekt i kommunerna
          </head>
          <p xml:id="i-R98ZhvipB1d1iAuCXee7my">
            År 1996 presenterade Boverket en rapport, Hela samhället, som
            beskrev jämställdhetsaspekter på fysisk planering och byggd miljö.
            Boverket föreslog ett antal åtgärder för att fortsätta arbetet
            med kunskapsbyggnad och attitydförändring när det gäller jämställdhet
            och fysisk planering. Ett av förslagen var att starta ett kommunförsök
            i ca 10 kommuner. Här skulle både glesbygdskommuner och tätbebyggda
            kommuner delta. Tanken var att kommunerna själva skulle ansöka
            och formulera projektansökan. Kommunerna skulle åläggas att sätta
            upp mål för vad de ville åstadkomma och sedan redovisa resultatet
            av arbetet. Boverket skrev:
          </p>
          <p xml:id="i-4BbB7YwBuRyh2P1ecnwsG5">
            Det är viktigt att kommunerna själva kommer med förslagen. Det
            kan gälla att arbeta med jämställt sammansatta arbetsgrupper,
            att särskilt fånga upp, engagera och lyfta fram kvinnor i planarbetet,
            att finna nya organisationsformer och arbetsmetoder, att pröva
            nya samrådsformer, att framställa planhandlingar och andra dokument
            där jämställdhetsaspekterna tydliggjorts, att testa checklistor
            eller att finna andra metoder. Målet ska vara att jämställdhetsperspektiv
            på sikt integreras i den ordinarie verksamheten.
          </p>
          <p xml:id="i-QVsp259HTVPxSTFNL4uF1h">
            Kommunförsöken var tänkta att pågå i tre år för att därefter
            utvärderas. Under hela kommunförsöket skulle forskare vara inkopplade
            i arbetet och fungera som bollplank. Boverket skulle sköta administrationen
            av försöket, men utvärderingen var tänkt att ske i samråd med
            Naturvårdsverket, Nutek, Glesbygdsverket och Kommunförbundet.
          </p>
          <p xml:id="i-UDV3WpynVGULhhTPmB2BVZ">
            Dessvärre ledde Boverkets förslag inte till att något kommunförsök
            påbörjades. Mycket talar för att upplägget med kommunförsök fortfarande
            är relevant och viktigt att genomföra. De erfarenheter som framkommer
            i samband med kommunförsöken kan utgöra en viktig länk till att
            bygga upp kunskaper och få till en attitydförändring.
          </p>
          <p xml:id="i-Ljv7n4xzByUcKb4qzStP88">
            Regeringen bör därför ge Boverket i uppdrag att dels undersöka
            möjligheten att starta ett pilotprojekt i ett tiotal kommuner
            rörande jämställdhet och fysisk planering, dels presentera ett
            konkret förslag för projektets genomförande. Vänsterpartiet har
            tidigare framfört detta förslag. I betänkande 2006/07:CU19 har
            civilutskottet avfärdat förslaget med hänvisning till Re geringskansliets
            pågående beredning av PBL-kommitténs slutbetänkande. Vänsterpartiet
            menar att detta förslag inte har något samband med nämnda beredning
            och föreslår därför att Boverket ges uppdraget att starta ett
            pilotprojekt rörande jämställdhet och fysisk planering enligt
            ovan. Detta bör riksdagen som sin mening ge regeringen till känna.
          </p>
          <head type="h1" xml:id="i-R5WEw8UZoVsyit4Qv34ojf">
            5 Miljöanpassad samhällsplanering
          </head>
          <head type="h2" xml:id="i-AwkwdWVoCMZGfZSniWs2gz">
            5.1 Hållbar stadsutveckling
          </head>
          <p xml:id="i-SUF3MByDWHLpfkUq6XhgXo">
            Samhället är en mångfald av miljöer och ska så förbli. Staden
            är en för många eftertraktad livsmiljö, och trots att det många
            gånger skulle vara både billigare och tystare att bosätta sig
            i de mer perifera delarna av städerna är det många som betalar
            dyrt för att få leva i de mest centrala delarna. Stadsmiljöer
            är inte bara attraktiva utan på många sätt även miljömässigt långsiktigt
            hållbara, och vårt regelverk måste bli tydligt då det gäller uppgiften
            att definiera vad en god bebyggd miljö är.
          </p>
          <p xml:id="i-68sLRHRuNJtNzT5mT9B319">
            En grundläggande utgångspunkt vid fysisk planering och samhällsbyggande
            är alltid att en hållbar utveckling ska främjas, liksom att en
            god och hälsosam livsmiljö ska tillförsäkras. Långsiktig hållbarhet
            innefattar såväl ekologisk och ekonomisk som social och kulturell
            hållbarhet. Det är denna sammansatta helhetsbild som bör prägla
            bedömningen av en plan.
          </p>
          <p xml:id="i-316ijGuQHrufrKxZZKYMdy">
            En växande storstad i Sverige har de bästa förutsättningar för
            att leva upp till ovannämnda hållbarhetskrav. Men tätorterna kan
            då inte bara tillåtas växa i perifera lägen, förtätning måste
            vara möjlig. Om staden får växa inåt motverkar man utspridning
            av stadsbygden och ger än bättre förutsättningar för kortare resvägar.
            Detta skapar ett ökat nyttjande av kollektivtrafiken och därmed
            mindre bilanvändning. Den täta storstaden är mer energieffektiv
            än en småstad mindre energi förbrukas för uppvärmning och transporter.
          </p>
          <p xml:id="i-Bdx2fvn7v8s8FxDEwk16tJ">
            Ett bättre befolkningsunderlag ger goda utsikter till väl utbyggda
            gång- och cykelnät, vilket i sin tur ofta resulterar i renare
            luft och minskade olycksrisker. I en stad ger blandning av boende
            och verksamheter en ökad närvaro av människor, vilket i sin tur
            ger en ökad trygghet. Staden är en social mötesplats med ett ständigt
            närvarande kulturliv eftersom den fysiska miljön i sig ofta är
            av högt kulturhistoriskt värde.
          </p>
          <p xml:id="i-P8EgK9NJ18tc3hxyA3mzGV">
            Även längre ut i tätorten ger bostadsförtätningar i kollektivtrafiknära
            lägen gynnsammare kollektivtrafikresande, och även detta påverkar
            bilanvändningen i en positiv riktning. Att ha nära till service
            och kollektivtrafik har stor betydelse för många, inte minst för
            kvinnor och äldre som oftare saknar bil, och är dessutom samhällsekonomiskt
            försvarbart.
          </p>
          <p xml:id="i-EFCJnjepZT4b9y4qFiviYd">
            Regeringen gör i sin budget en satsning på hållbara städer. Insatsen
            skulle kunna vara väldigt lovvärd, men för att den ska ha en reell
            påverkan på städers miljö behöver den ta hänsyn dels till hur
            människor i städerna reser, om de tar bilen eller åker kollektivt
            eller cyklar, dels till hur de bor. De borgerliga partierna vill
            emellertid bygga nya motorvägar samtidigt som kollektivtrafiken
            görs dyrare, som fallet är i exempelvis Stockholm. Detta kan rimligtvis
            inte vara förenligt med tanken om att skapa hållbara städer. Vi
            saknar även fokus på bostadssektorns miljöpåverkan i regeringens
            satsning. Nedan ger vi våra förslag för att påverka samhällsplaneringen
            i en mer miljöanpassad riktning.
          </p>
          <head type="h2" xml:id="i-wQE3kfRXdRRZieQGQbprh">
            5.2 Ett samhällsbyggnadsdepartement
          </head>
          <p xml:id="i-PJFWhmWmb1PVEL2rxHmWdG">
            När den borgerliga regeringen tillträdde valde den att ändra
            namn på Miljö- och samhällsbyggnadsdepartementet till Miljödepartementet
            och därmed även flytta över bostads- och energifrågorna till Finansdepartementet
            respektive Näringsdepartementet. Vi beklagar regeringens beslut
            att på detta vis backa in i framtiden och nedprioritera det för
            samhället så viktiga bostadsbyggandet och för de klimatpolitiken
            väsentliga samhällsbyggnadsfrågorna. Att den ansvarige bostadsministern
            nu sitter på Finansdepartementet är enligt oss anmärkningsvärt.
          </p>
          <p xml:id="i-JDtkvZCZDEx7CofNoDcyyK">
            Vänsterpartiet anser att det finns stora vinster med ett departement
            som samlar samhällsbyggnad, stads- och landsbygdsutveckling, bostadsbyggande,
            byggande och plan- och byggfrågor utifrån en hållbar utveckling
            och en jämställd och miljöanpassad samhällsplanering. Ett samhällsbyggnadsdepartement
            som leds av en samhällsbyggnadsminister vore viktigt för framför
            allt ett hållbart bostadsbyggande. Exempelvis bostadssektorn står
            för nästan 40 % av samhällets energianvändning samtidigt som klimathotet
            kräver stora renoveringar av bostadsbestånden och ett nytt sätt
            att bygga klimatsmarta hus.
          </p>
          <p xml:id="i-4zT9La5ksnpRiAra7V8qLC">
            Att knyta ihop miljö-, energi-, klimat-, naturresurs- och samhällsbyggnadsfrågor
            som tidigare är en intressant idé för att försöka fånga helheten
            till en politik för ett hållbart samhälle. Dock ser vi att framför
            allt bostadsbyggandet och det stora behovet av hyresrätter och
            renoveringen av det äldre bostadsbeståndet att underordnas andra
            viktiga frågor i en så sammanhållen helhet.
          </p>
          <p xml:id="i-T5ZwPJmYWQaTHzR6A6Q2Rm">
            Regeringen bör inrätta ett samhällsbyggnadsdepartement som tar
            ett samlat grepp över bostadsbyggande, samhällsbyggnadsfrågorna
            och en jämställd och miljöanpassad samhällsplanering. Detta bör
            riksdagen som sin mening ge regeringen till känna.
          </p>
          <head type="h2" xml:id="i-15vjkWGMrFQNzuNNB4pn34">
            5.3 Samhällsplanering för minskade biltransporter
          </head>
          <p xml:id="i-3y9vokxBAiXXqqtLS9MS8V">
            För att minska utsläppen av växthusgaser är det avgörande att
            vi får en samhällsplanering som minskar behovet av biltransporter.
            Samhällsplaneringen på regional och lokal nivå behöver i större
            utsträckning stimulera till en samhällsstruktur som främjar resurssnåla
            fordon. Regeringen bör återkomma med lagförslag som stärker den
            regionala samordningen på ett sådant sätt att transportarbetets
            miljöpåverkan kan minska på regional nivå.
          </p>
          <p xml:id="i-8Xb1NUpg6FZyGtsFzPWvDb">
            Miljövårdsberedningen har framfört att ett minimikrav när det
            gäller den regionala framförhållningen är att regionala planer
            analyseras utifrån bebyggelse- och transportperspektiv. Regeringen
            bör därför återkomma till riksdagen med förslag som ställer krav
            på att de regionala planerna konsekvensanalyseras utifrån bebyggelse
            och transportperspektiv.
          </p>
          <p xml:id="i-QY7H3QRdzAhWGaUznUXTok">
            Vänsterpartiet vill att det införs en transporthierarki som tydligt
            anger vilka transportslag som ska prioriteras och som ska genomsyra
            beslut som rör kommunikationer. Vid behov av kommunikation måste
            man först ställa sig frågan om det är nödvändigt att fysiskt förflytta
            sig. Om det finns behov av att förflytta sig i det fysiska rummet
            bör man i första hand använda sig av gång eller cykel. Är det
            inte möjligt ska kollektiva transportmedel användas såsom buss,
            spårtrafik och järnväg. Därefter kommer vägtransporter och då
            i första hand de som drivs med drivmedel som inte påverkar miljön
            negativt. I sista hand ska flyg användas.
          </p>
          <p xml:id="i-E9cnyAqLqab3RkMvUFmMNn">
            Vi anser att det ska ställas krav på transportplaner för ett
            minskat transportbehov och miljövänligare resor när nya bostadsområden
            och arbetsplatser ska byggas. Vid större exploateringsprojekt
            finns det i dag krav på att exploatören ska visa på vilka miljökonsekvenser
            förslaget får i samband med en ändrad markanvändning. Däremot
            behöver en exploatör inte redovisa vilka transportbehov som uppkommer
            i och med exploateringen. Exploatören behöver över huvud taget
            inte ta ansvar för hur man kan minimera eller styra transportslag
            så att det ger en positiv effekt på miljö och hälsa. Det här minskar
            ju självklart möjligheterna att få effektiva och miljövänliga
            transporter. Vänsterpartiet anser att kommunerna ska kunna ställa
            krav på att det upprättas transportplaner i samband med detaljplaneringen.
          </p>
          <p xml:id="i-AJ3EfyofLJmo9HZ6RMhe5W">
            Vi vill stärka utvecklingen mot levande stadscentrum med utbyggd
            samhällsservice och motverka etablering av externa köpcentrum
            som ökar beroendet av bil och därmed utsläppen. Ett flertal undersökningar,
            bl.a. från Handelns Utredningsinstitut (HUI), visar på samband
            mellan etableringen av externa köpcentrum och försämringar av
            bostadsområdens närservice. Antalet dagligvarubutiker fortsätter
            årligen att minska och därmed även annan service inte minst i
            gles- och landsbygd. Sedan 1960 har antalet dagligvarubutiker
            minskat med anmärkningsvärda 75 %. Observera att externa handelscentrum
            inte ska blandas ihop med s.k. lågprisbutiker av den typ som blir
            allt vanligare i Sverige. Dessa har ofta en måttligare storlek
            och tenderar att etablera sig i centrala och bostadsnära områden.
            Argumentet att externa köpcentrum leder till ökad konkurrens,
            och i längden till lägre priser på dagligvaror, har ifrågasatts
            av bl.a. Boverket. Myndigheten har tidigare gjort undersökningar
            som framhåller att orter som under lång tid haft externhandel
            inte har generellt lägre prisnivå, medan däremot lågpriskoncept
            förefaller viktigare i detta avseende. I flera europeiska länder
            finns starka restriktioner mot köpcentrum utanför stadskärnorna.
            Ett moratorium mot nya externa köpcentrum bör införas till dess
            att ny lagstiftning finns på området.
          </p>
          <head type="h2" xml:id="i-HdTUdrHgZUPXy329o6Q5eg">
            5.4 Miljöanpassa bostadsbyggandet
          </head>
          <p xml:id="i-2XGaY5QxJ4Fk8pQqMo7VM6">
            Behovet av byggande av bostäder kommer att vara mycket stor i
            den närmaste framtiden. Enligt Hyresgästföreningen kommer 636
            000 ungdomar att flytta hemifrån de närmaste fem åren. Det skulle
            enligt föreningen behövas ytterligare 158 000 bostäder (hyresrätter,
            bostadsrätter och egnahem) för att tillfredsställa efterfrågan
            från 245 000 2027-åringar som saknar men som behöver en egen bostad.
            Vänsterpartiet föreslår i motsats till regeringen kraftfulla insatser
            för att bostadsbyggandet ska komma igång (se vår motion Rädda
            och klimatlyft hyresrätten). Det är emellertid av största vikt
            att man redan i planeringsstadiet av nya bostadsområden tar hänsyn
            till miljöaspekterna. Bostads- och servicesektorn står för cirka
            40 % av Sveriges energianvändning och för cirka 15 % av våra klimatpåverkande
            utsläpp. Trots att det i dag finns teknik som möjliggör en lägre
            energiförbrukning sker nybyggnation oftast enligt konventionella
            principer och med traditionella värmekällor. Detta innebär att
            de svenska utsläppen av växthusgaser blir högre än de hade behövt
            bli.
          </p>
          <p xml:id="i-AUjb2WGyoVkp3AzWAUQ92q">
            Klimatsmarta hus s.k. passivhus och lågenergihus minskar energianvändningen
            med uppemot 50 % jämfört med dagens normhus. Utsläppen av växthusgaser
            kan halveras i lågenergihus och minskas med uppemot 70 % i passivhus.
          </p>
          <p xml:id="i-6ui5VFyiKKHMVFjVSYrCkk">
            Vänsterpartiet ser ingen anledning att det ska byggas annat än
            klimatsmarta hus. Vi föreslår att klimatsmarta hus s.k. passivhus
            och lågenergihus införs som norm för nybyggande av flerbostadshus
            senast 2012. På några års sikt ska även en- och tvåbostadshus
            byggas klimatsmart.
          </p>
          <head type="h2" xml:id="i-LP8kyW7K4HDDVG49trptT6">
            5.5 Klimatsäkerhet i planeringen
          </head>
          <p xml:id="i-HavvczcJ94FkfwP9cGNxaS">
            Regeringen har förtydligat bestämmelserna i 2 och 12 kap. PBL
            angående olyckor, översvämningar och erosion. Ändringarna innebär
            att risken för olyckor, översvämningar och erosion har lagts till
            som kriterier för kommunens lämplighetsprövning i 2 kap. 3 § PBL.
            Av detta följer bl.a. att risken för översvämningar och erosion
            ska behandlas i översiktsplanen och beaktas vid detaljplaneläggning
            samt vid bygglovsprövning.
          </p>
          <p xml:id="i-SvM7VqxrVLXdDWoEmEJsLM">
            Som bakgrund till ändringarna hänvisas i propositionen till vikten
            av att konsekvenserna av klimatförändringar tas med i planeringsprocessen.
            Senare års översvämningar och olyckor har lett till att många
            länsstyrelser för diskussioner om kommunernas planer för strandnära
            byggande, både i enskilda ärenden och i form av generell vägledning.
            Nuvarande formulering i bestämmelserna, som utgår ifrån begreppet
            olyckor, anses inte fånga upp långsamt inträffade olycksförlopp
            såsom översvämningar och erosion.
          </p>
          <p xml:id="i-EPhnbcg2GxvxATq7gzybVZ">
            Dessutom förtydligas i 12 kap. 1 § PBL att länsstyrelsen ska
            kunna pröva och upphäva kommunens beslut att anta en detaljplan
            med hänsyn till risken för översvämningar och erosion. Det uppfattas
            i dag som oklart på vilka grunder länsstyrelsen ska kunna pröva
            ett beslut utifrån nuvarande begrepp behovet av skydd mot olyckshändelser.
          </p>
          <p xml:id="i-5oKVdEL8yDT2wRJn4sxRno">
            Vänsterpartiet anser att de genomförda förändringarna är positiva.
            Det är självklart att man vid byggnation av exempelvis nya bostadsområden
            måste ta hänsyn till kommande risk för översvämningar.
          </p>
          <p xml:id="i-F7YGztwCpcJLYZiFDVXUNm">
            Enligt Klimat- och sårbarhetsutredningens första delrapport (SOU
            2006:94) är riskerna för översvämningar med allvarliga konsekvenser
            stora. Gällande nuvarande bebyggelse skriver utredningen att exempelvis
            Mälaren kan svämma över så att bl.a. Stockholms riddarholmstunnel
            för all järnvägstrafik söderut, den s.k. getingmidjan, och delar
            av vägar vid Tegelbacken och i Gamla stan skulle översvämmas.
          </p>
          <p xml:id="i-RVBteLNEksmzS6ZCyDQzp3">
            Totalt skulle 840 000 kvadratmeter bostäder, kontor och service
            drabbas av översvämningar vid Mälaren. Många industrier, förorenad
            mark samt jord- och skogsbruksmark skulle hamna under vatten.
            Avloppssystemet, vattenkvaliteten och vattenförsörjningen skulle
            påverkas negativt. I det värsta scenariot slås elförsörjningen
            och avloppsnätet för centrala Stockholm ut. I det fallet stoppas
            även järnvägs- och tunnelbanesystemet. Därför är det nödvändigt
            att införa kraftfulla åtgärder för att minska riskerna. Beredskapen
            måste höjas kring översvämningsfrågorna hos kommuner och verksamhetsutövare.
          </p>
          <p xml:id="i-NQAbKMCBLSFwu1scVgUnDW">
            I konsekvens med ändringen i plan- och bygglagen och förslaget
            till en ny anslagspost (Klimatanpassning) under utgiftsområde
            20 i regeringens budgetförslag för 2008/09 borde regeringen utforma
            en strategi för klimatsäkerhet.
          </p>
          <head type="h2" xml:id="i-HRhdMXGbWAhvZT41cMnWbr">
            5.6 Minska bullret
          </head>
          <p xml:id="i-GjoLcHBjwnJ9q6WiHP7X4d">
            Buller är ett allvarligt hälsoproblem och måste tas på största
            allvar. I dag beräknas drygt två miljoner svenskar vara utsatta
            för bullerstörningar som överskrider det uppsatta riktvärdet på
            55 dB (A). Arbetet med att förbättra denna situation måste ständigt
            vara av högsta prioritet. Det är dock den totala mängden bullerstörningar
            i städerna som måste minska, varför den största kraften måste
            ägnas frågan om hur bullerproblemen kan minska totalt sett.
          </p>
          <p xml:id="i-HfDPPwqStUrkvpgh2Pw4iC">
            Tillskottet av ny bebyggelse är relativt litet i förhållande
            till det befintliga bostadsbeståndet och ett offensivt och målmedvetet
            arbete måste därför bedrivas för att komma till rätta med bullerproblem
            i de befintliga miljöerna. Samhällets åtgärder måste i högre grad
            inriktas på att angripa framför allt källan till bullret och genom
            åtgärder i den befintliga bebyggelsen.
          </p>
          <p xml:id="i-FZfcXjx3Ag9Ft6GU9SrLmR">
            Den totala bulleremissionen bestäms av samhällets samlade transportarbe
            te. De enskilda fordonens bulleremission minskar ytterst långsamt.
            Bullret från enskilda vägfordon i vanlig trafik har exempelvis
            inte minskat mer än 1 à 2 dB (A) under de senaste 25 åren medan
            vägtrafikarbetets tillväxt under samma period innebär en ökning
            med 4 dB (A). Självklart måste även bevakningen av emissionsgränser
            för olika typer av fordon ständigt vara aktiv, men en stor del
            av åtgärderna måste alltså vidtas på immissionssidan i väg- och
            trafikplanering.
          </p>
          <p xml:id="i-HjCyQ7W3zbwcpBYBPjAyqY">
            Långsiktighet måste prägla arbetet och likaså en ständigt hög
            beredskap där varje tillfälle till åtgärder tas till vara. Trafikmängden
            måste minska och tystare gatubeläggningar användas. Sänkta hastigheter
            är en billig och effektiv metod i bullerbekämpningen, precis som
            tystare däck och tysta fordon na turligtvis i kombination med
            högt ställda krav på placering och utformning av nytillkommande
            bostäder.
          </p>
          <p xml:id="i-AKhjtvMQ5cq18CMgf9PKfn">
            Alla kommuner måste bedriva ett målmedvetet arbete för att komma
            till rätta med hälsoeffekter orsakade av buller för både befintliga
            och nytillkommande bostäder. Det ska finnas aktuella handlingsplaner
            som bl.a. redovisar planerade kompensationsåtgärder om riktvärden
            inte följs. En sådan kompensationsåtgärd kan vara att väghållaren
            är ansvarig för att reducera buller från trafiken. Ett exempel
            när så inte sker är det kryphål i lagen som Vägverket använder
            sig av för att slippa vidta bullerdämpande åtgärder vid ombyggnad,
            renovering och underhåll. Vänsterpartiet anser att när ombyggnad,
            renovering och underhåll sker bör detta jämställas med den praxis
            som upparbetats med begreppet väsentlig ombyggnad och leda till
            ansvar för att bullerdämpande åtgärder sker. Vägverket ska naturligtvis
            ha ansvaret för att detta görs där de är väghållare.
          </p>
          <p xml:id="i-FeqURhbP4M3ae6xdczNMMd">
            Att reducera buller och ta ansvar för att bullerdämpning sker
            följer de krav som Vänsterpartiet ställer på statens och kommunernas
            ansvar för en god miljö vid vägar och på landsbygden och i stadsmiljöer.
            Utifrån den tid som gått sedan vissa stora vägprojekt byggdes
            och med den ökade kunskap vi har i samhället nu om bullrets effekt
            på hälsan borde naturligtvis lagstiftningens praxis ha ändrats.
            Vänsterpartiet anser lagstiftningen ska vara så tydlig att det
            utifrån den bedöms att bullerdämpande åtgärder måste kunna ske
            även när omfattande ombyggnad, renovering och underhåll sker.
          </p>
          <p xml:id="i-15MVypmhApnicWAin16Waf">
            Utarbetande av åtgärdsprogram mot bullerstörningar i landets
            större kommuner enligt EU-direktivet om bedömning och hantering
            av omgivningsbuller bör också få en ökad tyngd i arbetet med att
            komma till rätta med hälsoeffekterna av bullerstörningar. Regeringen
            bör därför öka insatserna för att motverka buller och förtydliga
            riktlinjerna för att minska bullernivåerna inom trafiken och bebyggd
            miljö. Detta bör riksdagen som sin mening ge regeringen till känna.
          </p>
          <p xml:id="i-UmDQ6NHSgQ8S2b7ELttLB5">
            Kommuner, länsstyrelser, trafikverken och andra trafikhuvudmän
            har länge framfört att det föreligger en konflikt mellan plan-
            och bygglagen (PBL) och miljöbalken (MB), vilket skapar osäkerhet
            och svårhanterliga situationer. Om kommun och länsstyrelse funnit
            att en plan är förenlig med de krav som ställs i PBL och efter
            en sådan samlad bedömning har accepterat att avsteg från riktvärdena
            för trafikbuller görs finns det en risk att de boende den dag
            de flyttat in upplever att de är bullerstörda från trafiken.
          </p>
          <p xml:id="i-QEcFksaPGcsfeoBPHWVSKL">
            Om tillsynsmyndigheten, kommunens miljönämnd, då gör bedömningen
            att det är en olägenhet som påverkar människors hälsa enligt miljöbalken
            (MB) kan krav riktas mot en verksamhetsutövare, exempelvis Vägverket.
            I Stockholm har konflikten mellan de båda lagarna lett till att
            trafikverken överklagat kommunens planer på grund av att de upplever
            en osäkerhet inför vilka avsteg som kan föranleda krav på åtgärder
            i ett senare skede.
          </p>
          <p xml:id="i-Wwy9XzoCG2uJVNcuLV5EvV">
            Detta är inte acceptabelt. Samhällets bedömning av vad som är
            en lämplig boendemiljö måste här vara entydig. Båda lagarna är
            under översyn, och i samband med detta är det ytterst angeläget
            att frågan löses på ett tillfredsställande sätt. En samordning
            mellan PBL och MB måste ske vad gäller prövningen av planer avseende
            buller. Detta bör riksdagen som sin mening ge regeringen till
            känna.
          </p>
          <head type="h2" xml:id="i-SecG2USwi5bN6igYVxqZ7H">
            5.7 Strålning från mobilmaster
          </head>
          <p xml:id="i-KBrcVr1w5YeehhnjNDqPq5">
            Vänsterpartiet har vid ett flertal tillfällen motionerat om försiktighetsprincipen
            vad avser strålning från mobilmaster. Den stora utbyggnad som
            nu är i full gång med tredje generationens mobiltelefoni ger anledning
            till att se över regelverket kring samhällsansvar och information
            till allmänheten.
          </p>
          <p xml:id="i-Q78keNo9eNZwmjRRsN4nUh">
            Utbyggnaden av 3G-nätet kräver 6 000 sändningsmaster och minst
            30 000 nya antenner som monteras på bostadshus och andra byggnader.
            3G använder en högre frekvens som innebär att räckvidden från
            basstationernas antenner är kortare än för GSM-mobiltelefoner
            vilket tillsammans med den större överföringskapaciteten gör att
            det behövs fler basstationer för 3G.
          </p>
          <p xml:id="i-Zp7i3yLPyUFVDUE8bxyHi">
            Krisberedskapsmyndigheten (KBM) visar i sin undersökning av svenska
            folkets syn på den tekniska utvecklingen av 3G att det råder stor
            osäkerhet och oro hos människor. Enligt undersökningen var 27
            % oroade för människors och djurs hälsa, 48 % hade litet förtroende
            för myndigheter som ansvarar för eventuella strålningsrisker och
            33 % ansåg att kompetensen hos myndigheterna var otillräcklig.
            Nästan hälften av de tillfrågade tycker att man inte bör satsa
            på 3G-tekniken om man inte med hundra procents säkerhet kan fastslå
            att den inte innebär någon hälsorisk. 59 % ville inte ha en 3G-mast
            placerad i sin närmiljö och 73 % säger sig vara ointresserade
            av utbyggnad av 3G över huvud taget.
          </p>
          <p xml:id="i-QQ9AJykvjnY4mzo67bSgDb">
            Diskussionen om farorna med strålning från 3G-master och 3G-antenner
            pågår inom vetenskapen, och olika skolor har fått olika genomslag
            i världen. Om vi bara ser till de olika gränsvärdena för strålning
            från 3G-master kan vi konstatera att nivåerna skiftar stort mellan
            olika länder och att gränsvärdet för Sverige i ett internationellt
            perspektiv är högt. Strålningen som mäts i Watt per kvadratmeter
            ligger t.ex. i Italien på 0,09 W/kvm, i Frankrike (Paris) på 0,01
            W/kvm, i Belgien på 0,024 W/kvm medan Sverige och Tyskland har
            satt gränsvärdet 10 W/kvm.
          </p>
          <p xml:id="i-Pi7UnTjcGNKX6UoF9hY7m">
            Oavsett vilken teori vi väljer att förlita oss till är det viktigt
            att människors oro tas på allvar och att alla har rätt till information
            om strålningens omfattning i närmiljön. I dag är det bara Post-
            och telestyrelsen (PTS) och operatörerna som har en samlad information
            om var alla master, antenner och basstationer är placerade. Regeringen
            bör ta initiativ till att göra denna information tillgänglig för
            alla medborgare och se till att kommunerna har en samlad information
            till medborgarna. Detta bör riksdagen som sin mening ge regeringen
            till känna.
          </p>
          <p xml:id="i-D7fe2AkdKaWUVSmrPteWWf">
            Vi anser vidare, av samma skäl, att sändningsmaster inte ska
            få placeras nära skolor och förskolor. Detta bör riksdagen som
            sin mening ge regeringen till känna.
          </p>
          <p xml:id="i-VsnVsj5dmrTCyKajebcoyN">
            Det finns idag olika sätt att sätta upp sändningsmaster, och
            reglerna för vad som kräver bygglov är osäkra. Enskilda master
            kräver bygglov medan master på byggnader inte behöver vara bygglovspliktiga.
            För att undgå bygglov har det förekommit att operatörer dolt sändningsmasterna
            i form av flaggstänger. För att tydliggöra reglerna bör regeringen
            ändra lagstiftningen på ett sådant sätt att alla sändningsmaster
            oavsett konstruktion och läge kräver bygglov. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Ny76TDkxmSgrHoN7ogcBD3" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-BXQKmRAFeadoNHYFt9YRw3" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-LQr97cZw7fJoRfC9RVZod1" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-DciQsJisUV9QAHk5GWCdvi" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-H2frWHJ6VWUNYnUV1zBfNW" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-UahbXosAff1pDxRbwhY9Lg" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
