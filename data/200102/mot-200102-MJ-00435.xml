<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0435/mot_200102_MJ_0435-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ435 pnr: s12111
          </p>
          <p>
            Motion till riksdagen 2001/02:MJ435
          </p>
          <p>
            av Marianne Carlström och Karin Jeppsson (s)
          </p>
          <p>
            Djurförsök
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            anförs i motionen om att ytterligare begränsa försöksdjursanvändningen.
            2. Riksdagen tillkännager för regeringen som sin mening vad som
            anförs i motionen om arbetet med att få bort de plågsamma djurförsöken.
            3. Riksdagen tillkännager för regeringen som sin mening vad som
            anförs i motionen om ett fortsatt kraftigt stöd till utvecklandet
            av alternativa metoder till djurförsök. 4. Riksdagen tillkännager
            för regeringen som sin mening vad som anförs i motionen om ett
            internationellt harmoniserat regelverk kring alternativa försöksmetoder.
            5. Riksdagen tillkännager för regeringen som sin mening vad som
            anförs i motionen om krav på tester av produkter.
          </p>
          <p>
            6. Riksdagen tillkännager för regeringen som sin mening vad som
            anförs i motionen om krav på förbud mot att testa kosmetiska produkter
            på djur samt att internationellt verka för ett sådant förbud.
          </p>
          <p>
            Motivering
          </p>
          <p>
            Djurförsök är en fråga som engagerar och upprör många människor.
            Samtidigt är möjligheten att utföra djurförsök i dagsläget av
            stor vikt för den biomedicinska forskningen. Sett över de senaste
            20-30 åren — en tid då läkemedelsindustrin har utvecklats kraftigt
            — har antalet djur som utsatts för försök minskat. Det är glädjande
            — men inte tillräckligt. Minskningen har säkerligen många orsaker,
            varav den främsta kan bedömas vara den djurförsöksetiska prövningen.
            Bättre hälsa bland försöksdjuren, en effektiviserad användning
            av försöksdjur och alternativa metoder är andra orsaker. Enligt
            dagens lagstiftning får djurförsök inte utföras om likvärdig kunskap
            kan vinnas genom användning av alternativa metoder. Redan i dag
            har flera
          </p>
          <p>
            23
          </p>
          <pb facs="riksdagen-motions-pdf/data/200102/mot_200102_MJ_0435/mot_200102_MJ_0435-0002.pdf"/>
          <p>
            2001/02:MJ435
          </p>
          <p>
            24
          </p>
          <p>
            försök på djur kunnat ersättas av andra testmetoder. När det
            gäller säkerhets- och toxicitetstestning samt i viss mån läkemedelsutveckling
            finns det i dag många alternativa metoder. På dessa områden går
            också utvecklingen starkt framåt. Det är mycket önskvärt. Samhället
            har ett uppenbart ansvar för att stora ansträngningar görs för
            att få fram metoder som utgör alternativ till djurförsök. I 2001
            års ekonomiska vårproposition avsatte den socialdemokratiska regeringen
            för perioden 2002- 2004 ytterligare 5, 10 respektive 15 miljoner
            kronor för att främja utvecklingen av alternativa metoder till
            djurförsök. Men medel för nya alternativa metoder är inte allt.
            Sinikka Bohlin pekar i utredningen Djurförsök (SOU 1998:75) på
            att användningen av alternativa metoder till stor del begränsas
            av otillräcklig utvärdering. Det är viktigt att det inte finns
            formella hinder i form av otillräcklig utvärdering som begränsar
            användningen av alternativa metoder. Sannolikt behövs därför också
            ett ökat stöd till att utvärdera resultat och för att få alternativa
            metoder godkända för användning av industri och myndigheter. Vidare
            behövs en internationell spridning av kunskap om alternativa metoder.
            Det behövs också bättre system för att en alternativ metod som
            är testad och godkänd i ett land skall kunna användas utan ytterligare
            prövning i andra länder. På så vis kan ett stort antal djur skonas
            från försök globalt. Sinikka Bohlin pekar i Djurförsök (SOU 1998:75)
            på att mediciner, livsmedel och andra produkter testas för att
            bedöma om de utgör en risk för människors liv och hälsa. Testerna
            är en förutsättning för att produkterna skall få säljas. En harmonisering
            av olika myndigheters krav på testning skulle kunna
          </p>
          <p>
            begränsa antalet försöksdjur som används utan någon inverkan
            på människans säkerhet. Ett och samma företag skall inte behöva
            utföra snarlika tester för att tillfredsställa myndigheter i olika
            länder. I Sverige har det inte utförts några kosmetikatester på
            djur på länge. Vi anser inte att det är etiskt försvarbart att
            använda djur till att testa kosmetiska produkter. Sverige bör
            därför förbjuda att kosmetikatester utförs på djur. Samtidigt
            bör Sverige agera för att snabbt få till stånd ett europeiskt
            förbud mot kosmetikatester. I djurskyddsförordningen 49 8 står
            det: ”Vid prövning av ett ärende skall nämnden ta hänsyn till
            å ena sidan försökets betydelse och å andra sidan lidandet för
            djuren.” Centrala försöksdjursnämnden har på senare tid haft i
            uppdrag att utreda om den smärta djuren utsätts för i försök kan
            indelas i olika kategorier med avseende på graden av smärta djuren
            utsätts för. Man föreslår där att försöken bör indelas i tre kategorier:
            ringa, måttlig eller avsevärd svårighetsgrad. Inom den sista kategorin
            faller försök där bedövning inte kan användas eller försöken är
            verkligt obehagliga och smärtsamma för djuren. Vi finner det särskilt
            angeläget att begränsa denna typ av plågsamma djurförsök. Mot
            denna bakgrund finner vi att det är angeläget att ta ett helhetsgrepp
            kring alternativa metoder för djurförsök. Det är för att snabbt
            kunna minska antalet djur som utsätts för försök. Från djurskyddshåll
            har framförts att det finns fem tänkbara alternativ till djurförsök.
          </p>
          <pb facs="riksdagen-motions-pdf/data/200102/mot_200102_MJ_0435/mot_200102_MJ_0435-0003.pdf"/>
          <p>
            På engelska sammanfattas de i fem ”R”, dvs,
          </p>
          <p>
            - en minskning av antalet använda djur (reduce), - att ersätta
            djurförsök med andra försök som ej inkluderar djur (replace),
            = förbättra försöksdjurens situation (refine), - — att avstå från
            djurförsöket (reject) samt - att lösa problemet på annan väg än
            genom djurförsök (redirect resources).
          </p>
          <p>
            Vi anser att samtliga dessa är intressanta för att åstadkomma
            en minskning av antalet försöksdjur. Stockholm den 3 oktober 2001
          </p>
          <p>
            Marianne Carlström (s) Karin Jeppsson (s)
          </p>
          <p>
            2000/01:c999
          </p>
          <p>
            25
          </p>
        </div>
      </div>
    </body>
  </text>
</TEI>
