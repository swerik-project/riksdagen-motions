<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00240">
  <teiHeader>
    <fileDesc>
      <titleStmt>
        <title>Insatser mot barnsexturism</title>
        <author corresp="i-2GE534P2Foy3WpqKPVNeW8 i-VRHymVx7EsX48sg7b5qmpS">av Jan Lindholm och Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insatser mot barnsexturism</title>
          <idno type="rdwebb">H002Ju240</idno>
          <rs type="number">Ju240</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju240/text</ref>
          <ref type="dokument_url_html">http://data.riksdagen.se/dokument/H002Ju240</ref>
          <ref type="dokumentstatus_url_xml">http://data.riksdagen.se/dokumentstatus/H002Ju240</ref>
          <ref type="doc">http://data.riksdagen.se/fil/FF35D527-A471-4F19-B46D-5B5AB3BEA5E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3RcrJBBAsV5JLQB6EPpiuv" type="signed"/>
        <correspContext corresp="i-3RcrJBBAsV5JLQB6EPpiuv">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-DFCYbvFmWnGHQPvuqE8VfZ">
          <date when="2012-10-03"/>
        </correspAction>
        <correspAction type="submission" xml:id="i-cuTQYJSYq2hfizxvm6PrS">
          <date when="2012-10-02"/>
        </correspAction>
        <correspAction type="transfer" xml:id="i-Cg2mBs4NN1GzM6ebcz4ikg">
          <date when="2012-09-27"/>
        </correspAction>
        <correspAction type="assigned" xml:id="i-B1yqtMY8fGoYbgqRVUxMuS"/>
        <correspContext corresp="i-B1yqtMY8fGoYbgqRVUxMuS">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VKGmMfqKCEwy3rCGBJDYCU">
            Förslag till riksdagsbeslut
          </head>
          <list style="ol">
            <item xml:id="i-RVZ2Jr4PtvnpNSiSpk7sFm">
              Riksdagen tillkännager för regeringen som sin mening vad som
              anförs i motionen om att inga barn i andra länder ska utsättas
              för sexuell exploatering av personer från Sverige.
            </item>
            <item xml:id="i-GWCUSoJzLrgCAoj1AfdGuf">
              Riksdagen tillkännager för regeringen som sin mening vad som
              anförs i motionen om att arbetet mot barnsexturism även fortsättningsvis
              bör prioriteras hos Rikskriminalpolisen.
            </item>
            <item xml:id="i-GnJh1ydwdN9zmbS3AHxBuE">
              Riksdagen tillkännager för regeringen som sin mening vad som
              anförs i motionen om att det hos Rikskriminalpolisen ska finnas
              en permanent barnsexturismgrupp.
            </item>
            <item xml:id="i-TgLszL29r1fdwRk5HzN5Qf">
              Riksdagen tillkännager för regeringen som sin mening vad som
              anförs i motionen om att inrätta direktlinjer vid svenska ambassader
              för anmälan om sexualbrott mot barn.
            </item>
            <item xml:id="i-PCYSBYiqRdJUwQsBJk1RjY">
              Riksdagen tillkännager för regeringen som sin mening vad som
              anförs i motionen om att regeringen ska verka för att det inom
              Europarådet vidtas ytterligare åtgärder för ett starkare europeiskt
              samarbete mot barnsexturism. 1
            </item>
            <item xml:id="i-PmLiS2NovYh8MnZbGjVCUF">
              Riksdagen tillkännager för regeringen som sin mening vad som
              anförs i motionen om att förenklade möjligheter att anmäla misstanke
              om brott bör utvecklas på alla platser runt om i världen där den
              svenska barnsexturismen är utbredd och där den svenska polisen
              finns på plats i form av en s.k. sambandsman.
            </item>
          </list>
          <p xml:id="i-DmpSAGxBPLh2k6DmLSLs2g">
            1 Yrkande 5 hänvisat till UU.
          </p>
        </div>
        <div type="motContent">
          <head type="h1" xml:id="i-KwTbi5CNYmCKoKsoVysQL8">
            Bakgrund
          </head>
          <p xml:id="i-RSXhzgf9KFutC3W5HBAwdx">
            Barns kroppar köps och säljs i sexuella syften på en global marknad.
            Efterfrågan är förutsättningen för denna handels existens. Offren
            förs antingen till sexköparna (trafficking) eller tillhandahålls
            på plats dit sexköparna åker (barnsexturism). Det uppskattas att
            tre miljoner barn årligen utnyttjas i samband med barnsexturism.
          </p>
          <p xml:id="i-UtNF1fEefwWcX2HCJ7DD4Y">
            Trots dessa hisnande siffror konstaterar professorn i processrätt
            vid Stockholms universitet Christian Diesen och forskaramanuens
            Eva Diesen i en forskningsrapport 2008 att det i praktiken är
            riskfritt och straffritt att resa utomlands och begå sexuella
            övergrepp mot barn. Åtalsfrekvensen är 3 procent vad gäller sexualbrott
            mot barn begångna utomlands. De aktuella fall som denna siffra
            baseras på rörde utredningen av brott som begåtts i de nordiska
            grannländerna, där både offer och förövare fanns i Sverige under
            utredningen, och alltså inte typfallen av barnsexturism. Men förövaren
            reser vanligtvis dit där varan tillhandahålls billigt och riskfritt.
            Den i september 2011 avkunnade domen mot en svensk sexköpare i
            Thailand kan möjligen ha en något avskräckande funktion för sådana
            resor.
          </p>
          <p xml:id="i-Bz7oJYrbef8rmuNcSCZm6t">
            Ett steg i rätt riktning är också att Rikskriminalpolisen i januari
            2009 med tillfälliga medel fick möjlighet att utöka antalet tjänster
            från 1 till 4 för att förstärka arbetet mot barnsexturism. Utökningen
            möjliggjordes tack vare regeringens särskilda satsning mot människohandel
            och tjänsterna finansieras av bidrag från Operativa rådet. Den
            temporära utökningen av antalet tjänster har inneburit en reell
            möjlighet att verkställa ett konstruktivt brottsförebyggande arbete
            mot barnsexturism.
          </p>
          <p xml:id="i-WLPrvorHzYUMHnLueSPEnA">
            Trots att Sverige var det första landet i världen att införa
            en extraterritoriell lagstiftning som gör det möjligt att lagföra
            svenskar för bland annat sexualbrott mot barn begångna utomlands,
            finns det fortfarande ytterst få fällande domar i Sverige.
          </p>
          <p xml:id="i-3MaCR3hjgESjVVkNEqXtL8">
            Huvudregeln är att brott ska beivras där de har begåtts, men
            i förhållande till andra brottsområden är skillnaden markant.
            En anledning till detta är att brottsområdet som sådant inte har
            varit och fortsättningsvis inte heller är ett prioriterat brottsområde.
            En annan anledning är att anmälningar av detta slag har lagts
            ner per automatik för att de har ansetts för svåra att utreda.
            Många gånger har inte ens den misstänkte hörts eller ens nåtts
            med informationen om att han eller hon varit misstänkt, vilket
            bidragit ytterligare till den gängse uppfattningen om att det
            är riskfritt att utnyttja barn sexuellt utomlands.
          </p>
          <p xml:id="i-R33giJmgRUdmduDTGD8Xdn">
            En särskild grupp inom Rikskriminalpolisen jobbar med att ta
            emot anmälningar om sexbrott mot barn i utlandet. Detta är en
            av de positiva förändringar som skett inom polisen när det gäller
            arbetet mot barnsexturism sedan 2009. Dessvärre drivs gruppen
            i projektform och pengarna är slut vid årsskiftet. Efter det ska
            projektet enligt uppgift utvärderas och det är oklart om det kommer
            att fortsätta. Det är olyckligt om gruppen måste avsluta sitt
            arbete innan ett ordentligt samarbete med andra länder kommit
            igång och resultat i form av fler fällande domar har kunnat visas.
            Den särskilda gruppen bör inte drivas i projektform utan bli permanent.
          </p>
          <p xml:id="i-qNpKmjg19QTqsAh7D6pUd">
            En annan beklagansvärd sak som forskningen visar är att anmälningsbenägenheten
            är mycket liten för att inte säga näst intill obefintlig när det
            gäller brott som barnsexturism. Vad avsaknaden av anmälningar
            från enskilda individer, som till exempel medresenärer, beror
            på är okänt. En förklaring kan vara att de saknar kännedom om
            att det är olagligt och att det går att anmäla på plats och än
            mindre vet att det går att anmäla i Sverige. En annan anledning
            kan vara att man inte litar på den lokala polisen och inte känner
            till de olika anmälningskanalerna samt att det känns lönlöst att
            anmäla i Sverige för att anmälan inte kommer att leda någonstans,
            i synnerhet om det rör sig om okända offer och förövare.
          </p>
          <p xml:id="i-6QWraAnZCGnv9EeY5s54iH">
            För att underlätta möjligheterna att anmäla har man exempelvis
            i Thailand inrättat en telefonfunktion för att kunna ta emot tips
            om barnsexturister. Det har skett i samverkan mellan den svenska
            polisen och den svenska ambassaden. Exemplet borde få fler efterföljare
            i länder där svensk barnsexturism är vanlig.
          </p>
          <p xml:id="i-Ngh611AoxGYTfXRHLbyNZC">
            Sverige får kritik för att göra för lite på detta område och
            så sent som förra året fick Sverige kritik från FN:s barnrättskommitté
            för att göra för lite mot barnsexturism. FN:s barnrättskommitté
            underströk att Sverige måste increase its efforts to prevent and
            combat the worrying phenomenon of child sex tourism.
          </p>
          <head type="h1" xml:id="i-GbDUTNrsfgQCHkydCXauvA">
            Åtgärder
          </head>
          <p xml:id="i-Lk6LZTeUtGc8xBdkPnkSsB">
            Sverige måste ta kritiken från FN på allvar och öka insatserna
            för att nå målet som det uttrycks i Handlingsplanen mot sexuell
            exploatering av barn: Inga barn i andra länder skall utsättas
            för sexuell exploatering av personer från Sverige. För att ytterligare
            understryka betydelsen av detta mål för de prioriteringar som
            görs på operativ nivå är det önskvärt att riksdagen påminner regeringen
            om denna formulering så som föreslås i motionens första yrkande.
          </p>
          <p xml:id="i-WEjuuXYDKyPKNuW2BvoRpj">
            Att det praktiska arbetet mot barnsexturism inte kan prioriteras
            ner på det sätt som beskrivs i motionen borde för var och en vara
            en självklarhet. Att exempelvis inte ens höra dem som anmälts
            för brott kan inte accepteras. Att arbetet måste få en högre prioritet
            så som anförs i motionens andra yrkande bör riksdagen därför ge
            regeringen till känna.
          </p>
          <p xml:id="i-CLMXGkweApC1xqRWcRDPxN">
            Med anledning av att den förstärkning som gjorts av arbetet mot
            barnsexturism bygger på en tillfällig finansiering men visat sig
            verkningsfull och effektiv menar jag att en permanent omprioritering
            är önskvärd. De resurser som finns hos Rikskriminalpolisen bör
            omprioriteras så att en permanentning av de fyra tjänster som
            nu tillfälligt upprätthålls kan göras. Detta bör, som föreslås
            i motionens tredje yrkande, riksdagen ge till känna för regeringen
            som sin uppfattning.
          </p>
          <p xml:id="i-WfTGLWRDoKtozZDFRoZ4eB">
            Som en konkret åtgärd för att göra det enklare för dem som under
            en utlandsresa anser sig ha bevittnat ett övergrepp att anmäla
            detta, bör direktlinjer till svenska ambassader inrättas så som
            föreslås i motionens fjärde yrkande.
          </p>
          <p xml:id="i-8jZRKzzH8kiGiLXqJqhUTT">
            Frankrike tog 2005 initiativ till ett gemensamt samarbete mot
            barnsexturism mellan medlemsländerna i EU. Detta initiativ ledde
            dessvärre ingenvart. Det är viktigt att agera mot barnsexturism
            på internationell nivå. Regeringen bör därför verka för att det
            inom Europarådet vidtas ytterligare åtgärder för ett starkare
            europeiskt samarbete mot barnsexturism. Detta bör riksdagen, så
            som föreslås i motionens femte yrkande, ge regeringen till känna
            som sin mening.
          </p>
          <p xml:id="i-UXRaAkEPtw2FMeKyQH1Y4u">
            Den ovan redovisade verklighetsbeskrivningen understryker vikten
            av att möjligheterna att anmäla förbättras liksom att informationen
            om den möjligheten förbättras. Den telefonlinje som prövats i
            Thailand kan vara ett bra exempel på åtgärd. Metoder för förenklade
            möjligheter att anmäla misstanke om brott bör utvecklas på alla
            platser runt om i världen där den svenska barnsexturismen är utbredd
            och där svensk polis närvarar i form av en så kallad sambandsman.
            Detta bör riksdagen, så som föreslås i yrkande sex i motionen,
            ge regeringen till känna som sin mening.
          </p>
        </div>
        <div type="motSignatures">
          <list>
            <item xml:id="i-PwjPtcN59XKVeNuBY3VuAg">
              Jan Lindholm (MP)
            </item>
            <item xml:id="i-E1WiTytjtj3WJKvKG1r51d">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
