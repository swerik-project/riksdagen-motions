<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00783">
  <teiHeader>
    <fileDesc>
      <titleStmt>
        <title>En allmän färjeled mellan ön Ven och Landskrona</title>
        <author>Bo Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En allmän färjeled mellan ön Ven och Landskrona</title>
          <idno type="rdwebb">G602783</idno>
          <rs type="number">783</rs>
          <ref type="dokument_url_text">http://data.riksdagen.se/dokument/G602783/text</ref>
          <ref type="dokument_url_html">http://data.riksdagen.se/dokument/G602783</ref>
          <ref type="dokumentstatus_url_xml">http://data.riksdagen.se/dokumentstatus/G602783</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-yBn9sks2oSd1vBumfgwNQ</idno>
            <name>BO NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-89bssBXCYdNeHEL68aYZVD" type="signed"/>
        <correspContext corresp="i-89bssBXCYdNeHEL68aYZVD">
          <note type="signatory" corresp="i-yBn9sks2oSd1vBumfgwNQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__783/mot_198283__783-001.pdf"/>
      <fw xml:id="i-4c8WZwNKPfySfKwbpjcxXb">
        Motion 1982/83:783
      </fw>
      <div xml:id="i-VBtuuMeSTA95kBRa2WoozB" type="motHeader">
        <div xml:id="i-X7zZH2RSsfbrvqJUWZK4WW" type="motTitle"/>
        <div xml:id="i-SFgnNoz7LDDxg99saRQC1D" type="motSubmissionInfo"/>
      </div>
      <div xml:id="i-VnQ2sZAEEykWwR3pFYmnjz" type="motBody">
        <div xml:id="i-UkiJ9rNQjqjudTf27nvYaK">
          <p xml:id="i-BfEVTNjP6E1GDgnMVfE6rK">
            Bo Nilsson En allmän färjeled mellan ön Ven och Landskrona
          </p>
          <p xml:id="i-T4oZQJMDkd5wYpX42Jby9Z">
            Ven utgör sedan 1959 en kommundel i Landskrona kommun. Tidigare
            utgjorde ön en egen kommun under namnet S:t Ibb. Ven har under
            lång tid haft en snabbt minskande befolkning och kännetecknas
            av typiska glesbygds- problem såsom brist på arbetstillfällen,
            reducerad kommersiell service och dyrbar kommunal service. På
            Ven finns f. n. ca 325 bostadshus, varav ca 180 utgörs av helårsbostäder.
            Såväl helårs som fritidsbebyggelsen består till större delen av
            äldre hus uppförda före 1940. Folkmängden på Ven har minskat kraftigt
            under 1950- och 1960-talen. Även på 1970-talet har en minskning
            skett, dock icke på samma dramatiska sätt som tidigare. Folkmängden
            har från 725 invånare år 1950 minskat till 313 år 1980 och blir
            265 varav huvuddelen pensionärer år 2000 om ingenting ändrar trenden.
            På Ven finns drygt 50-talet arbetstillfäl- len, varav 20 inom
            jordbruk och fiske, ca 15 inom tillverkning och byggnadsverksamhet
            och ca 20 inom handel, samfärdsel och förvaltning. Butik för dagligvaror
            och bensin finns ännu så länge i Kyrkbacken. Då det gäller den
            framtida utvecklingen på Ven har Landskrona kommun lagt ner ett
            omfattande arbete. En områdesplan omfattande såväl helårs- bebyggelse
            som fritidsbebyggelse i sparsam omfattning har antagits av kommunfullmäktige.
            VA-nätet till och på Ven har under flera år byggts ut med kommunala
            medel och till mycket stora kostnader. Kommunikationer- na har
            också upprätthållits med kommunala färjor till ytterligare stora
            kostnader för kommunen, men med ett mindre statsbidrag. Ön Ven
            har i den fysiska riksplaneringen till hela sin yta angetts som
            ett riksintresse. Bl. a. därför, men också därför att ön har stort
            regionalt intresse, så har länsstyrelsen i Malmöhuslän tillsammans
            med kommunen arbetat fram ett speciellt åtgärdsprogram. Landskrona
            kommun har som övergripande målsättning att behålla Ven som en
            levande ö. För detta behövs nyexploatering för såväl permanent
            som fritidsboende och institutionell verksamhet vilket ger bättre
            underlag för att serviceverksamheter skall kunna överleva och
            utvecklas. Detaljplanearbete för mindre tillskott av såväl helårs-
            som fritidsbebyggelse pågår. I kommunens bostadsförsörjningspro-
            gram har lagts in fem småhus per år under en tioårsperiod. Samarbete
            med Domänverket, som är en stor markägare på Ven, har pågått under
            en längre tid. Genom kommunens omfattande satsning på utbyggnad
            av VA-nätet har en av förutsättningarna för en positiv utveckling
            på Ven blivit uppfylld.
          </p>
          <pb facs="riksdagen-motions-pdf/data/198283/mot_198283__783/mot_198283__783-002.pdf"/>
          <fw xml:id="i-TxSk3P1YJVZuWLRhFq3KbW">
            Mot. 1982/83:783 3
          </fw>
          <p xml:id="i-84HLGMsAVC497n3j3nnpx6">
            Kommunikationerna med fastlandet
          </p>
          <p xml:id="i-HJ354hQrUBB3362H8TKL4w">
            Den mest väsentliga förutsättningen för en positiv utveckling
            är emellertid en radikal förbättring av förbindelserna mellan
            Ven och Landskrona. Tidtabellen behöver utökas med morgon- och
            kvällsturer för att motsvara berättigade krav på skolarbets- och
            fritidsresor för de fastboende på Ven. Frakttaxorna måste sänkas
            för att sänka kostnadsnivån och ge bättre konkurrenskraft för
            näringslivet på Ven. Turismen är precis som i dag en viktig del
            i Vens framtid. Också här spelar goda kommunikationer en avgörande
            roll. Som en följd av det som ovan sagts har kommunen föreslagit
            att förbindelserna till och från Ven skulle bli en allmän färjeled.
            Utformningen av denna allmänna färjeled skulle enligt kommunens
            förslag kunna ha följande utformning.
          </p>
          <p xml:id="i-CctJyHi8N1BFuEvLJvKnCj">
            Förslag till utformning av Ventrafiken
          </p>
          <p xml:id="i-U7NZhQAaxjw8WGjMWBxSdt">
            Det är absolut nödvändigt med två fartyg för trafiken varav det
            ena i reserv. Om man väljer två fartyg av olika storlek erhålls
            flera fördelar. Investeringskostnaden blir lägre för ett mindre
            fartyg samtidigt som trafiken kan göras driftmässigt billigare
            och säkrare. Båda fartygen skall vara av typen bilfärja och skall
            kunna medföra passagerare. Fartygens kapacitet är beroende av
            lastens sammansättning. Fartygen bör ha följande ungefärliga data.
          </p>
          <p xml:id="i-5xyNm26JzJdswDp7cVCkK2">
            Den större bilfärjan Den mindre bilfärjan (huvudfartyg) (reservfartyg)
            Längd 30-32 m 22-24 m Bredd 8,5 m 6,0 m Drupgående 2,5 m 2,2 m
            (ej över) Kapacitet 12 p-bilar + 100 pass 6 p-bilar + 50 pass
            eller 80 ton gods + 100 pass 30 ton gods + 50 pass eller linjebuss
            + 200 pass Linjebuss + 100 pass eller 250 passagerare 150 passagerare
          </p>
          <p xml:id="i-4WwPo48yH2n6CFrx2c6bhU">
            Halva antalet passagerarplatser är belägna under tak, och på
            färjorna förutsätts att ett 30-tal fasta cykelställ anordnas.
            På grund av svårigheterna att för rimliga kostnader bygga en skyddad
            tilläggsplats på Ven för den större färjan måste begränsningar
            i form av inställda turer antas inträffa relativt ofta under vinterhalvåret.
            Det kan befaras inträffa mera än en gång i månaden, under blåsiga
            perioder flera dagar i sträck. Sådana avbräck kan tolereras beträffande
            fordon och tyngre gods men kan ej accepteras beträffande förnödenheter
            och passagerare. Den mindre färjan förutsätts därför dimensioneras,
            utformas och utrustas speciellt med tanke på att klara trafik
            under svåra väderleksförhållanden.
          </p>
          <pb facs="riksdagen-motions-pdf/data/198283/mot_198283__783/mot_198283__783-003.pdf"/>
          <fw xml:id="i-5hVHcA3ecwiKTcbeaPdndH">
            Mot. 1982/83:783 6
          </fw>
          <p xml:id="i-NmtHPxpEUVXhk8KKRf1ufz">
            Med en större och en mindre färja kan driftkostnaderna minskas
            genom att kapaciteten anpassas till trafiksstrukturen. Dagligen
            kan t. ex. de två första och de två sista turerna på turlistan
            köras med den mindre färjan medan den större färjan sättes in
            på dagen då större mängd gods och fordon transporteras. Detta
            förslag har lagts in i vägförvaltningens fördelningsplan, som
            i princip godkänts av länsstyrelsen med hög prioritet och sänts
            vidare till statens vägverk för vidare bearbetning. Man kan dessutom
            tillägga att genom att lägga en beställning av dessa båda båtar
            till ett svenskt varv (ex ÅSI-verken i Åmål) så skulle betydande
            sysselsättningstillskott uppnås för en krisdrabbad bransch.
          </p>
          <p xml:id="i-Tvot67EAjEmtfeKcYyRX7y">
            Hemställan
          </p>
          <p xml:id="i-CbqgFXJGMKZaMZgfmCaAG1">
            Med hänsyn till den stora och avgörande betydelse denna färjeled
            skulle ha för Vens framtid och dessutom ha positiv inverkan på
            sysselsättningen i svensk varvsindustri hemställer jag att riksdagen
            som sin mening ger regeringen till känna vad som i motionen anförts
            om behovet av en allmän färjeled mellan Ven och Landskrona.
          </p>
          <p xml:id="i-CPhWeed2LAganhfYi6wusQ" type="date">
            Stockholm den 21 januari 1983
          </p>
          <div xml:id="i-BRrP6vZyQZfrVvQiUKifjk" type="signatureBlock">
            <p xml:id="i-Ju1P762yzTULB69BBN9PJN" who="i-yBn9sks2oSd1vBumfgwNQ" type="signature">
              BO NILSSON (s)
            </p>
          </div>
        </div>
      </div>
    </body>
  </text>
</TEI>
