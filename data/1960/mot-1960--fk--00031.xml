<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__31/mot_1960__fk__31-001.pdf"/>
      <fw xml:id="i-7xRgZeXczS4W2MXBM6H7cm">
        12 Motioner i Första kammaren, nr 31 år 1960
      </fw>
      <div type="motHeader" xml:id="i-Y6XRTnNWrWiHtyxN5Gh4uE">
        <div type="motTitle" xml:id="i-EdeaCc9WeuoNMLXpnAt8XD"/>
        <div type="motSubmissionInfo" xml:id="i-VZmeY5PUhN5DuNyQsYq2yA"/>
      </div>
      <div type="motBody" xml:id="i-YK9xeSjYGxZPKQcddwSTKc">
        <div xml:id="i-3CDLJDmFo5RkWpFQfHNmd8">
          <p xml:id="i-AesTDjuxZ4iDerPyYVn8XX">
            Nr 31
          </p>
          <p xml:id="i-4mR3BSK5u1wmu7W3wqVeYw">
            Av herr Birke m. fl., angående räti till avdrag för gåva till
            karo- linska mediko-kirurgiska institutet.
          </p>
          <p xml:id="i-Vu1zBEq3YaLWw7gbUK5QQB">
            Under och efter det för Sverige olyckliga kriget i Finland 1808—1809
            led den svenska armén mycket stora förluster. I högst betydande
            utsträck- ning hade dessa icke samband med krigshandlingar från
            den fientliga arméns sida utan berodde på en undermålig sjukvård.
            Ett mycket stort an- tal unga män avled på förläggningsorterna
            av sårbrand, fältsjuka, frossa och skörbjugg. På de få fältlasaretten
            utmed Bottniska vikens kust dog 30 0 av de intagna. Närmast såsom
            en följd härav beslöt riksens ständer 1810 att inrätta ett ”Institutet
            till skickelige FältLäkares tilldanande”. Så- lunda tillkom kungl.
            karolinska mediko-kirurgiska institutet. Ehuru från början inrättat
            med uppgift att utbilda kirurgie magistrar och att ge universitetens
            medicine doktorer kompletterande utbildning i kirurgi och praktisk
            sjukvård blev karolinska institutet snart en forsknings- anstalt
            av första rangen. Det kom med kemisten Jöns Jakob Berzelius och
            professorn i anatomi Anders Retzius att inom kemi och anatomi
            represen- tera det förnämsta i den samtida vetenskapen. Dess utlåtande
            begärdes av myndigheterna i skilda sammanhang i frågor rörande
            socialmedicin, epidemiologi, rättsmedicin m. m. Det kom också
            på dess lott att uppta till prövning allt nytt inom läkarvetenskapen.
            I fortsättningen kom institutet att få bära fram nya idéer och
            fostra nya discipliner. Sålunda har farmaceutiska institutet och
            tandläkarinstitutet i Stockholm (numera tandläkarhögskolan) tillkommit
            som sidogrenar till karolinska institutet. En särställning intar
            den första institutionen för strålterapi, radiumhem- met i Stockholm.
            Där introducerades en ny uppseendeväckande behandling av cancer,
            och där sköttes sedan 1916, när den första professuren i radio-
            logi i landet tillkom, cancersjuka i huvudsak från mellersta och
            norra de- larna av landet ända till år 1937. Såväl socialt som
            vetenskapligt var verk- samheten förebildlig. Läkare utbildades
            att ta hand om röntgendiagnostik och strålbehandling vid landets
            olika lasarett, för vilket ändamål en pro- fessur i radioterapi
            inrättades 1935. Få institutioner torde vid den tiden ha varit
            bättre kända bland fackmännen ute i världen än det dåtida, till
            det yttre så obetydliga radiumhemmet i Stockholm. I anslutning
            till det 1937 tillkomna nya radiumhemmet vid karolinska sjukhuset
            har vidare 1941 upp- rättats en institution för radiofysik och
            samma år en för radiopatologi, vilka tillsammans med radiumhemmet
            bildar tre självständiga enheter in- om Konung Gustaf V:s Jubileumsklinik.
          </p>
          <pb facs="riksdagen-motions-pdf/data/1960/mot_1960__fk__31/mot_1960__fk__31-002.pdf"/>
          <fw xml:id="i-TWHBrDrMZdWhqxFh7678Lq">
            Motioner i Första kammaren, nr 31 år 1960 13
          </fw>
          <p xml:id="i-AekFQzKQFwRUTUARAQQV1g">
            Att här ta upp samtliga de discipliner, som här i landet först
            upptagits vid karolinska institutet för att sedan inlänkas i den
            allmänna sjukvården, skulle föra för långt. Vi begränsar oss till
            att erinra om att här inrättades den första professuren i nervsystemets
            sjukdomar 1885, i öron-, näs- och halssjukdomar 1912, i ortopedi
            1913, i neurokirurgi 1935, i bröstkirurgi 1948, i allergologi
            1955 och i barnpsykiatri 1958. Bland kirurger, som på förenämnda
            områden nått ett stadgat världsrykte, må nämnas professorer- na
            Herbert Olivecrona och Clarence Crafoord. Undervisning och sjukvård
            å specialklinik upptogs här i narkoslära 1940, plastikkirurgi
            1944, hormon- sjukdomar 1947 och i urinvägarnas kirurgi samma
            år. En barnkirurgisk specialavdelning hade inrättats redan 1876.
            Samtliga dessa discipliner har sedermera upptagits vid universitetens
            medicinska fakulteter för att vidare inbyggas i sjukvården. Karolinska
            institutet har sålunda genom åren fått fungera som en för- söksstation
            för svensk medicin och detta icke blott på den praktiska sjuk-
            vårdens område. Även inom de teoretiska disciplinerna har utvecklingen
            lett till inrättandet av speciella forskningsprofessurer. Här
            må erinras om att vid Medicinska Nobelinstitutet år 1937 inrättades
            en professur i bio- kemi för Hugo Theorell, sedermera nobelpristagare,
            vilken fr. o. m. 1959 överförts till karolinska institutets stat.
            Forskningsprofessurer har som de första i landet inrättats i medicinsk
            cellforskning 1944, i neurofysiologi 1946, i bakteriologi samma
            år, i virologi 1948, i medicinsk fysik 19852, i tumörbiologi 1957
            och i teoretisk alkoholforskning samma år. Antalet professorer,
            laboratorer, prosektorer, lärare i laboratorsgraden och docenter
            (utom forskardocenter, lärare och biträdande överläkare i A 24,
            forskningsläkare och extra tjänster) 1959/1960 vid karolinska
            insti- tutet och övriga medicinska lärosäten i Sverige framgår
            av följande sam- rnanställning:
          </p>
          <p xml:id="i-Dm7JE1Zok7yXoWKvdiLy9H">
            Profes- Labora- Prosek- Lärare E.o. do-
          </p>
          <p xml:id="i-KRodVaNrHmTFedcx6oz5XD">
            sorer torer torer center Karolinska institutet .......- 44 18
            5 1 19 Medicinska fakulteten vid Upp- sala universitet ..........
            25 5 4 1 13 —,— vid Lunds universitet .. 30 7 4 3 13 —,,— vid
            Göteborgs universitet 26 6 4 — 12 Medicinska högskolan i Umeå
            .. 16 2 — — 1 141 38 oo17 5 58
          </p>
          <p xml:id="i-CWMWBd89arviHfKW15gaFz">
            Av de inalles 201 upptagna akademiska lärarbefattningarna (frånsett
            docenterna) vid de medicinska fakulteterna och karolinska institutet
            faller 68 eller mer än en tredjedel på det senare. Ungefär samma
            förhållande gäl- ler för e. o. docentbefattningarna. Till detta
            kommer vid karolinska insti-
          </p>
          <pb facs="riksdagen-motions-pdf/data/1960/mot_1960__fk__31/mot_1960__fk__31-003.pdf"/>
          <fw xml:id="i-R9EHHc4LCABkuEz5tyz6NM">
            14 Motioner i Första kammaren, nr 31 år 1960
          </fw>
          <p xml:id="i-TgwiBVwXJsj1eDtEGad9qD">
            tutet icke mindre än 260 docenter. Rena forskningsbefattningar
            innehas av 7 professorer och av 7 laboratorer. Professorerna och
            laboratorerna i de större undervisningsämnena har vanligen en
            omfattande vetenskaplig verksamhet i gång. Det ligger i sakens
            natur att vid ett uppräknande av enbart de akademiska lärarbefattningarna
            huvudmassan av den aktiva forskarkadern icke kom- mer med. Det
            gäller vid karolinska institutet 2 forskardocenter, över 200 docenter
            utan e. o. docentbefattning, 34 assistenter, 26 förste och 29
            tredje amanuenser samt 30 doktorandstipendiater. Av de nuvarande
            omkring 260 docenterna vid karolinska institutet är omkring 150
            vetenskapligt aktiva. Verksamheten vid karolinska institutet har
            varit svår att finansiera. Delvis betingas detta av att utvecklingen
            på de medicinska och naturveten- skapliga områdena går så snabbt
            att institutionerna kontinuerligt måste förnya sin apparatutrustning,
            delvis också av att hela tiden ett flertal av dess institutioner
            varit nytillkomna och följaktligen haft stora speciella krav på
            byggnader, inredning och utrustning. För institutionernas ända-
            målsenliga drift kräves ej sällan 5—10 gånger större belopp än
            det statliga materielanslaget. Den på den senaste tiden starkt
            utökade yngre forskar- kadern ansöker också vid utdelningstillfällena
            om 3—5 gånger större be- lopp än de i forskningsfonderna tillgängliga,
            närmast för täckande av per- sonalkostnader. En forskares — även
            en yngres — prestationer på det experimentella området blir helt
            andra, om han har tillgång till teknisk assistans. I vad mån karolinska
            institutets nuvarande resurser skall kunna tillgodo- göras på
            bästa möjliga sätt beror närmast på vilka anslag, som kan er-
            hållas från staten och vilka donationsmedel som kan ställas till
            institutets förfogande. Att en ökning av de förra — låt vara att
            de redan nu uppgår till betydande belopp — är behövlig, låter
            sig icke bestrida. Å andra sidan är det uppenbart, att den nuvarande
            statsfinansiella situationen knappast gör det möjligt att åstadkomma
            någon avsevärd förbättring. I denna situa- tion har karolinska
            institutets lärarkollegium för avsikt att i samband med institutets
            150-årsjubileum 1960 söka intressera enskilda donatorer att medelst
            penningbidrag möjliggöra en fortsatt och vidgad forskningsverk-
            samhet. Den samhälleliga betydelsen härav torde icke närmare behöva
            understrykas. Det skulle självfallet i utomordentlig grad underlätta
            möjligheterna att få bidrag från enskilda, därest insamlingsverksamheten
            skulle få det stödet från det allmänna att avdragsrätt medgåves
            vid beskattningen för gåvor till institutet. Vi vill här föreslå,
            att riksdagen fattar beslut härom. Vi är medvetna om att en sådan
            anordning i viss mån strider mot principer som varit ledande för
            svensk skattelagstiftning under senare år och som lett till att
            yrkanden i riksdagen om avdrag bl. a. för gåvor till forskning
            blivit
          </p>
          <pb facs="riksdagen-motions-pdf/data/1960/mot_1960__fk__31/mot_1960__fk__31-004.pdf"/>
          <fw xml:id="i-KScY253F2DT499dk6QCVBB">
            Motioner i Första kammaren, nr 31 år 1960 15
          </fw>
          <p xml:id="i-55CEddpuNQGqyGKZ6nUB3b">
            avslagna. Fördenskull begränsar vi vårt yrkande till att dels
            endast avse taxeringen till statlig inkomstskatt, dels blott gälla
            gåvor som emottages under själva jubileumsåret och även året därefter.
            Vi erinrar om att sådana undantag från den allmänna principen
            tidigare förekommit. Sålunda föreskrevs genom beslut vid 1938,
            1939, 1941 och 1942 års riksdagar, att skattskyldig skulle äga
            rätt att vid taxering visst år enligt förordningen om statlig
            inkomst- och förmögenhetsskatt åtnjuta avdrag för gåvor till luftvärnet
            och luftvärnskåren. Vidare bemyndigades Kungl. Maj:t genom beslut
            av 1943 års riksdag att medge, att skattskyldig vid taxering till
            statlig inkomst- och förmögenhetskatt åren 1944 och 1945 fick
            åtnjuta avdrag för penninggåvor ej understigande visst belopp
            till internationellt hjälparbete för lindrande av nöd bland civilbefolkningen
            i krigshärjade länder. I samband härmed har bevillningsutskottet
            uttalat, att utskottet ansett det under vissa förhållanden vara
            motiverat att staten icke uttager skatt å sådan skattskyldigs
            inkomst, som denne frivilligt ställer till förfogande för ett
            direkt statsändamål, vilket av statsmakterna prövas vara av utom-
            ordentlig vikt. Enligt vår mening är den forskningsverksamhet
            vi med vårt förslag vill främja att hänföra till dylikt statsändamål
            av yttersta vikt. I likhet med vad som gällde i fråga om gåvor
            till internationellt hjälp- arbete anser vi praktiska skäl kräva,
            att en viss lägsta gräns för gåva skall vara förutsättning för
            avdragsrätt. Vi föreslår att denna gräns sättes till 100 kronor.
            Åberopande det anförda hemställer vi, att riksdagen måtte antaga
            följande
          </p>
          <p xml:id="i-6XVVWaUtbNuaJiUH1D3XPG">
            Förslag till
          </p>
          <p xml:id="i-ePUc4kVvMSVycqZP8pQJG">
            förordning om rätt att vid taxering åren 1961 och 1962 enligt
            förordningen den 26 juli 1947 (nr 576) om statlig inkomstskatt
            åtnjuta avdrag för be- lopp, som utgivits såsom gåva till Karolinska
            medikokirurgiska institutet.
          </p>
          <p xml:id="i-J37e38Snz4UPwSbjftqt3">
            Härigenom förordnas som följer.
          </p>
          <p xml:id="i-AfQawbpmJt17FsBZEtE8XV">
            18. Skattskyldig, som under beskattningsår, för vilket taxering
            verkställes år 1961 eller år 1962, till Karolinska mediko-kirurgiska
            institutet lämnat penninggåva ej understigande 100 kronor, äger
            att vid taxering enligt för- ordningen om statlig inkomstskatt
            från sammanlagda beloppet av sina in- komster från olika förvärvskällor
            åtnjuta avdrag med belopp motsvarande vad han under beskattningsåret
            utgivit såsom sådan gåva.
          </p>
          <pb facs="riksdagen-motions-pdf/data/1960/mot_1960__fk__31/mot_1960__fk__31-005.pdf"/>
          <fw xml:id="i-YWxE2Zr4G7hnpDDqAwfqyx">
            16 Motioner i Första kammaren, nr 31 år 1960
          </fw>
          <p xml:id="i-T8F1xz8ZjdFY9jZDVhW8x7">
            28.
          </p>
          <p xml:id="i-2PjmsL3xLnpzye13RDctkV">
            Styrelsen för Karolinska mediko-kirurgiska institutet är pliktig
            att efter anmaning i den ordning varom stadgas i taxeringsförordningen
            lämna upp- gift om storleken av gåva, som institutet emottagit
            från namngiven skatt- skyldig.
          </p>
          <p xml:id="i-TtLo9TxPevRBVUGAegGyJa">
            Denna förordning träder i kraft dagen efter den, då förordningen
            enligt därå meddelad uppgift utkommit från trycket i Svensk författnings-
            samling. Stockholm den 20 januari 1960 E. Birke
          </p>
          <p xml:id="i-EARUW8ykb8x4zjkzv7ayQA">
            Axel Strand Ivar Johansson Gunnar Edström Mysinge
          </p>
          <p xml:id="i-Pv5tjE8EbMbUs6jtEJTK96">
            Alfa Boktr., Sthlm 1g60
          </p>
        </div>
      </div>
    </body>
  </text>
</TEI>
