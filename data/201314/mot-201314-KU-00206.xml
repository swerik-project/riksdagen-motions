<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00206">
  <teiHeader>
    <fileDesc>
      <titleStmt>
        <title>Fri motionsrätt i riksdagen</title>
        <author corresp="i-VRHymVx7EsX48sg7b5qmpS i-2GE534P2Foy3WpqKPVNeW8">av Jan Lindholm och Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri motionsrätt i riksdagen</title>
          <idno type="rdwebb">H102K206</idno>
          <rs type="number">K206</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K206/text</ref>
          <ref type="dokument_url_html">http://data.riksdagen.se/dokument/H102K206</ref>
          <ref type="dokumentstatus_url_xml">http://data.riksdagen.se/dokumentstatus/H102K206</ref>
          <ref type="doc">http://data.riksdagen.se/fil/56C1280F-B8D2-474D-97C5-28DEBE7C2BD3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5RDmCzhc4Hz2kYxHddSnbB" type="signed"/>
        <correspContext corresp="i-5RDmCzhc4Hz2kYxHddSnbB">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="numbering" xml:id="i-5BcpbWz1Qf7MUqYEmBrWXG">
          <date when="2013-09-27"/>
        </correspAction>
        <correspAction type="submission" xml:id="i-T6GfUX5TeuwE4KkvrhFdnP">
          <date when="2013-09-18"/>
        </correspAction>
        <correspAction type="transfer" xml:id="i-GyJDG2Phhxg9tyezwjUs5h">
          <date when="2013-09-18"/>
        </correspAction>
        <correspAction type="assigned" xml:id="i-48GmRs89by2jXLWYf8W6np"/>
        <correspContext corresp="i-48GmRs89by2jXLWYf8W6np">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-XrpJLf3HDzzHQ6Se4mcZMV">
            Förslag till riksdagsbeslut
          </head>
          <p xml:id="i-JpbxJDVQB6WrbC4zRXTxrQ">
            Riksdagen tillkännager för riksdagsstyrelsen som sin mening vad
            som anförs i motionen om att styrelsen ska återkomma med lagförslag
            som innebär att den allmänna motionstiden avskaffas och att det
            i stället införs en generell initiativrätt för samtliga riksdagens
            ledamöter genom ständig motionsrätt.
          </p>
        </div>
        <div type="motContent">
          <head type="h1" xml:id="i-D2kSZGMwHm7t1CPfv6R2Wk">
            Tidigare behandling
          </head>
          <p xml:id="i-27fvq5Jwt3YVqEHTuprj9k">
            Motioner med krav på ständig motionsrätt har lagts med jämna
            mellanrum så långt bak som det är möjligt att följa ledamöternas
            motionerande i vårt numera förnämligt datoriserade register över
            historiken i parlamentet. Lika ofta som frågan väckts har den
            avslagits. Frågan har behandlats under föregående riksmöte i riksdagens
            styrelse och som vanligt har man valt att behålla formen med den
            så kallade allmänna motionstiden i början av varje riksdagsår.
          </p>
          <head type="h1" xml:id="i-YQ2j7vX3HDYz4Ex4NoziKU">
            Bakgrund
          </head>
          <p xml:id="i-B6573bfKC8xeR84kYbG357">
            Riksdagen är den folkvalda församling som utgör landets högsta
            beslutande organ. Trots detta förhållande har riksdagen ålagt
            sig själv starka inskränkningar i initiativrätten till sitt eget
            arbete. Regeringen däremot, som är underställd riksdagen, har
            rätten att när som helst initiera en ny fråga i riksdagen.
          </p>
          <p xml:id="i-JTZe3QhMJVyWi9t7Xkk1ug">
            Riktigt så illa som i ovanstående stycke är det dock inte eftersom
            riksdagens utskott i princip alltid har möjlighet att göra det
            som kallas för ett utskottsinitiativ, vilket innebär att riksdagen
            den vägen tar ett initiativ till att öppna en fråga för beslut
            utan en beställning från regeringen. Detta sker dock inte särskilt
            ofta. Regeringen måste även lämna in sitt förslag (proposition)
            till riksdagen före ett visst datum under senare delen av mars
            varje år för att ha en garanti att riksdagen hinner ta beslut
            under innevarande riksdagsår. Men helt klart är att regeringens
            initiativrätt vida överstiger den som riksdagens ledamöter har.
            Detta faktum kan självklart inte ses som något annat än en tvivelaktig
            inskränkning i medborgarnas möjligheter att via sina folkvalda
            påverka den förda politiken.
          </p>
          <p xml:id="i-BGAdMw7KcXGqdqVqUqUEhS">
            Riksdagsledamöternas verktyg är i första hand verktyg för att
            reagera på, kontrollera och granska regeringens arbete. Ledamöternas
            möjlighet till initiativ för nya frågor är i praktiken inskränkt
            till den så kallade allmänna motionstiden en gång per år. På många
            sätt så framstår det som en ganska ineffektiv och ålderdomlig
            regel för initiativ som en gång i tiden kan ha varit motiverad
            på grund av den teknik och de arbetsmetoder som tillämpats. Med
            dagens moderna datoriserade ärendehantering bör de flesta av de
            hinder som då kan ha varit reella för en fri motionsrätt kunna
            undanröjas. Någon bättre metod för att pröva vilka eventuella
            hanteringsproblem som en helt fri initiativrätt för ledamöter
            skulle kunna leda till, än att pröva det under en mandatperiod,
            torde inte finnas.
          </p>
          <p xml:id="i-VTywZQF45w9JsL6W6rLnNe">
            Vilka andra motiv kan då finnas, utöver det ovan anförda om maktförhållandet
            mellan riksdag och regering i fråga om rätten till initiativ,
            som skulle kunna vara relevanta att anföra som hinder för en helt
            fri motionsrätt för riksdagsledamöter?
          </p>
          <p xml:id="i-Q7T1TX4EJv9c9Poz77vjbn">
            Särskilt för ledamöter i opposition innebär det nuvarande systemet
            en onödig och extrem överbelastning under perioden före allmänna
            motionstidens slut. Även om idéer och underlag för motioner kontinuerligt
            samlas på hög och texter bearbetas löpande under året så vill
            ingen ledamot riskera att lämna in en motion som i någon form
            kan uppfattas som inaktuell eller i avsaknad av det senaste i
            frågan. Därför strävar ledamöterna efter att justera och uppdatera
            sina motionstexter in i det sista. Vi ledamöter vet ju att det
            kan ta år innan motionen behandlas och att det därför inte är
            konstigt om en motion har åldrats vid utskottsbehandlingen, men
            alla förstår inte arbetsgången. Om motioner kunde lämnas in löpande
            så blir det tydligare för medborgarna att motionen är knuten till
            en viss kontext eftersom dess inlämningsdatum då knyter motionen
            till en tidpunkt där frågan var aktuell i samhällsdebatten.
          </p>
          <p xml:id="i-L881NqZmw6ijMZEsuV9Shy">
            Systemet med en specifik motionstid inbjuder även till att beskriva
            motionerandet som en form av volymtävling. Vem skriver flest motioner,
            vem skriver längst motioner? Att tillåta att motioner lämnas in
            när som helst under året skulle förmodligen innebära att sakfrågan
            har lättare att nå fram.
          </p>
          <p xml:id="i-MiLEYTzEPrhoQhLMBY4o8M">
            Många som analyserat frågan om formerna för riksdagsledamöters
            motionsrätt har även påpekat att ett avskaffande av allmänna motionstiden
            förmodligen innebär att antalet motioner skulle minska. Den stora
            motionsvolymen anses ibland vara ett problem, vilket naturligtvis
            kan ifrågasättas ur ett demokratiperspektiv. Om det är en fördel
            eller en nackdel om det totala antalet motioner skulle förändras
            med en helt fri motionsrätt är kanske en mindre viktig aspekt
            än möjligheten att de motioner som lämnas in skulle kunna bli
            både mer aktuella och bättre genomarbetade.
          </p>
          <p xml:id="i-VCVLqY9pjgb79SGHTj92HE">
            Vilka motiv kan man då hitta som orsak till att inte öppna upp
            för en fri motionsrätt? Det enda motiv som framförts är egentligen
            oron för svårigheterna att strukturera utskottsarbetet med i första
            hand betänkandeplaneringen. Varför det skulle vara ett problem
            är dock svårt att förstå. Tror man att ledamöter i stället för
            att skriva följdmotioner på regeringens proppar skulle välja att
            skriva motioner i samma ämne så snart riksdagen beslutat något?
          </p>
          <p xml:id="i-TRrkiRwpnJ2TYPD79XnEUX">
            Varför skulle det vara ett problem om det varje vecka under en
            mandatperiod lämnas in motioner i samma eller vitt skilda frågor
            från olika ledamöter? Utskotten har ju en viss planering så det
            borde inte vara någon svårighet att exempelvis ett antal veckor
            före det att utskottet avser påbörja behandlingen av en viss fråga
            lägga ut information om det så att ledamöter som vill skriva men
            som inte gjort det får en viss tid på sig att komma in med sitt
            unika förslag. De flesta frågor återkommer med en viss regelbundenhet
            redan idag så i praktiken blir det ingen skillnad för den ledamot
            som inte kommer till skott vid rätt tillfälle. Den som är alert
            får emellertid möjlighet att lägga in ett väldigt aktuellt förslag
            till skillnad från med dagens modell.
          </p>
          <p xml:id="i-5jxawwtFUmDADmRtGkRFVc">
            En sådan modell skulle även minska den frustration som jag tror
            att många riksdagsledamöter upplevt i utskottsarbetet när man
            egentligen skulle kunna finna en bred kompromiss men ingen har
            skrivit om just det i tid varför just den lösning som vid behandlingstillfället
            har mognat fram som den bästa lösningen inte existerar som ett
            beslutsalternativ.
          </p>
          <p xml:id="i-Vqw7Qgrif7KyGjFAstcRg9">
            Regeln att alla motioner skall behandlas inom mandatperioden
            kan bytas ut mot en regel om att inlämnade motioner skall behandlas
            inom ett visst antal år. Det kan inte vara något demokratiskt
            problem om en ledamot inte längre är ledamot när hens förslag
            behandlas eftersom alla tillhör något parti. Den ledamot som lämnat
            riksdagen kan då i stället njuta av alla andra ledamöters försök
            att tala för eller emot det egna förslaget. En sådan regel har
            både för- och nackdelar, men löser det som jag uppfattat som det
            främsta hindret för en ständig motionsrätt.
          </p>
          <p xml:id="i-8Q6oj2BbGbpXntvgQ4KnmN">
            Att medborgarna numera har utökade möjligheter att lämna så kallade
            medborgarförslag i landets kommuner anser jag är ett ytterligare
            motiv för att inte behålla begränsningarna i initiativrätten för
            riksdagsledamöter. Någon motsvarande begränsning finns inte i
            kommunallagen för ledamöter i landsting och primärkommuner. Självklart
            skall man vara försiktig med förändringar av det här slaget men
            frågan har nu väckts under flera årtionden så snart borde tiden
            vara mogen för att släppa kreativiteten lös hela året även hos
            riksdagens ledamöter.
          </p>
          <head type="h1" xml:id="i-VZgGgFEmN6pSoY5T3is2hU">
            Förslag till beslut
          </head>
          <p xml:id="i-CHnjh9oqi3oYMHTJdGane2">
            Riksdagen bör enligt min mening se över sina egna självpåtagna
            inskränkningar i fråga om ledamöters motionsrätt. Ständig motionsrätt
            bör införas snarast möjligt. Konsekvenserna av en sådan förändring
            bör sedan Riksdagsförvaltningen och utskottskanslierna löpande
            hantera med målet att förenkla och snabba upp hanteringen. Någon
            princip för hur aktuella motioner skall kunna behandlas utan att
            invänta regeringsförslag som ibland drar ut på tiden bör även
            övervägas. Rätten att få en motion behandlad inom den mandatperiod
            där den lagts bör bytas ut mot en rätt att motionen behandlas
            inom ett visst antal år. Riksdagen bör med dessa enkla principer
            snarast kunna ändra motionsrätten för ledamöter så som föreslås
            i motionen.
          </p>
          <p xml:id="i-4CKkMXvb2NpA11sJxcogDL">
            Beslut i denna fråga behöver inte beredas av regeringen med en
            proposition som underlag för beslut utan frågan bör helt och hållet
            hanteras inom riksdagen. Riksdagen skall självklart inte höra
            regeringen när det gäller frågan om våra egna arbetsformer, bland
            annat för att markera att regeringen faktiskt är underställd riksdagen.
          </p>
        </div>
        <div type="motSignatures">
          <list>
            <item xml:id="i-FGCXBeSsbsgRvUggV17fKh">
              Jan Lindholm (MP)
            </item>
            <item xml:id="i-ESsFNW28BkXWGuqr3vQLFK">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
