<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00426">
  <teiHeader>
    <fileDesc>
      <titleStmt>
        <title>Kampen mot dopning</title>
        <author corresp="i-D5W4KMbqzfAEfRXajZLt7z i-DKVEwjAedaaDyvZjYRUhUM">av Lars Lilja och Britta Rådström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kampen mot dopning</title>
          <idno type="rdwebb">GV02So426</idno>
          <rs type="number">So426</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So426/text</ref>
          <ref type="dokument_url_html">http://data.riksdagen.se/dokument/GV02So426</ref>
          <ref type="dokumentstatus_url_xml">http://data.riksdagen.se/dokumentstatus/GV02So426</ref>
          <ref type="doc">http://data.riksdagen.se/fil/DEFF7D2D-A04E-48BE-A848-048D5A8AED9F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QwbZYgK5xYt65CMGJt1hbK" type="signed"/>
        <correspContext corresp="i-QwbZYgK5xYt65CMGJt1hbK">
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-DKVEwjAedaaDyvZjYRUhUM"/>
        </correspContext>
        <correspAction xml:id="i-96Bf8hoFFKzFrFaBJbk7aE" type="referral">
          <date when="2007-10-16"/>
        </correspAction>
        <correspAction xml:id="i-9TaczxExVrVudfkpcUasR5" type="dismissal">
          <date when="2007-10-16"/>
        </correspAction>
        <correspAction xml:id="i-M116RnLdbXXYZ8V9Lr5Qqp" type="numbering">
          <date when="2007-10-05"/>
        </correspAction>
        <correspAction xml:id="i-EnqcjgZg3U5tG5trX1wB8t" type="submission">
          <date when="2007-10-04"/>
        </correspAction>
        <correspAction xml:id="i-HzqnasSFPFK6mwwh2o7pa8" type="transfer">
          <date when="2007-10-01"/>
        </correspAction>
        <correspAction xml:id="i-YG59q8NsVJRQuvukG3SXUH" type="assigned"/>
        <correspContext corresp="i-YG59q8NsVJRQuvukG3SXUH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ki5jojZjxbejqiBCHLiKxq" type="motBody">
        <div xml:id="i-XBk7EivPk5fp8SNHir8eLt" type="motProposal" subtype="förslag">
          <head xml:id="i-Rez9agyw68qRSRewxrTDg9">
            Förslag till riksdagsbeslut
          </head>
          <list xml:id="i-4n1MZkwaCvXY5LzVY9YyiN" style="ol">
            <item xml:id="i-A1Z8KYugRGHFwBbCbynAdq">
              Riksdagen tillkännager för regeringen som sin mening vad som
              anförs i motionen om att idrottsrörelsen ska erhålla höjt anslag
              för att ytterligare kunna intensifiera sitt arbete mot dopning
              inom idrotten och att antalet tester måste fortsätta att öka även
              på nivåer under eliten. 1
            </item>
            <item xml:id="i-M81Q6feHanL17fMVjzfvf6">
              Riksdagen tillkännager för regeringen som sin mening vad som
              anförs i motionen om att straffen för dopningsbrott ska höjas
              och att dopningsbrott ska likställas med narkotikabrott.
            </item>
            <item xml:id="i-9JWyASy5vmbC5ppP4wFGa2">
              Riksdagen tillkännager för regeringen som sin mening vad som
              anförs i motionen om att lagstiftningen måste ändras så att det
              blir möjligt för gymägare att i kontrakt med sina kunder/medlemmar
              avtala om att kunden/medlemmen är beredd att på uppmaning lämna
              urinprov för dopningstest.
            </item>
            <item xml:id="i-5XCwTn5NfBoeySJVET9WD5">
              Riksdagen tillkännager för regeringen som sin mening vad som
              anförs i motionen om att Socialstyrelsen ska få i uppdrag att
              utarbeta riktlinjer för vård av personer som missbrukar dopningspreparat
              samt att den typen av missbrukarvård bör tillföras ytterligare
              resurser.
            </item>
            <item xml:id="i-XqE1tVm1anYhCHsAzfKFdU">
              Riksdagen tillkännager för regeringen som sin mening vad som
              anförs i motionen om att Livsmedelsverket ska få i uppdrag att
              utreda hur säkerhet kan skapas om innehållet i kosttillskott som
              säljs på den svenska marknaden. 2
            </item>
          </list>
          <p xml:id="i-H7SjvqAPX8eafX3DtaKMm6">
            1 Yrkande 1 hänvisat till KrU.
          </p>
          <p xml:id="i-PEmuh7KTigk2xj5s6mGZyB">
            2 Yrkande 5 hänvisat till MJU.
          </p>
        </div>
        <div xml:id="i-Q21LRfoXusbfwnwvFoJwZc" type="motContent">
          <head xml:id="i-99QjLo3ZNtUvBZs3Xd69ug" type="h1">
            Motivering
          </head>
          <p xml:id="i-Sftrqnq8dpPn4xXCGk2UVb">
            Riksdagen har antagit elva mål för folkhälsopolitiken. Det elfte
            målet inkluderar ett samhälle fritt från dopning. Dopning för
            ofta tankarna till elitidrott. Svensk idrott har under många år
            bedrivit ett framgångsrikt arbete mot dopning framför allt i Sverige
            men även internationellt. Idrotten genomför cirka 3 500 oanmälda
            dopningstester på sina aktiva per år. Mycket få svenska idrottare
            har fällts för dopning de senaste åren och knappast någon elitidrottare.
          </p>
          <p xml:id="i-RYFqUj6EWRR9SGq3ecWapu">
            Tillhör man eliten får man räkna med dessa tester i samband med
            träning och tävling många gånger per år. De svenska idrottsutövare
            som tillhör den yppersta eliten måste ständigt informera RF:s
            dopningskommission var de befinner sig i Sverige och världen så
            att kontrollanterna skall kunna slå till när och var som helst.
            I Sverige finns en lag om förbud mot vissa dopningsmedel. Den
            lagen omfattar ett betydligt lägre antal preparat än idrottens
            så kallade röda lista som omfattar över 200 preparat.
          </p>
          <p xml:id="i-77b4g6bsAGTmpekckkTD6U">
            Sannolikt är det så att dopning är ett långt större problem utanför
            idrotten. De preparat som i första hand används är anabola androgena
            steroider, förkortat AAS.
          </p>
          <p xml:id="i-8UAvLxqRLji4ShJLP55EZS">
            Dessa preparat används av personer som styrketränar för att få
            en snabb ökning av muskelmassan. Denna träning sker ofta i publika
            miljöer som gym och på både offentligt och privat ägda anläggningar.
          </p>
          <p xml:id="i-C9Y1xv1PXq7keoqbC4pu3V">
            I vissa län bedriver distriktsidrottsförbundet tillsammans med
            exempelvis landstinget, polisen, tullen, berörda kommuner och
            gymmen samarbetsprojekt för att motverka användandet av dopningsmedel.
            Enligt nuvarande lagstiftning finns ingen möjlighet att avkräva
            ett dopningstest av en person som tränar på ett gym om denna person
            inte är medlem i en förening som är ansluten till Riksidrottsförbundet.
            Detta gör att arbetet för att förhindra dopningsmissbruk i gymmiljöer
            kraftigt försvåras.
          </p>
          <p xml:id="i-KRHzjDURwomDRcCuWGJV8B">
            Biverkningarna av AAS är allvarliga. Forskningsläget är inte
            helt klart, men mycket tyder på psykiska bieffekter som depression
            men framför allt okontrollerat humör och aggressivitet. Flera
            av de senaste årens uppmärksammade övervåldsbrott där gärningsmannen
            varit besinningslös i sitt våldsutövande har begåtts av personer
            som använt AAS.
          </p>
          <p xml:id="i-6RsYcxFc2CMVp4gorXBmyR">
            I många fall med våld mot kvinnor finns missbruk av AAS i bakgrunden.
            Flickvänner till AAS-missbrukare har vittnat om rädslan för pojkvännens
            humörsvängningar och våldsbenägenhet.
          </p>
          <p xml:id="i-Hmx48LSpX5GkBwzuY6SgYK">
            AAS används också av våldsbenägna brottslingar och inom olika
            maktgrupper som till exempel kriminella mc-gäng och nazistiska
            grupperingar. Även i fängelsemiljöer förkommer missbruk av dopningspreparat
            likaväl som narkotika.
          </p>
          <p xml:id="i-4oiWUgf5VUoBL9qGph6k3J">
            Tillgången till AAS är i likhet med narkotika stor. Under de
            senaste fem åren har tillgången på den illegala marknaden stadigt
            ökat. Medlen är lätta att få tag på genom Internet. Förutom Internethandeln
            förekommer en omfattande smuggling. Handeln bedöms av polisen
            ha stora ekonomiska förtjänster, innebära ganska liten risk för
            upptäckt och ge förhållandevis låga straff i händelse av lagföring.
            Smugglingen sker trots det ofta i samband med narkotikasmuggling.
            Enligt polisen anträffas narkotika vid vart tredje beslag av AAS.
          </p>
          <p xml:id="i-BABGgpAvM11SukyrLTHeAm">
            Problemen och riskerna med missbruk av AAS är underskattade och
            väl att jämföra med narkotikaproblematiken. Dopningsbrott bör
            därför jämställas med narkotikabrott. Minimistraffet för grovt
            dopningsbrott borde vara minst två års fängelse. Det gör att polisen
            kan bekämpa den typen av brottslighet på ett effektivare sätt
            genom till exempel så kallad teknikspaning. Det blir lättare att
            få tillstånd för husrannsakan, och möjligtvis leder det även till
            en högre prioritering av bekämpningen.
          </p>
          <p xml:id="i-94y1iWfn5UZ7u8jJrD9eVn">
            För personer som är beroende av narkotika finns idag vedertagna
            behandlingsmetoder. Socialstyrelsen har där ett ansvar att ta
            fram riktlinjer och utveckla missbrukarvården. En person som vill
            ha hjälp att komma ur sitt missbruk av dopningspreparat har ytterst
            små chanser att få vård.
          </p>
          <p xml:id="i-112aTCKUGBUhU3b8vjxFpk">
            Kunskapen inom primärvården och även inom missbrukarvården är
            bristfällig. Dopningsjouren gör ett bra arbete, men deras uppdrag
            är i första hand information och kunskapsinsamling. Maria Beroendecentrum
            i Stockholm har några få platser på en försöksmottagning. Dessutom
            finns en liten enhet i Örebro och en i Göteborg som arbetar med
            en helhetssyn på dopningsproblematiken.
          </p>
          <p xml:id="i-5GG83TG1zPujjnhcqmW5V4">
            Ett annat problem som uppmärksammats på senare år är så kallade
            kosttillskott som innehåller förbjudna substanser utan att det
            anges på innehållsförteckningen. Det innebär att personer som
            i god tro ätit dessa i och för sig onödiga kosttillskott kan testa
            positivt i en dopningskontroll och bli avstängd från idrottsutövande
            i upp till två år.
          </p>
        </div>
        <div xml:id="i-7uRucKb11UPbBeHbTHxCJW" type="signatureBlock">
          <list xml:id="i-7jFFJ5VV9h9gb25JzWUqYQ">
            <item xml:id="i-UEdBxL9HFzr6k463QtADgZ" who="i-D5W4KMbqzfAEfRXajZLt7z" type="signature">
              Lars Lilja (s)
            </item>
            <item xml:id="i-4iCLSUoaTEgjE3ti3WY8oZ" who="i-DKVEwjAedaaDyvZjYRUhUM" type="signature">
              Britta Rådström (s)
            </item>
          </list>
        </div>
      </div>
    </body>
  </text>
</TEI>
