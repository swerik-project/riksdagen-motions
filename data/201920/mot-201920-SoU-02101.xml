<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02101">
  <teiHeader>
    <fileDesc>
      <titleStmt>
        <title>Rätt vård vid posttraumatiskt stressyndrom (PTSD)</title>
        <author corresp="i-QSX9zrsXUKYskRHm3FRBJN">av Sultan Kayhan (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2101 av Sultan Kayhan (S)</title>
          <idno type="rdwebb">H7022101</idno>
          <rs type="number">2101</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022101/text</ref>
          <ref type="dokument_url_html">http://data.riksdagen.se/dokument/H7022101</ref>
          <ref type="dokumentstatus_url_xml">http://data.riksdagen.se/dokumentstatus/H7022101</ref>
          <ref type="docx">http://data.riksdagen.se/fil/AB6D02C9-AE2E-44C3-A822-C24855BC1C53</ref>
          <ref type="pdf">http://data.riksdagen.se/fil/A5BBAC58-B59A-4399-90DA-CC5676BFDFA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QSX9zrsXUKYskRHm3FRBJN</idno>
            <name>Sultan Kayhan</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RPSM5m3QK29dN9vMhme64" type="signed"/>
        <correspContext corresp="i-RPSM5m3QK29dN9vMhme64">
          <note type="signatory" corresp="i-QSX9zrsXUKYskRHm3FRBJN"/>
        </correspContext>
        <correspAction type="submitted" xml:id="i-LXhcQ1ZAUhs5iXjmNP4yrX">
          <date when="2019-10-02"/>
          <time when="16:58:57"/>
        </correspAction>
        <correspAction type="reviewed" xml:id="i-FW5hRhdSFPDqUC9kiYV7e7">
          <date when="2019-10-02"/>
          <time when="17:29:52"/>
        </correspAction>
        <correspAction type="referred" xml:id="i-SRNmUyNmMPq1tjHqapV4zW">
          <date when="2019-10-11"/>
        </correspAction>
        <correspAction type="assigned" xml:id="i-DZWBVLiMLcuRmhz1nYCTEe">
          <date when="2020-06-10"/>
          <time when="16:48:32"/>
        </correspAction>
        <correspContext corresp="i-DZWBVLiMLcuRmhz1nYCTEe">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-LoFfVBbYW7BFp3QENebCCc"/>
        <correspContext corresp="i-LoFfVBbYW7BFp3QENebCCc">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GLiFPaGiQ46u78SwuJyqiN"/>
        <correspContext corresp="i-GLiFPaGiQ46u78SwuJyqiN">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2101 av Sultan Kayhan (S) Rätt vård vid posttraumatiskt stressyndrom (PTSD)</div>
      </div>
      <div type="motBody">
        <div type="motProposal" subtype="förslag">
          <head xml:id="i-AsLyD9pft91DUPseRaAm3r">
            Förslag till riksdagsbeslut
          </head>
          <list style="ol">
            <item xml:id="i-JVABHGd1Ht4RTnUy9wDMYw">
              Riksdagen ställer sig bakom det som anförs i motionen om behovet
              av ett nationellt kunskapscentrum för PTSD och tillkännager detta
              för regeringen.
            </item>
            <item xml:id="i-EoV8j6GFBNgdKLaErFgT4i">
              Riksdagen ställer sig bakom det som anförs i motionen om en översyn
              för att alla med PTSD ska få rätt vård i rätt tid och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Y2saqrjr1kAJBjdXcYVHT2">
            Motivering
          </head>
          <p xml:id="i-Ws53UWBi4FhNTkfzVTnn7R">
            Psykiatrins kvalitet har aldrig varit bättre än idag. Trots det
            får många med post­traumatiskt stressyndrom (PTSD) inte rätt vård
            i rätt tid. Det är ett tydligt eftersatt område där riktade satsningar
            behövs både för att identifiera och behandla PTSD-patienter på
            alla vårdnivåer.
          </p>
          <p xml:id="i-S7CkreuSxqifE25KdjEHcy">
            Den som har utvecklat PTSD har varit med om en eller flera allvarliga
            traumatiska händelser, som exempelvis flykt, krig, sexuella övergrepp,
            misshandel, naturkatastrofer eller olyckor. Majoriteten av de
            drabbade kommer att läka naturligt efter händelsen men en ansenlig
            del av de drabbade kommer att utveckla PTSD. Uppskattningsvis
            sex procent av Sveriges befolkning – med andra ord omkring 600
            000 människor – har PTSD.
          </p>
          <p xml:id="i-RrrVAuanq1P427VuScsyiF">
            PTSD kännetecknas av symtom som besvärande återkommande minnesbilder
            av händelsen, flashbacks, och undvikanden av allt som påminner
            om traumat (t.ex. platser, människor, samtalsämnen), negativa
            förändringar i sättet man ser på sig själv och världen och en
            förhöjd vaksamhet. Håglöshet, oro, ångest, mardrömmar, sömn­svårigheter,
            skuldkänslor, katastroftankar, koncentrationssvårigheter och lättirritabilitet
            är andra vanliga symtom.
          </p>
          <p xml:id="i-XDbVHNeLCA7PBuFjAAx92e">
            Endast en bråkdel av patienterna med PTSD upptäcks av vården.
            I en studie fann man att av 115 personer som hade kontakt med
            psykiatrin under ett år hade ingen fått en PTSD-diagnos, fastän
            20–30 procent hade tydliga besvär när man gjorde en riktad diagnostisk
            intervju för PTSD-symptom. Genomsnittstiden från trauma till behandling
            för PTSD uppskattas vara 10–12 år. Kunskapen om PTSD är generellt
            låg i samhället och fördomarna många, vilket gör att många med
            PTSD kommer att söka hjälp för annat än sina traumareaktioner.
          </p>
          <p xml:id="i-Age8MB1y5qWnHpvKcdhho">
            Trots att det finns effektiva och evidensbaserade behandlingsmetoder
            är PTSD ett tydligt underbehandlat tillstånd. En inventering visade
            att endast hälften av landstingen i Sverige hade tillgång till
            traumafokuserad kognitiv beteendeterapi med exponering som är
            förstahandsval för behandling av PTSD. Ett annat problem är att
            utbildade behandlare i låg utsträckning (mindre än 20 procent)
            använder sig av metoden i sitt kliniska arbete. Det innebär stort
            lidande för individen och kostnader på flera miljarder för samhället
            i form av bl.a. sjukvårdskostnader, sjukskrivningar och arbetslöshet.
          </p>
          <p xml:id="i-XgckXbRMQKCW8SynBmuoLK">
            När en person med PTSD går obehandlad i många år är risken större
            för sam­sjuklighet med både psykiatriska och somatiska sjukdomar
            som exempelvis depression, ångest, utmattning, alkoholmissbruk,
            hjärt- och kärlsjukdomar, stroke, diabetes och mag- och tarmsjukdomar.
            Ungefär hälften av dem som söker hjälp för beroendesjukdom har
            PTSD i grunden. Traumareaktioner ligger också bakom många självmord.
          </p>
          <p xml:id="i-6ND4s6JGqfvoV8ZmTzVNbg">
            Barn är en särskild riskgrupp eftersom traumaexponering i barndomen
            är en allvarlig riskfaktor för psykisk och fysisk ohälsa genom
            hela livet. Det är också svårare att upp­täcka trauma hos barn.
            Därför är det viktigt att vuxna i skolan och socialtjänsten har
            kompetens att upptäcka och ge stöd vid trauma.
          </p>
          <p xml:id="i-DQrQcYyRks8Ng9YgGzcpkV">
            Det finns flera faktorer som gör att den här patientgruppen hamnar
            mellan stolarna. Primärvården förväntas vara första linjens psykiatri,
            men de har svårt att upptäcka och behandla PTSD. De vill ofta
            remittera PTSD-patienter till psykiatrin, där köerna är alldeles
            för långa och tillgången till rekommenderade behandlingsmetoder
            låg. Problemet hos primärvården kan bero på flera saker: avsaknad
            av rutiner för att screena för PTSD och tidsbrist för att göra
            goda bedömningar. PTSD ses också ofta som särskilt svårt att hantera.
            Ofta döljs PTSD av andra besvär på grund av samsjuklighet. Dessutom
            är ett av symptomen på PTSD att den drabbade undviker att prata
            om traumat. Det blir mycket svårare att upptäcka PTSD när både
            den som är drabbad undviker att berätta och den som förväntas
            behandla inte frågar om traumat.
          </p>
          <p xml:id="i-7G4Hj2x8TXtefEWv6RyQnP">
            Personer med hög symtombelastning och samsjukligheter i sin PTSD
            kan behöva remitteras till en psykiatrienhet som är specialiserad
            på PTSD. De få som finns idag gör ett väldigt viktigt arbete,
            men räcker inte till. Det är inte heller tillräckligt många psykologer
            och behandlare som har utbildats i att behandla PTSD. Den kunskap
            som finns om PTSD är spridd inom olika nischade verksamheter,
            men en del kunskap saknas och behöver genereras. Amerikanska studier
            visar att PTSD är associerat med ökad våldsbenägenhet, något av
            flera områden som vi kan behöva titta på även i Sverige.
          </p>
          <p xml:id="i-2cbjWvVL6R8Q3acBeqm8Qf">
            Riktade satsningar för att personer som lider av PTSD ska få
            rätt vård i rätt tid, kan bidra till att minska lidandet och hjälpa
            de drabbade att fungera i skolan, på jobbet, i nära relationer
            och i samhället generellt. Mycket av ansvaret ligger på kommuner
            och landsting, men genom att skapa förutsättningar som samlar
            ihop, förenklar och ökar incitamenten kan behandling av PTSD tillgängliggöras
            för alla med behov oavsett var i landet man bor.
          </p>
          <head type="h2" xml:id="i-SbfJmYsZDK1Ya9sVmMbBwi">
            Ett nationellt kunskapscentrum för trauma och PTSD
          </head>
          <p xml:id="i-SgzgYyuDgfMAfLN4Ct5omq">
            Det saknas ett generellt samlande kunskapsställe för trauma och
            PTSD. Ett nationellt kunskapscentrum kan få ett brett uppdrag
            att samla in den kunskap som finns, generera kunskap som saknas
            och sedan sprida kunskapen. Med ett helhetsgrepp kan det skapas
            bättre förutsättningar för både bättre screening, bedömning och
            behandling och i nästa steg även ett förebyggande arbete för att
            trauman inte ska övergå till PTSD.
          </p>
          <p xml:id="i-Vj8mh14MaKA9A7VeWwtR5U">
            Kunskap måste överföras till behandling. Primärvården har huvudansvaret
            för behandling, men kan behöva hjälp med exempelvis handledning,
            omvärldsbevakning och liknande. Ett nationellt kunskapscentrum
            kan få i uppdrag att understödja arbetet i primärvården.
          </p>
          <p xml:id="i-XWF3A1buze8NHXbtSorrw8">
            Eftersom många som har PTSD inte vet om det behövs ett kunskapslyft
            i samhället så att fler känner igen sina symptom och därmed får
            större möjlighet att söka rätt hjälp. Inrättande av ett nationellt
            kunskapscentrum kan även väcka intresse inom sjukvård, forskning
            och andra delar av samhället att arbeta med PTSD.
          </p>
          <head type="h2" xml:id="i-X7b7w6BV9Gjxs5poYBgLq2">
            Fler riktade satsningar för rätt vård
          </head>
          <p xml:id="i-G4X63BnFebKpBAR1Jvkwd">
            Primärvården har en nyckelroll i att upptäcka PTSD och se till
            att patienter får rätt vård i rätt tid. Detta behöver säkras genom
            att öka incitamenten och stödet för landstingen. Ett kvalitetsregister
            för PTSD i syfte att följa upp arbetet kan också övervägas.
          </p>
          <p xml:id="i-T715kS6BobyQFNEdzC3Am1">
            I dagsläget är väntetiderna på de väldigt få specialiserade traumaenheterna
            alldeles för långa. Därför bör behovet av fler specialistavdelningar
            som behandlar PTSD ses över. Goda exempel som kan finnas i enskilda
            regioner, ideella organisationer eller andra organisationer kan
            utgöra bas för vidare arbete. Ett gott initiativ för att öka tillgången
            till vård för PTSD-patienter finns t.ex. inom Region Stockholm,
            där ett vårdprogram för PTSD lanserats.
          </p>
          <p xml:id="i-JoSfjMxLMsPk2vu3L7NU5X">
            Det kommer sannolikt alltid att finnas problem med långa avstånd
            till rätt vård i vårt avlånga land. För att hela landet ska kunna
            få jämlik, säker och evidensbaserad vård, kan behandling av PTSD
            tillgängliggöras ytterligare genom digitalisering. Ett lyckat
            exempel på detta är digitaliseringen av OCD-behandling som tillgängliggörs
            i hela landet från Karolinska i Huddinge. Digitalisering kan även
            förenkla för grupper som är svårare att nå, bl.a. barn och unga.
          </p>
          <p xml:id="i-r1CQ8JUbtScYnFk13FEvH">
            Genom att erbjuda utbildning kan myterna bemötas och kompetensen
            att upptäcka, bemöta och behandla PTSD öka. Psykologer, läkare
            och annan vårdpersonal behöver få utbildning i trauma och PTSD.
            Genom att även inkludera trauma och PTSD i relevanta högskoleutbildningar
            kan skolor, fritidsverksamhet, socialtjänsten och vissa myndigheter
            bli mycket bättre på att upptäcka och ge stöd. Även på arbetsplatser
            där risk för trauma är större, exempelvis polisen och försvaret,
            kan det finnas behov av kompetensökning inom området.
          </p>
        </div>
        <div type="motSignatures">
          <list>
            <item xml:id="i-qryP1MnS7GtLnNpdFdemp">
              Sultan Kayhan (S)
            </item>
          </list>
        </div>
      </div>
    </body>
  </text>
</TEI>
