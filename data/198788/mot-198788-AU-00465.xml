<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-AU-00465">
  <teiHeader>
    <fileDesc>
      <titleStmt>
        <title>om regionalpolitiken</title>
        <author corresp="r-0 i-WCrN5vpCNm6z9SvfXfby4e">av Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiken</title>
          <idno type="rdwebb">GB02A465</idno>
          <rs type="number">A465</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GB02A465/text</ref>
          <ref type="dokument_url_html">http://data.riksdagen.se/dokument/GB02A465</ref>
          <ref type="dokumentstatus_url_xml">http://data.riksdagen.se/dokumentstatus/GB02A465</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-69oLjedA2najhP1dXyQ4ix" type="signed"/>
        <correspContext corresp="i-69oLjedA2najhP1dXyQ4ix">
          <note type="signatory" corresp="r-0"/>
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-4WYPjpR9G264pEQEA1rPnH" type="submission">
          <date when="1988-01-26"/>
        </correspAction>
        <correspAction xml:id="i-VbLLivgpdy3jm9pwxEA6tQ" type="dismissal">
          <date when="1988-02-01"/>
        </correspAction>
        <correspAction xml:id="i-EYH31oq7zZDhUWWnt57mwH" type="referral">
          <date when="1988-02-02"/>
        </correspAction>
        <correspAction xml:id="i-AdtzRVQ5YFrTh4jpDkbvjB" type="assigned">
          <date when="2014-11-19"/>
          <time when="17:10:50"/>
        </correspAction>
        <correspContext corresp="i-AdtzRVQ5YFrTh4jpDkbvjB">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_a_465/mot_198788_a_465-001.pdf"/>
      <div xml:id="i-QAkQDT2RvLrzX4gxJyro4g" type="motHeader">
        <div xml:id="i-4e1yPx7PwnBsm72NNWMpni" type="motTitle"/>
        <div xml:id="i-CYdcz1UX5YGjX688iaAn31" type="motSubmissionInfo"/>
      </div>
      <div xml:id="i-LQfLpcR4ZJVcGNRxBcdMdN" type="motBody">
        <div xml:id="i-UZEugTrWbi5TMkee9cTnmX">
          <p xml:id="i-SKPk4VeSHAi7ZC1wde8p8T">
            Motion till riksdagen 1987/88:A465
          </p>
          <p xml:id="i-L5e5VyN96TCh4hWuRKkmwG">
            av Alf Svensson (c) om regionalpolitiken
          </p>
          <p xml:id="i-Scg6ji8UYTfw2BVoTXbCTh">
            Sammanfattning
          </p>
          <p xml:id="i-WeDhX5WM3f13BRp6SjtyaH">
            En effektiv regionalpolitik förutsätter både en satsning på nya
            generella metoder och ökade satsningar på selektiva åtgärder.
            Sänkning av socialavgif- terna i stödområdena, differentiering
            av bensinskatten, ”återbäring” på elskatten till de vattenkraftsproducerande
            länen och ökad satsning på småföretagsamheten förespråkas i motionen.
            En decentralisering av offent- lig verksamhet och satsning på
            de regionala högskolorna är också viktiga delar av en fungerande
            regionalpolitik. Dessutom yrkas på en förstärkning av de s.k.
            länsanslagen. Kristdemokraterna anser vidare att kommunerna borde
            utarbeta kommunala aktivitetsprogram. Dessa program skall innehål-
            la en kartläggning av kommunens resurser och förutsättningar.
            Utifrån den geografiska och kulturella miljön samt näringslivsstrukturen
            skall program utarbetas kring vad kommunen skulle vilja utveckla.
            Det kan gälla inom områden som utbildning, näringsliv, offentlig
            verksamhet, turism, fritid etc. Vikten av goda telekommunikationer
            för datatrafik samt enhetstaxa för datakommunikationstjänster
            betonas i motionen. Kds kräver också att televerket och andra
            statliga verk skall underordnas de regionalpolitiska målen. En
            jordbrukspolitik som underlättar för små brukningsenheter skulle
            bidra till en bättre regional balans. En förutsättning för att
            skapa och bibehålla arbetstillfällen är goda och moderna kommunikationer.
            På grund av den omfattande utflyttning som glesbygd och industrikommu-
            ner drabbats av under lång tid krävs nu inte enbart att utflyttningen
            stoppas. Inflyttning till avflyttningsbygder måste stimuleras.
            En rad förslag föreslås i detta syfte. Kds anser också att riksdagen
            skall fastställa mål som riktmärke för vilket befolkningstal som
            anses vara nödvändigt för att regional balans skall uppnås.
          </p>
          <p xml:id="i-TPdWKEvu4srJXZjN2QK438">
            Flyttlassen rullar
          </p>
          <p xml:id="i-BkbasztSkzTm3KSu8CWmbs">
            Den stora folkomflyttning som pågått i vårt land under årtionden
            har skapat utomordentligt stora regionalpolitiska problem. Den
            stora flyttlassvågen som inleddes på 1950-talet accelererade under
            1960-talet. Resultatet blev övergivna gårdar, sned befolkningssammansättning
            och minskat underlag för kommersiell och offentlig service. Dessutom
            har vi under 1970- och
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-002.pdf"/>
          <p xml:id="i-3b39r2ZwFSt3qUN9nU9fqY">
            1980-talen skördat sociala problem av den koncentrationspolitik
            som fördes. Efter att 1960-talsvågen ebbat ut i mitten av 1970-talet
            har flyttlassen åter börjat rulla i en allt snabbare takt från
            glesbygdsområden, bruksorter och gamla industrikommuner mot storstadsområden.
            Det är främst Stockholm/ Uppsala, men också regioner som Linköping,
            Göteborg, Lund/Malmö och Umeå som tagit emot flyttlassen. SCB,
            statistiska centralbyrån, visar att under åren 1983 till 1986
            har skogslänen minskat med 21 630 personer. I sydöstra Sverige,
            Blekinge och Kalmar län har befolkningen minskat med 5 098 personer
            och i de s.k. Bergslagskommunerna har befolkningsmängden sjunkit
            med 18 230 perso- ner. Under samma tidsperiod har Stockholms län
            ökat med 48 733 personer! Under 1987 fortsatte Stockholm att växa
            med 12 658 personer. En viss minskning av inflyttningen från övriga
            delar av Sverige kan noteras jämfört med 1986. Bostadsbristen
            är troligen en avgörande förklaring till detta. Malmö kommun har
            under perioden 1983 till 1986 ökat med 8 727 personer och Göteborgs
            och Bohus län har ökat med 11 618 personer. Under 1950- och 1960-talen
            var det i första hand glesbygdskommunerna som drabbades av utflyttningen.
            I viss mån fortsätter denna utveckling, inte minst från ytterområden
            till kommunens tätort och till länets centralort. Situationen
            är dock så allvarlig att även en mindre utflyttning från byar
            och mindre samhällen får katastrofala följder på underlaget för
            offentlig service och kommersiell verksamhet. Den stora flyttlassvågen
            de senare åren har dock gått från industrikommuner till storstadsregionerna.
            Statsrådsberedningens framtidsgrupp uttryckte framtidsutsikterna
            för en tid sedan för olika regioner på följande sätt: ”Den samlade
            bilden av 90-talets ekonomiska geografi är rätt entydig. Stockholm—Uppsala-området,
            Väst- sverige mellan Göteborg och Lund, Linköping, Umeå och sannolikt
            också Luleå har mycket goda möjligheter att skapa en positiv utveckling.
            Jämfört med 60-talet är det nya att traditionella industriområden
            nu har en negativ utveckling. Industriorter och mellanstora städer
            — särskilt i Bergslagen och sydöstra Sverige — kan få betydande
            problem, medan glesbygdskommunerna fortfarande har ett mindre
            inflyttningsöverskott.” ”Det som på 60-talet huvudsakligen var
            glesbygds- och inre Norrlandspro- blem ser nu ut att kunna bli
            de medelstora städernas och "halva Sveriges” problem. En annan
            viktig skillnad är att de inomregionala problemen nu har fått
            en ökad betydelse.” Förutom den katastrof denna utveckling innebär
            för utflyttningsbygderna skapas stora problem i storstäderna.
            Miljöförstörelse, trängsel, bostadsbrist och sociala problem drabbar
            Stockholm och andra koncentrationsorter. De kommuner som drabbats
            hårt av utflyttning är kommuner som också har en hög arbetslöshet.
            De tio kommuner som hade högst arbetslöshet 1985 återfinns samtliga
            i de s. k. skogslänen och sju av dessa är Norrbottenskom- muner.
            Av de tio kommuner som hade den längsta arbetslösheten var sju
            Stockholmskommuner. Den samhällsekonomiska utvecklingen tyder
            på ökad regional obalans. Utbildade och initiativrika ungdomar
            lämnar glesbygden och de gamla industrikommunerna eftersom ”framtidsbranscherna”
            koncentreras till uni- versitetsorterna och storstäderna.
          </p>
          <p xml:id="i-DpPg2Ww95E8Fm7SDd3xQpE">
            Mot. 1987/88 A465
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-003.pdf"/>
          <p xml:id="i-5mNw1MzEbvpQjbGuJ1fUuY">
            Trots att den växande datateknologin är mycket lämpad för decentralise-
            ring har näringslivet under senare år snarare ytterligare koncentrerats.
            Utvecklingen visar hur viktigt det är med kunskaps- och teknikspridning
            och med regionalpolitiska styrmedel.
          </p>
          <p xml:id="i-4mUN2cXyh3GdKGksitaiJH">
            Regionalpolitikens mål
          </p>
          <p xml:id="i-M5uj52yNkrRCUu2g8185FP">
            En regionalpolitik byggd på en kristdemokratisk samhällssyn kännetecknas
            av en rättvis fördelning av välfärden i socialt, ekonomiskt och
            kulturellt avseende. Alla människor oavsett var de bor i landet
            skall ha tillgång till arbete, service och en god miljö. Regionalpolitiken
            måste mer än hittills bedömas utifrån dess sociala följder. Samhället
            måste aktivt verka för ett decentraliserat och differentierat
            näringsliv. Därmed minskas riskerna för en ensidig näringslivsstruktur,
            och följden blir mindre känslighet för konjunktursvängningar.
            Målsättningen skall vara att varje kommun blir ett fungerande
            samhälle där människor kan få sina behov tillgodosedda. Ambitionen
            i regionalpoliti- ken får inte stanna vid att försöka bromsa utflyttningen
            från skogslänen, eller bibehålla nuvarande befolkningsstruktur.
            Målet måste vara att stimulera bosättning i glesbygd. Utvecklingen
            har gått så långt att exempelvis skogslänen behöver öka sin befolkning
            med flera 10 000-tals personer för att komma i balans och uppnå
            en rimlig befolkningsstruktur. Bosättning i hela landet krävs
            också ur beredskaps- och försvarssynpunkt. Riksdagen bör därför
            sätta upp befolkningsmål som riktmärke för vilket befolkningsunder-
            lag som anses vara nödvändigt för att regional balans skall uppnås.
            Det är viktigt att regionalpolitiska aspekter läggs på alla politiska
            beslut och på all samhällsplanering. Detta synsätt börjar glädjande
            nog göra sig gällande. I 1988/89 års budgetförslag skriver industriminister
            Thage G Peterson att ”erfarenheterna från senare år visar bl.
            a. på nödvändigheten av att i ökad grad väga in regionalpolitiska
            hänsyn i sektorpolitiken på olika områden ”. De regionalpolitiska
            målen nås genom en kombination av olika åtgärder: utbyggnad av
            samhällsfunktioner, näringslivsinsatser, regionalpo- litiskt stöd,
            väl utbyggda och fungerande kommunikationer och särskilda glesbygdsåtgärder.
            Regeringens regionalpolitik har hittills varit otillräcklig och
            alltför kon- centrerad till selektiva åtgärder. Befolkningsutvecklingen
            och arbetslöshets- situationen i olika regioner av vårt land är
            konkreta uttryck för detta. I ivern att haka på den internationella
            konjunkturuppgång som kom 1982/83 och i strävan att få ned budgetunderskottet
            har regionalpolitiken misskötts. Detta har, förutom utflyttning
            och arbetslöshet, lett till höga kostnader för samhället i form
            av flyttningsbidrag, socialbidrag, arbetsmarknadspolitiska insatser
            och sociala problem. Dessutom har näringslivets koncentration
            till Stockholm och andra ”heta” regioner drivit upp löner och
            hyreskostnader, vilket späder på inflationen. Kds hävdar att en
            effektiv regionalpolitik förutsätter en satsning på både nya generella
            metoder och ökade satsningar på selektiva åtgärder. Ett nytt företagsvänligare
            klimat där speciellt småföretagsamheten ges gynnsamma villkor
            är nödvändigt. Regionalpolitiken måste också inriktas på att bygga
          </p>
          <p xml:id="i-GLGC1yzijU9yuEbvSvB9HZ">
            Mot. 1987/88 A465
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-004.pdf"/>
          <p xml:id="i-GS12JVYdXYSSAREz5Sf1Bm">
            upp attraktiva konkurrenskraftiga och kunskapsrika stödjepunkter
            runt om i landet. Orter som drar till sig företag och kunnande
            som i annat fall skulle stanna i storstäderna eller hamna utomlands.
            Dessa stödjepunkter skall i sin tur bidra till att främja näringslivet
            i regionen genom kunskaps- och teknikspridning. Ett exempel på
            en viktig regionalpolitisk satsning i denna anda var etablerandet
            av universitetet i Umeå. Men om stödjepunkter som Umeå positivt
            skall kunna bidra till näringslivet i regionen omkring krävs ett
            positivt klimat för företagsamhet. Arbetsmarknadssituationen i
            Västerbottens in- land är ett exempel på att kommuner och företag
            inte i tillräcklig omfattning lyckats utnyttja de positiva impulserna
            från universitetet.
          </p>
          <p xml:id="i-QNbExGc81PavAKE9JBD2H">
            En kristdemokratisk regionalpolitik Satsning på småföretagsamhet
          </p>
          <p xml:id="i-NM21cfdHESVo6SLbyxVNNt">
            För att uppnå regional balans är det viktigt att småföretagandet
            får en gynnsam situation. Därför krävs ökat stöd och ökad omtanke
            från samhällets sida i form av byråkratiska förenklingar, skatte-
            och avgiftssänkningar, ökad småföretagarutbildning och en ny ”anda”
            i närings- och regionalpolitiken. Regioner med stor andel småföretag
            har visat sig klara perioder av konjunkturavmattning bättre än
            andra regioner. Det är viktigt att de regionala utvecklingsfondernas
            företagsservice och administration erhåller tillräckliga resurser
            för att kunna stödja och underlätta nyföretagande och småföretagande
            runt om i landet. I en separat motion utvecklas kds syn på småföretagsamheten.
            Ytterligare 10 milj. kr. föreslås utgå till stöd för småföretagens
            exportansträngningar. För att skapa en ny ”anda” i närings- och
            regionalpolitiken krävs att de kollektiva löntagarfonderna avskaffas.
            Därmed kan grunden läggas för ökat politiskt samförstånd och samarbete
            i näringspolitiken. Löntagarfonderna leder till att resurser tas
            från småföretag, genom höjningen av arbetsgivarav- gifterna, och
            investeras i börsnoterade storföretag i koncentrationsområde-
            na. Yrkanden angående löntagarfonderna framförs i separat motion.
          </p>
          <p xml:id="i-LEQkDrKRUANGm82qCLuiQ6">
            Datatekniken
          </p>
          <p xml:id="i-AxC5AE3uPTKkBNWf3DfEWj">
            Under den högkonjunktur vi upplevt de senaste åren har de nya
            arbetstillfäl- lena skapats i storstadsregionerna. Tillväxten
            inom datateknikbranschen har i huvudsak koncentrerats till Stockholmsområdet
            bl. a. beroende på tillgång- en till utbildad arbetskraft och
            goda kommunikationer samt närheten till service och andra företag
            inom näraliggande branscher. Eftersom datatekni- ken går att lokalisera
            till hela landet och inte påverkas av avstånd på samma sätt som
            den tyngre industrin måste en politik bedrivas som möjliggör spridning
            av datateknisk verksamhet. En annan faktor som bidragit till utvecklingen
            är att utbyggnaden av kapaciteten för datakommunikation via telenätet
            koncentrerades till stor- stadsområdena. I arbetsmarknadsutskottets
            betänkande 1986/87:13, s. 30 skriver utskottet:
          </p>
          <p xml:id="i-3gzgpDrNN4ZcT6aG47E3Kc">
            Mot. 1987/88 A465
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-005.pdf"/>
          <p xml:id="i-Nk6qgabmBZawQQrkz9rPcb">
            ”--—- den pågående utbyggnaden av telekommunikationsnäten så
            att också de regionalpolitiskt prioriterade regionerna skall få
            tillgång till överföringssystem på data på samma villkor som landet
            i övrigt.” Denna skrivning pekar på den koncentrationspolitik
            som i praktiken pågått. Först när storstadsregionerna och de överhettade
            områdena fått sitt kan resurser börja föras över till andra regioner.
            Med ett sådant synsätt kommer alltid utflyttningsbygder och glesbygdslän
            i andra hand. Kds har tidigare påtalat vikten av att televerket,
            i det här fallet, underställs regionalpolitiska hänsyn. Samma
            krav måste ställas på övriga statliga verk och myndigheter. Då
            olika former av investeringar genomförs får inte bara ett strikt
            företagsekonomiskt synsätt råda. Allra minst på så viktiga områden
            som ny teknik och grundläggande offentlig service. Kds anser att
            taxorna för teletrafiken måste utjämnas så att de i mindre utsträckning
            påverkas av avstånden än vad fallet är för närvarande. Det är
            därför positivt med den minskning av kostnaderna för telefonsamtal
            på längre avstånd som televerket genomfört. Det är dock märkligt
            att denna regionalpolitiskt positiva förändring kommit till stånd
            först då konkurrenssi- tuationen förändrats på teleområdet. Denna
            har tvingat televerket att upphöra med de tidigare överpriserna.
            Kds anser att en enhetstaxa för datakommunikationstjänster bör
            tillämpas i hela landet.
          </p>
          <p xml:id="i-9nPtNy735sQnkWeyMZUJyC">
            Kommunikationer
          </p>
          <p xml:id="i-A9ZXKjGxmGThg427GXWCna">
            En grundläggande förutsättning för ett Sverige med regional balans
            är väl utbyggda och fungerande kommunikationer. Trafikpolitiken
            måste bättre än vad som hittills skett samordnas med regionalpolitiken.
            Det är inte tänkbart att industrier och företag skall lokalisera
            sig långt från flygfält och i bygder som saknar såväl goda järnvägs-
            som landsvägsförbindelser. Företagslokali- sering och tillgång
            till arbete och service kräver moderna kommunikationer. Det är
            en oansvarig regionalpolitik att lägga ner järnvägslinjer, om
            man samtidigt menar något med talet om levande landsbygd och möjlighet
            att bo kvar i glesbygd. Eftersom en betydande del av basinvesteringarna
            redan är genomförda för järnvägstrafiken borde SJ nyttjas aktivt
            och progressivt i regionalpolitiken. Samhället måste vara berett
            att också i fortsättningen stödja järnvägslinjer som inte är strikt
            företagsekonomiskt lönsamma. Ansvaret för järnvägsrälsen skall
            ligga på staten. Olika transportföretag, SJ, länstrafikbolagen,
            privata företag etc., bör ges möjlighet att via avgifter nyttja
            rälsen. En förutsättning är dock att avgifterna för att nyttja
            rälsen utformas med regionalpolitiska hänsyn och med statligt
            stöd som skapar goda konkurrensvillkor för järnvägstrafik jämfört
            med fordonstrafik och flyg. Det är dessutom nödvändigt att olika
            transportmedel samordnas. Här finns betydande möjligheter till
            förbättringar och effektiviseringar. För att klara framtidens
            gods- och persontransporter, och de krav som snabbtågen ställer
            på järnvägsbanorna, krävs att järnvägssystemet förbättras och
            byggs ut. Inlandsbanan och stambanan måste rustas upp. En förlängning
            av ostkustbanan från Härnösand till Luleå bör ske på sikt. Goda
            flygkommunikationer är synnerligen viktiga för näringslivet i
            Norrlandslänen, Gotland och sydöstra Sverige. Därför måste inrikesflyget
          </p>
          <p xml:id="i-JHHVPWSzD6EiJviYakmQXr">
            Mot. 1987/88 A465
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-006.pdf"/>
          <p xml:id="i-UYDD8G4CRw8WszpYZSbZ9Y">
            byggas ut. Matarflyget bör utvecklas för att underlätta industrilokalisering
            i glesbygd, och helikopterflyget bör beredas ökade möjligheter
            att ge service. Ett generöst transportstöd bör finnas för både
            varu- och persontrans- porter. I en motion med anledning av den
            trafikpolitiska proposition (1987/88:50) som regeringen överlämnat
            till riksdagen utvecklas kds trafikpolitik när- mare.
          </p>
          <p xml:id="i-CjQVVoiawHcUFsEkS1WJjR">
            Jordbruk
          </p>
          <p xml:id="i-EAEQDkUV4rQWnndSpZqvhD">
            Under perioden 1951 till 1983 försvann ca 170 000 jordbruk. Detta
            har i stor utsträckning ryckt undan förutsättningarna för boendet
            på landsbygden. Det är därför angeläget att bevara de små jordbruken
            i glesbygden. Den nya jordförvärvslagen måste möjliggöra mindre
            brukningsenheter och biologisk- ekologisk odling. Familjeföretagen
            bör fortsätta att vara basen i det svenska jordbruket. Möjligheten
            att förvärva jord för deltidsjordbruk måste under- lättas. Därmed
            skulle en levande landsbygd och bosättning i hela landet underlättas.
            Kds anser att en större del av stödet till jordbruket skall utgå
            i form av arealersättning. Därutöver föreslås ett arealbidrag
            mellan 600 och 1000 kr./ha ängs- och hagmark som hålls öppen och
            inte tillförs kemikalier. Detta stöd torde få den största betydelsen
            för mindre brukningsenheter. Det nuvarande prisstödet för animalieproduktion
            i norra Sverige, det s. k. ”Norrlandsstödet”, har byggts ut. Detta
            är mycket positivt. Man bör också överväga att göra även andra
            sysselsättningssvaga områden i Sverige med sämre jordar till stödområden.
            Det statliga prisstödets storlek bör i princip motsvara den för
            området i fråga större produktionskostnaden. För närvarande finns
            knappast några alternativ till mjölkproduktion för de flesta gårdar
            i norra Sverige och i andra områden av vårt land där bara ett
            fåtal grödor kan odlas. Ett avskaffande av mjölksubventionerna
            skulle säkerligen innebära en minskning av mjölkkonsumtionen vilket
            skulle drabba jordbruk i Norrland särskilt hårt. Av bl. a. den
            anledningen ställer kds det bestämda kravet att ett slopande av
            mjölksubventioner endast kan accepteras om de förenas med en sänkt
            matmoms.
          </p>
          <p xml:id="i-eKVE8NTGzu4axH6eBshd2">
            Sänk socialavgifterna
          </p>
          <p xml:id="i-LSusxF8JVr75o8zv5TDgGa">
            Regionalpolitiska utredningen (SOU 1984:74) förordar i sitt betänkande
            en sänkning av socialavgifterna för att öka företagens konkurrenskraft
            i stödområde A. Detta förkastades dock av regeringen i proposition
            1984/ 85:115. Kds delar den principiella syn regionalpolitiska
            utredningen hade om behovet av sänkta kostnader för näringslivet
            i stödområdena. För närvaran- de har Norrbottens län sänkta socialavgifter
            med 10 procentenheter. Utöver den allmänna nedsättningen med 10
            procentenheter utgår ett särskilt bidrag till att täcka kostnader
            för socialavgifter med 10 000 kr./år för varje helårsarbetande
            som ett företag ökar sin personalstyrka med netto. Samtidigt som
            samtliga kommuner i Norrbottens län erhållit sänkta arbetsgivaravgifter
            är de oförändrade i övriga stödområdeskommuner. Sorsele kommun
            i Västerbottens län exempelvis, som tillhör stödområde A,
          </p>
          <p xml:id="i-CDH6h7iB4hPHvSr1h6Awno">
            Mot. 1987/88 A465
          </p>
          <p xml:id="i-W4WNhdMifx4xdGWEQ9D3W2">
            10
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-007.pdf"/>
          <p xml:id="i-LZhJeMwqWhGhVqD8MSi3sT">
            får därmed en sämre konkurrenssituation mot Luleå kommun i Norrbottens
            län. Dessutom innebär nuvarande system att den inomregionala obalansen
            i Norrbottens län förstärks eftersom kustkommunerna får samma
            fördelar som inlandskommunerna. Kds anser att arbetsgivaravgiften
            skall sänkas med 10 procentenheter i samtliga kommuner i stödområde
            A och därefter successivt höjas i stödområ- dena B och C för att
            nå upp till den ursprungliga nivån utanför stödområde- na. Lämpligen
            borde även det särskilda bidraget för socialavgifter för varje
            helårsarbetande som ett företag netto ökar sin personalstyrka
            med, differen- tieras på ett liknande sätt som socialavgifterna.
            - Ovanstående förändring innebär dels en omfördelning av socialavgiftsre-
            duceringen från de större kustkommunerna i Norrbotten till de
            mindre inlandskommunerna i Västerbotten och Jämtland, dels en
            utökning av det område som skall erhålla sänkta socialavgifter.
            Nedsättningen bör avse all verksamhet utom den offentliga. Ersättning
            för nedsättning av socialavgifter, ca 250 milj. kr., anslås utöver
            regeringens ram för att finansiera ovanstående differentiering
            av de sociala avgifterna.
          </p>
          <p xml:id="i-KBsaizWnsxHzkczFU4rHvc">
            Nya regionalpolitiska åtgärder
          </p>
          <p xml:id="i-JFqyrKEGeuUXuhuWWfpCJP">
            Kristdemokratiska samhällspartiet anser det vara nödvändigt med
            nya regionalpolitiska åtgärder. Åtgärder som skapar ett generellt
            gott klimat för boende och näringslivsverksamhet i glesbygd och
            utflyttningskommuner. Ett av grundfelen i den hittills förda regionalpolitiken
            har varit att man satt krisstämpel på näringslivet i glesbygderna
            i stället för att ge dessa regioner förutsättningar att utnyttja
            de resurser som de faktiskt har.
          </p>
          <p xml:id="i-JBnGsdm2aapqTt3wR5AkwJ">
            Återbäring på elskatten
          </p>
          <p xml:id="i-5LdKjp62Tz4utzfVL8MJo3">
            Trots att det finns stora tillgångar på naturresurser i län som
            Norrbotten, Västerbotten, Västernorrland och Jämtland är arbetslösheten
            hög i dessa län. Staten satsar därför årligen stora belopp i regionalpolitiskt
            stöd. Det naturliga borde vara att resursrika län själva fick
            möjlighet att klara sina arbetsmarknadsproblem genom den avkastning
            utnyttjande av resp. läns naturtillgångar ger. Kds föreslår därför
            att en ”återbäring” av elskatten med 1 öre/kWh införs. Denna återbäring
            skulle vara en värdefull stimulans för de vattenkraftsproducerande
            länen. Landshövding Sven Heurgren i Jämtland har för övrigt i
            en utredning uttalat sitt stöd för denna tanke, som under flera
            år omfattats av kds. Frågan övervägs för närvarande av den regionalpolitiska
            kommitté som regeringen tillsatte under 1987. Skatteåterbäringen
            på elkraft bör användas för att investera i alternativa inhemska
            energikällor, och kunna bidra till att sysselsättningsskapande
            och näringslivsbefrämjande åtgärder i allmänhet vidtas. För Västerbottens
            del skulle ”återbäringen” ge 110 milj. kr./år. För Jämtlands och
            för Norrbottens del skulle återbäringen bli runt 160 milj. kr./år
            vardera. Lämpligen kan utvecklingsfonderna administrera denna
            ”skatteåterbäring”. Yrkande om detta framförs i en särskild motion.
          </p>
          <p xml:id="i-7yidYEC9PJQSL9zV6yPRj2">
            Mot. 1987/88 A465
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-008.pdf"/>
          <p xml:id="i-QXKt4DF8bvRMrD6KLcgtat">
            Bensinskatten
          </p>
          <p xml:id="i-ECbBwvA6QpM3g61vecDWEq">
            I en särskild motion föreslås att bensinskatten blir förslagsvis
            45 öre/liter lägre i stödområde A, 30 öre/liter i stödområde B
            och 15 öre/liter i stödområde C, jämfört med övriga delar av landet.
            Därmed skulle glesbygds- befolkningen bättre kompenseras för de
            längre avstånd som råder än vad nuvarande bilskattedifferentiering
            innebär. Detta krav ökar i aktualitet sedan regeringen föreslagit
            en bensinskattehöjning på 25 öre/liter. Eftersom sänkningen av
            bilskatten enbart riktar sig till privatpersoner medför en binsinskattesänkning
            också en kompensation till näringslivet i glesbygden för högre
            transportkostnader.
          </p>
          <p xml:id="i-UPwTreiZC3kb4ow1z1rEcy">
            Bär- och svampplockning
          </p>
          <p xml:id="i-NRKVFWuFXaTGz4gcdwPbfU">
            Kds föreslår, vilket också framförs i en särskild motion, att
            beloppet för skattefria inkomster av bär- och svampplockning höjs
            från nuvarande 5 000 kr. till 10 000 kr. Detta för att ge befolkningen
            i skogslänen bättre möjligheter till extra inkomster samtidigt
            som naturresurser därmed i större utsträckning tas till vara.
            Bär- och svampplockning kan för människor i glesbygden innebära
            ett nödvändigt ekonomiskt tillskott för att över huvud taget kunna
            bo kvar.
          </p>
          <p xml:id="i-KnCSkseSoGpNYvogp2ZfA5">
            Länsanslagen
          </p>
          <p xml:id="i-8m5jSmbW32Ewv2govFxumN">
            Från anslaget Regionala utvecklingsinsatser betalas utgifter
            för av länsstyrel- serna beslutade lokaliserings- och investeringsbidrag,
            för företagsutveckling, för glesbygdsstöd i form av stöd till
            företag, kommersiell service, intensifiera- de kommunala sysselsättningsinsatser
            (IKS) och samhällelig service samt för regional projektverksamhet.
            Från anslaget betalas också utgifter för teknik och kunskapsspridning
            i regionalpolitiskt prioriterade regioner samt för centrala konsult-
            och utredningsinsatser. Från anslaget lämnas också bidrag till
            utvecklingsfonderna i stödområdeslänen. Länsstyrelsernas anslag
            möjliggör stöd som visat sig vara effektivt. Länsstyrelserna är
            också organ med god kännedom om sitt läns problem och förutsättningar
            samtidigt som de har en välbehövlig överblick över länets totala
            situation vilket gör dem lämpliga att kanalisera en stor del av
            det regionalpolitiska stödet. De samlade äskandena från länsstyrelserna
            visar ett behov på sammanlagt 739,95 milj. kr. för Regionala utvecklingsinsatser.
            Statens industriverk äskar dessutom en höjning av medel till centrala
            konsult- och utredningsinsatser från 10 till 15 milj. kr. Industriministern
            föreslår i sitt budgetförslag oförändrade anslag jämfört med 1987/88,
            nämligen 688 milj. kr. för budgetåret 1988/89. Ökade resurser
            måste tillföras länsstyrelserna. Kds anser att 100 milj. kr. mer
            än vad regeringen föreslår bör anslås till länsstyrelserna för
            Regionala utvecklingsinsatser för att stimulera investe- ringar
            och lokaliseringar i sysselsättningssvaga områden. Två regioner
            som för närvarande har stora arbetsmarknadsproblem är Bergslagen
            samt norra Sveriges inland. Båda områdena brottas med stora
          </p>
          <p xml:id="i-CUwv7cdYhBNnBhUZgLb22t">
            Mot. 1987/88 A465
          </p>
          <p xml:id="i-8VwqjkWvgyxQ7PMtZqb7jy">
            12
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-009.pdf"/>
          <p xml:id="i-2rfKZdfnuyjDDAugLHSeQL">
            omstruktureringsproblem. Bergslagen har drabbats av nedläggningar
            och nedskärningar av stora basindustrier, vilka ofta varit den
            dominerande arbetsgivaren i de relativt små bruksorterna. I norra
            Sverige har ett svårt arbetsmarknadsläge förvärrats genom att
            Boliden AB under en tvåårsperiod kommer att skära ned sin gruvverksamhet
            och minska sin personalstyrka. Hela Stekenjokks samhälle i Klimpfjäll
            hotas av nedläggning då gruvan upphör. Även Skellefteå drabbas,
            främst smältverket i Skellefteåhamn. Den nuvarande situationen
            i dessa regioner med hög arbetslöshet och utflyttning riskerar
            att förvärras om inte särskilda insatser görs från samhällets
            sida för att stimulera utveckling och nyföretagande. Regeringen
            har vidtagit omfat- tande åtgärder för att stödja olika konkreta
            projekt. Det är dock angeläget att dessa områden prioriteras vid
            fördelningen av anslagen till länsstyrelser- na. Därmed får länsstyrelserna
            ökade möjligheter att utifrån en helhetssyn på problemen stödja
            utvecklingen.
          </p>
          <p xml:id="i-KwkpX9auWBmsYCsDgSGDjU">
            Decentralisering
          </p>
          <p xml:id="i-UDiwUZxVz3NquedqoQrZPf">
            Under 1970-talet fördes en intensiv debatt om utlokalisering
            av statliga verk och myndigheter från Stockholm. En del utlokaliseringar
            gjordes också. Erfarenheterna av dessa åtgärder var blandade.
            I dag upplevs i de flesta fall de utlokaliseringar som gjordes
            som naturliga och nödvändiga. För att undvika att utlokaliseringar
            och omorganisationer, innebärande att vissa enheter flyttas från
            Stockholm, skall skapa onödiga problem eller ske utan en grundlig
            förberedelse och planering, vore det önskvärt med en utredning
            som presenterade en översikt och plan för hur en fortsatt utlokalisering
            av statliga verk och myndigheter kan gå till. I en särskild motion
            framställs yrkande om detta. Det är dessutom mycket viktigt att
            nya statliga verk och myndigheter förläggs ut i landet och inte
            koncentreras till Stockholm. Lokaliseringen av energiverket, kemikalieinspektionen,
            AMU-organisationens centrala kansli m. fl. till Stockholm visar
            att regeringen inte lägger tillräckligt stor vikt vid behovet
            av decentralisering. Det är också viktigt att utvidgning av befintliga
            verk och myndigheter i möjligaste mån utlokaliseras. Det är dessutom
            mycket angeläget att funktioner på statlig och regional nivå decentraliseras
            ut på läns- och lokal nivå. 1982 års beslut om lokalisering och
            decentralisering av verksamhet utanför Stockholmsregionen måste
            fullföljas.
          </p>
          <p xml:id="i-ASenEjDeg9SumZnDVVVY4Y">
            Regionala högskolor
          </p>
          <p xml:id="i-R4ynhK32VkoSM6xQmp7yMM">
            De små högskolornas roll i sina resp. regioner är mycket viktig.
            Dels för att höja utbildningsnivån i regionen, dels för att sprida
            kunskap och vara ett stöd för det lokala näringslivet. Detta kan
            bl. a. ske i form av uppdragsutbildning. Dessutom bör varje enskild
            högskola ges möjlighet att utveckla särskild kompetens på områden
            som passar den situation som råder i regionen. Det är angeläget
            att de små högskolorna ges rimliga villkor och möjlighet att utvecklas.
            Anslagen till universiteten och högskolorna måste fördelas med
            regionalpolitiska hänsyn. Ett sätt att främja utbildningsmöjligheterna
            vid de små högskolorna är att
          </p>
          <p xml:id="i-JjW6k9picgDFQFZ31sUqLU">
            Mot. 1987/88 A465
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-010.pdf"/>
          <p xml:id="i-GnAY7JaA5sr3GKBpwaQG6Q">
            öka möjligheterna till distansundervisning. Vid inrättande av
            nya utbildning- ar och vid omflyttningar av befintliga linjer
            bör de regionala högskolornas situation speciellt beaktas. I årets
            budgetproposition föreslås också en del positiva förstärkningar
            av de regionala högskolorna genom nya och utökade utbildningslinjer.
            Det är särskilt tillfredsställande att Blekinge och Gotland också
            skall erhålla regionalhögskoleverksamhet.
          </p>
          <p xml:id="i-USZnqhXCbqaRwRDK7hv8vW">
            Offentliga sektorn
          </p>
          <p xml:id="i-F2ySAt3Ct8HMQR8K5tJbWw">
            I glesbygdsområden är människor i större utsträckning beroende
            av den kommunala servicen än vad som är fallet i större tätorter.
            Därför är det kommunala skatteutjämningssystemet och utformningen
            av de statliga bidragen i övrigt utomordentligt viktiga för glesbygdskommunerna.
            Kom- munalskatteutjämningssystemet måste därför utformas så att
            skillnaderna i befolkningsstruktur, arbetsmarknadssituation och
            skattekraft så långt som möjligt utjämnas. I kds ekonomisk-politiska
            motion redovisas kds syn på kommunalskatteutjämningssystemet och
            statsbidragen till kommunerna närmare. En väl fungerande barnomsorg
            är viktig i glesbygden. För att skapa valfrihet mellan olika barnomsorgsformer
            bör vårdlön införas. En vårdlön är också en garanti för att människor
            oavsett bostadsort kan ta del av samhällets barnomsorg, eftersom
            det är praktiskt och ekonomiskt omöjligt att bygga daghem på alla
            platser där barnfamiljer bor. Införandet av vårdlön skulle också
            ge många barnfamiljer ekonomiska möjligheter att bo kvar i en
            glesbygd trots brist på sysselsättning. I glesbygden är den öppna
            förskolan speciellt viktig och ökade resurser måste därför satsas
            på sådan verksamhet, både i kommunal, föräldrakooperativ och föreningsregi.
            Regeringen bedriver en för många byar förödande politik på skolans
            område. När elevantalet minskar drar staten in bidragen. Konsekvenserna
            blir att många glesbygdsskolor tvingas läggas ned då elevantalet
            sjunker. Många av dessa återfinns i byar och mindre samhällen.
            Kds anser att resurser skall behållas inom skolsektorn så att
            glesbygdsskolor kan bevaras och elevantalet per klass kan minskas.
          </p>
          <p xml:id="i-NghgFEfCMvdZf1Dp58f6Mw">
            Kommunala aktivitetsprogram
          </p>
          <p xml:id="i-Len4Gf3fKAh3Cjo4xSvTu5">
            I regeringens proposition 1987/88:64 föreslås olika regionalpolitiska
            åtgärder i Bergslagen och norra Sveriges inland. Många av de åtgärder
            som presenteras i propositionen är sådana som bygger på lokala
            initiativ. Regeringen markerar också på en del punkter att man
            är beredd att satsa mer pengar om realistiska lokala projekt kan
            presenteras. Erfarenheterna visar också att de projekt och åtgärder
            som kommer från central nivå, ofta storskaliga, och som sedan
            skall genomföras ute i kommunerna har betydligt svårare att realiseras
            än de åtgärder som är lokalt förankrade och utgår från de behov
            och resurser som finns i kommunen. Många kommuner som drabbats
            av problem, eller som upplever sin situation hotfull, riskerar
            att fastna i en passiv väntan på att statsmakterna skall lösa
            problemen, eller lanserar vissa intressanta projekt utan att ha
          </p>
          <p xml:id="i-8yCQjq7UVG7VSEj2oWpC7D">
            Mot. 1987/88 A465
          </p>
          <p xml:id="i-TV7S9TRfZgTCxYHbcES8PA">
            14
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-011.pdf"/>
          <p xml:id="i-XhNYVWEGaere1yZSnhovHQ">
            skapat sig en helhetsbild av kommunens långsiktiga behov och
            förutsätt- ningar. Kristdemokratiska samhällspartiet anser att
            varje kommun skall utarbeta kommunala aktivitetsprogram. Dessa
            program skall innehålla en kartlägg- ning av kommunens resurser
            och förutsättningar. Utifrån den geografiska och kulturella miljön
            samt näringslivsstrukturen skall program utarbetas kring vad kommunen
            skulle vilja utveckla. Det kan gälla utbildningslinjer som är
            i överensstämmelse med det lokala näringslivet och den natur som
            finns omkring. Det kan gälla önskemål om utlokalisering av befintliga
            eller förläggning av nya offentliga verksamheter. Det kan gälla
            utvecklande av en speciell näringslivsstruktur, kanske i samarbete
            med andra kringliggande kommuner. Även fritid och turism bör inrymmas
            i dessa program. Med kommunala aktivitetsprogram, som kontinuerligt
            omarbetas, får kommu- nerna bättre framförhållning, intressanta
            projekt som regeringen eller länsstyrelserna kan bidra till formuleras
            och utvecklas. Samtidigt innebär själva arbetet med dessa program
            att en inventering av de lokala förmågorna och de lokala förutsättningarna
            görs, vilket i sig ger nya idéer som kan bidra till att utveckla
            kommunen.
          </p>
          <p xml:id="i-B6zGAXezgkPkjqMPBz3fby">
            Gynna glesbygdsboende
          </p>
          <p xml:id="i-XxokAWQJFmj33RWLXSA5E9">
            För att göra det möjligt för människor att bo kvar i glesbygder,
            och dessutom stimulera en återflyttning till sådana områden krävs
            att boendet i glesbygds- områden, jämfört med dagens läge, gynnas
            i olika avseenden. Ett stort problem vid rekrytering av personer
            till vissa tjänster i glesbygds- områden är möjligheterna att
            ordna arbete åt make/maka. Eftersom nuvarande skattesystem gör
            det mycket svårt att i en familj leva på en inkomst kan den begränsade
            arbetsmarknaden i glesbygdsområden försvåra möjligheterna att
            få kvalificerade personer på ledande tjänster. Många tvingas också
            flytta från sysselsättningssvaga områden därför att enbart ena
            parten i en familj har arbete. En tudelning av inkomsten vid beskattningen,
            innebärande att makar med barn upp till 16 år äger rätt att överföra
            upp till 4 basbelopp till den andre maken, innebär en påtaglig
            skattelättnad och ekonomisk hjälp för barnfamiljer med en förvärvsinkomst.
            Även familjer där den ene maken deltidsarbetar får en ökad disponibel
            inkomst med denna tudelningsreform. Denna skattereform underlättar
            därmed rekryteringen till och dämpar utflyttningen från glesbygdsområden.
            I kds skattepolitiska motion utvecklas denna fråga närmare. För
            att råda bot på den allvarliga läkarbristen i många glesbygder
            föreslår kds i en separat motion att läkare som uppehåller en
            tjänst under en viss tid bör kunna få en del av sina studieskulder
            avskrivna. Införandet av vårdlön för barnfamiljer, skattefrihet
            upp till 10 000 kr. från bär- och svampplockning, sänkt bensinskatt
            i stödområdena är andra exempel på åtgärder som skulle underlätta
            för människor att bo kvar och flytta till glesbygder. Kds anser
            dessutom att flyttningsbidrag och startbidrag skall beviljas av
            samhället vid flyttning till arbete i avfolkningsbygd.
          </p>
          <p xml:id="i-6cfakYgSR9Pbnc2rM72ZgX">
            Mot. 1987/88 A465
          </p>
          <pb facs="riksdagen-motions-pdf/data/198788/mot_198788_a_465/mot_198788_a_465-012.pdf"/>
          <p xml:id="i-LVP8Bg2btiEdNdMRo2nqLG">
            Hemställan Mot. 1987/88
          </p>
          <p xml:id="i-2kkpPZkXw3EuH7SRw6mXXR">
            Med anledning av ovanstående hemställs A465
          </p>
          <p xml:id="i-GVa3M71DVZJYdDCyboCWjV">
            1. att riksdagen som sin mening ger regeringen till känna vad
            som i motionen anförs om regionalpolitikens mål och allmänna riktlinjer,
            2. att riksdagen hos regeringen begär förslag om sänkning av socialavgifterna
            i stödområdena i enlighet med vad som i motionen anförs, och till
            ersättning för nedsättning av sociala avgifter budget- året 1988/89,
            anslag C 6, anvisar ett förslagsanslag med 600 milj. kr., således
            en höjning med 250 milj. kr., 3. att riksdagen som sin mening
            ger regeringen till känna vad i motionen anförs om att televerket
            och andra statliga verk måste underordna sig de regionalpolitiska
            målen, 4. att riksdagen som sin mening ger regeringen till känna
            vad i motionen anförs om Regionala utvecklingsinsatser och till
            Regionala utvecklingsinsatser budgetåret 1988/89, anslag C 4,
            anvisar ett för- slagsanslag om 788 milj. kr., således en höjning
            med 100 milj. kr., 5. att riksdagen som sin mening ger regeringen
            till känna vad i motionen anförs om kommunala aktivitetsprogram.
          </p>
          <p xml:id="i-1UkagapkPiAAmsoWphFhg" type="date">
            Stockholm den 26 januari 1988
          </p>
          <p xml:id="i-BdB48DeGHzDx8XfVp1R5GG" type="signatureBlock">
            Alf Svensson (c)
          </p>
          <p xml:id="i-UgM6iRhphXecFVj6ZZn1Df">
            gotab Stockholm 1988 14516
          </p>
        </div>
      </div>
    </body>
  </text>
</TEI>
