<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02715">
  <teiHeader>
    <fileDesc>
      <titleStmt>
        <title>Terrorism</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2715 av Andreas Carlson m.fl. (KD)</title>
          <idno type="rdwebb">H3022715</idno>
          <rs type="number">2715</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022715/text</ref>
          <ref type="dokument_url_html">http://data.riksdagen.se/dokument/H3022715</ref>
          <ref type="dokumentstatus_url_xml">http://data.riksdagen.se/dokumentstatus/H3022715</ref>
          <ref type="docx">http://data.riksdagen.se/fil/645B1F0A-F71B-44EE-8366-D2FC8E7B0FB8</ref>
          <ref type="pdf">http://data.riksdagen.se/fil/33CE7B30-E575-449E-B965-91B0F4532AB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NaZ8u6aKnwV2Dad8G9Vd3N" type="signed"/>
        <correspContext corresp="i-NaZ8u6aKnwV2Dad8G9Vd3N">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="submitted" xml:id="i-8ZH39T83yg61zRToJDkonv">
          <date when="2015-10-06"/>
          <time when="14:32:19"/>
        </correspAction>
        <correspAction type="reviewed" xml:id="i-PbwG89tpS2W1HJZwPrHFh8">
          <date when="2015-10-07"/>
          <time when="10:16:46"/>
        </correspAction>
        <correspAction type="referred" xml:id="i-AkDxoAebjVUXyHXQFJRvZa">
          <date when="2015-10-13"/>
        </correspAction>
        <correspAction type="assigned" xml:id="i-4roSoHfYeJUmBxRiGxrqNs">
          <date when="2018-06-04"/>
          <time when="10:16:06"/>
        </correspAction>
        <correspContext corresp="i-4roSoHfYeJUmBxRiGxrqNs">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-2YQ6o4Xrz5Yb73TmoR3Ayy"/>
        <correspContext corresp="i-2YQ6o4Xrz5Yb73TmoR3Ayy">
          <ref type="uppgift">2015/16:JuU7</ref>
          <ref type="ref_dok_id">H301JuU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU7</ref>
          <ref type="ref_dok_titel">Förebygga, förhindra och försvåra - den svenska strategin mot terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2715 av Andreas Carlson m.fl. (KD) Terrorism</div>
      </div>
      <div type="motBody">
        <div type="motProposal" subtype="förslag">
          <head xml:id="i-ASnmK94Heo6g4oY6gfHAQA">
            Förslag till riksdagsbeslut
          </head>
          <list style="ol">
            <item xml:id="i-5cZkjUk9R6CpYsTN5aGWia">
              Riksdagen ställer sig bakom det som anförs i motionen om att
              stärka det lokala förebyggande arbetet mot rekrytering och radikalisering
              och tillkännager detta för regeringen.
            </item>
            <item xml:id="i-6p4FJfLmmZdHMx4JZD1MnD">
              Riksdagen ställer sig bakom det som anförs i motionen om att
              ta till vara den nationella samordnarens arbete och utveckla det
              förebyggande arbetet i kommunerna och tillkännager detta för regeringen.
            </item>
            <item xml:id="i-XiRAAL9aLUnPGQvKkLcnpr">
              Riksdagen ställer sig bakom det som anförs i motionen om en kriminalisering
              av medverkan och deltagande i terrorstämplade organisationer och
              tillkännager detta för regeringen.
            </item>
            <item xml:id="i-LZh3B3we8DBUt28Y2X3nkv">
              Riksdagen ställer sig bakom det som anförs i motionen om landsförräderi
              och tillkännager detta för regeringen.
            </item>
            <item xml:id="i-SkWVh8Gr7SA5Nq1vvh4qny">
              Riksdagen ställer sig bakom det som anförs i motionen om en förstärkt
              gränskontroll och tillkännager detta för regeringen.
            </item>
            <item xml:id="i-4b8Svj21D3dJCHYzu3nnbu">
              Riksdagen ställer sig bakom det som anförs i motionen om signalspaning
              mot terrorresande och tillkännager detta för regeringen.
            </item>
            <item xml:id="i-BujXTTHbB6vqyAaLpyCSxL">
              Riksdagen ställer sig bakom det som anförs i motionen om Säkerhetspolisens
              resurser och verktyg och tillkännager detta för regeringen.
            </item>
            <item xml:id="i-7Hr9ZsGATMt4DZs74Mxqmo">
              Riksdagen ställer sig bakom det som anförs i motionen om uteslutningsföreläggande
              och tillkännager detta för regeringen.
            </item>
            <item xml:id="i-SvT39Bp4VC7jprkHH6iPfG">
              Riksdagen ställer sig bakom det som anförs i motionen om att
              bistå den internationella koalitionen i kampen mot IS och tillkännager
              detta för regeringen.
            </item>
            <item xml:id="i-LMWRhL1Vv9grnFqr9CiDP6">
              Riksdagen ställer sig bakom det som anförs i motionen om lärdomar
              från Norge för att kunna hantera och undanröja eventuella framtida
              attacker mot vårt samhälle och tillkännager detta för regeringen.
            </item>
            <item xml:id="i-MJZ2MZaXD8ozCF456Ua2EP">
              Riksdagen ställer sig bakom det som anförs i motionen om vikten
              av samarbete mellan försvar och polis för extrema situationer
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-APEA6dwMHGQdT6L5wbtEWa">
            Motivering
          </head>
          <p xml:id="i-Js8ZMwvJs5QfdcqAFdCqRQ">
            Människor ska kunna känna sig trygga i att öppenhet och mänskliga
            rättigheter respekteras, liksom demokratins grundläggande värden.
            Ingen ska behöva känna rädsla för att uttrycka sin mening, delta
            i politiska eller religiösa möten etc.
          </p>
          <p xml:id="i-WNVC99BaHPjdLth6QwS7RA">
            Vi har under året sett flera exempel på de onda krafter som vill
            något annat än att värna öppenhet och mänskliga fri- och rättigheter,
            krafter som vill undergräva demokratin. Sverige måste ha ett starkt
            försvar mot dessa typer av hot. Terrorism hotar internationell
            fred och säkerhet, nationell säkerhet och våra grundläggande fri-
            och rättigheter. I frågor som dessa är det viktigt med en bred
            samsyn.
          </p>
          <p xml:id="i-9bNbukAHhZeBMKW4smFN9k">
            Enligt Säpo har cirka 300 personer rest från Sverige till Syrien
            och Irak under de senaste tre åren och 125 är för närvarande kvar,
            av dessa är 90 män och 35 kvinnor. Enligt Säpo har 40 svenska
            män som anslutit sig till IS bekräftats döda, siffran kan vara
            större. Det finns inga uppgifter på att terrorresandet skulle
            avta. 115 individer har återvänt hittills. Säkerhetspolisens uppgift
            är att identifiera och bevaka dessa personer. Flera av dessa kan
            behandlas som ärrade krigshjältar i växande miljöer av våldsbejande
            extremism och radikalisering i Sverige. Dessa miljöer måste bekämpas.
            Antalet återvändande har minskat. Säpo har uppgifter om att flera
            tvingas stanna kvar, vilket gör att de som faktiskt återvänder
            behöver bevakas ytterligare. Därtill kompliceras det underrättelsearbetet
            och det förebyggande arbetet av att hotbilden också kan bestå
            av ensamagerande personer. Sammantaget bedömer Kristdemokraterna
            att arbetet med att förebygga terrorism behöver förstärkas. Vi
            anslår större medel än regeringen till Säkerhetspolisen och den
            nationella samordnaren mot våldsbejakande extremism.
          </p>
          <head type="h2" xml:id="i-EqExeo8qjwjptfpjMG86a3">
            Förebyggande arbete
          </head>
          <p xml:id="i-4q1UrsGobkVwWzEQU46yvs">
            Vi har ett ansvar att förhindra att människor reser från vårt
            land för att utföra de brutala handlingar som tvingar människor
            på flykt. Det krävs ett mer offensivt och konkret arbete i kommunerna
            för att förebygga att människor ansluter sig till terrorceller
            eller blir IS-krigare. Det är viktigt att bryta det utanförskap
            som råder i vissa storstadsförorter som kan fungera som grogrund
            för extrema organisationer. Det är viktigt att fler goda krafter
            står upp för tolerans och mot extremism. Här kan exempelvis föreningar
            och religiösa församlingar spela en viktig roll. Terrororganisationer
            som IS kan förstås inte hejdas genom dialog om religionsfrihet,
            men extremistiska religiösa rörelser växer inte fram ur ett vakuum.
            Genom att stärka religionsfrihetens ställning i samhällen i Sverige
            och runt om i världen minskar risken för tillväxt av denna typ
            av rörelser. Det krävs helt uppenbart en mer aktiv politik på
            området.
          </p>
          <p xml:id="i-Bp9J2s1ihvyNgkm5UKkeZs">
            Kommunerna måste ha konkreta strategier för hur man stärker tolerans,
            icke-diskriminering, grundläggande rättigheter, religionsdialog
            och annan samhällsdialog. Det är viktigt att tala om vilka underliggande
            faktorer som finns för radikalisering och antisemitism och utbyta
            goda exempel med varandra för att forma strategier. Här spelar
            även skolan en viktig roll.
          </p>
          <p xml:id="i-NjuGdE55bo7DThDHgX7fUZ">
            Kristdemokraterna var i alliansregeringen med och utsåg en nationell
            samordnare mot våldsbejakande extremism. Det är viktigt att den
            nationella samordnarens arbete tas tillvara, att kunskap sprids
            och att det lokala förebyggande arbetet stärks i arbetet mot radikalisering
            och rekrytering. Vi vill stärka avhopparverksamhet och det brottsförebyggande
            arbetet i kommunerna. Det är viktigt att alla goda krafter drar
            åt samma håll och samverkar för att utveckla och konkretisera
            det förebyggande arbetet. Det offentligas ansvar för samordning
            kan inte nog understrykas.
          </p>
          <p xml:id="i-8re88qtk7Ng3Bw7X6Ce2eF">
            Efter terrorattentaten i Oslo och på Utøya har ändringar gjorts
            i den norska polislagen angående polisens rätt till bistånd från
            försvaret och angående närpoliser. Ändringar har även gjorts i
            brand- och explosionsskyddslagen, tullagen och strafflagen beträffande
            material som kan användas för sprängämnen samt gällande förberedelse
            till terrorbrott.
            <ref target="i-Rf9w1KAXkcPvKpN18fxXHC">
              [1]
            </ref>
          </p>
          <p xml:id="i-LP7auCRbEMQBUYc6NKF1me">
            Kristdemokraterna har under många år drivit frågan om att kriminalisera
            medverkan i och stöd till rasistisk, terrorstämplad eller annan
            organiserad brottslighet. Vi välkomnar regeringens förslag att
            kriminalisera förberedelse av terrorhandlingar såsom
          </p>
          <p xml:id="i-BvMNCz3k9xNvRiJrAZihvZ">
            resor, träningsläger och finansiering. Dessa förslag har utretts
            och regeringen har gett utredaren tilläggsdirektiv att bedöma
            om själva stridandet i en väpnad konflikt med terroristorganisationer
            behöver kriminaliseras för att samhället mer effektivt ska förebygga
            och förhindra att personer strider för terroristorganisationer.
            Det är ett bra förslag. Kristdemokraterna vill kriminalisera stridandet,
            medverkan och deltagande i väpnad strid för organisationer som
            är terrorstämplade enligt EU:s eller FN:s klassifikationer. Den
            som exempelvis ansluter sig till IS bör enligt lagens mening göra
            sig skyldig till terroristbrott. Detta bör ges regeringen till
            känna.
          </p>
          <head type="h2" xml:id="i-Bwmbtz7tRdSidoqURMb88k">
            Landsförräderi
          </head>
          <p xml:id="i-dAu8hZRs7jNGFZRC8DYMh">
            Islamiska staten för ett krig mot vår civilisation och den islamistiska
            terrorismen utgör ett allvarligt hot mot vårt land. Människor
            som lever i Göteborg, Örebro och i andra svenska städer rekryteras
            till att såväl strida för IS i Syrien som till terrorcellers planering
            av attentat mot utvalda mål i Europa.
          </p>
          <p xml:id="i-YXRZEkp3mvwwGjzdVYL7cp">
            Det är ett bra steg att regeringen tagit initiativ till att kriminalisera
            resor utomlands i syfte att utföra, planera, förbereda eller delta
            i terroristhandlingar eller träning.
          </p>
          <p xml:id="i-DGB1HVBtafpBEoyybnukXG">
            Kristdemokraterna vill dessutom att regeringen tillsätter en
            utredning av hur svenska medborgare som direkt eller indirekt
            slåss mot svenska soldater, i Sverige eller utomlands, ska kunna
            dömas för landsförräderi. För den händelse att svenska soldater
            åkt för att delta i en internationell koalition mot IS kan en
            situation uppstå där svenska medborgare på IS sida strider mot
            svenska soldater i den internationella koalitionen. Danmarks regering
            väntas lägga fram lagförslag om landsförräderi till folketinget.
            Danmarks justitieminister konstaterar i tidningen Politiken den
            4 oktober 2015 att det inte finns några tvivel om att IS-stridandes
            insatser, och de som hetsar till dessa, agerar mot danska intressen
            och att det handlar om landsförräderi.
          </p>
          <p xml:id="i-AMvBwiB4CVKnhKyASc8248">
            Kristdemokraterna tycker att personer som strider med IS ska
            kunna dömas för landsförräderi. IS och liknande organisationer
            kan utgöra hot mot svenska intressen. Det är högst rimligt att
            uppdatera lagen så att den är anpassad utifrån de konflikter vi
            ser i dag – inte bara hur det såg ut under kalla krigets dagar.
            Signalen måste vara oerhört tydlig, detta handlar om organisationer
            som av bland annat Säpo utpekas som ett av de allvarligaste hoten
            mot vårt land.
          </p>
          <p xml:id="i-TuXwbkBYD9QR8jtaDRJ3F2">
            I dag är signalspaning via FRA ett viktigt redskap i Säkerhetspolisens
            underrättelsearbete gällande arbetet mot terrorism. Det handlar
            om avlyssning av data- och teletrafik för att få information.
            Men denna signalspaning får inte ske samtidigt som en förundersökning
            pågår. Med ny lagstiftning på plats som skärper kriminaliseringen
            kommer Säkerhetspolisen att upprätta förundersökningar mot misstänkta
            individer i utlandet. Det är olyckligt om skärpt lagstiftning
            skulle leda till att Säpo inte längre kan bedriva underrättelseverksamhet.
            Det är också viktigt att bevis kan säkras så att personer kan
            lagföras för de brott som begåtts och att vi får fällande domar.
            Detta bör ges regeringen tillkänna.
          </p>
          <p xml:id="i-F9jHYYPFKTS3vWQ9boM4Zx">
            Säkerhetspolisen måste också tillförsäkras de resurser och verktyg
            som krävs för att ha möjlighet att analysera den information myndigheten
            har och får in, för att kunna undvika att terrorattentat sker
            i Sverige. Säkerhetspolisens verktyg behöver vara anpassade till
            den tekniska utvecklingen. De individer som i dag bedöms behöva
            avlyssnas ringer inte till varandra utan använder telefonitjänster
            över internet, exempelvis Viber, eller håller kontakt via sociala
            medier. Då är det viktigt att det finns redskap som svarar mot
            detta förändrade beteende, och därför behöver Säkerhetspolisens
            tillgång till hemlig dataavläsning och avlyssning av nya telefonitjänster
            ses över. Detta bör ges regeringen tillkänna.
          </p>
          <p xml:id="i-PBak14vYRkbgbpsHVwUTVV">
            En förstärkt gränskontroll behövs. Det är nödvändigt att fingeravtryck
            och ansiktsbilder kontrolleras vid resor över Schengens yttre
            gräns till och från Sverige. Ett annat viktigt led i arbetet med
            förstärkt gränskontroll är att kunna beslagta pass för personer
            som misstänks ansluta sig till terrororganisationer utomlands.
            Samtidigt ska det göras svårare och dyrare att få ut flera pass
            för att motverka handel med pass.
          </p>
          <head type="h2" xml:id="i-GZYQGZZm1aS1hB5TSjBGhE">
            Uteslutningsföreläggande
          </head>
          <p xml:id="i-VYKSfFnYJtxrmi8DNCALSj">
            I Storbritannien använder man sig av uteslutningsföreläggande.
            Det innebär att en person tillfälligt kan nekas återinträde i
            landet om det finns misstanke om terrorinblandning. Kristdemokraterna
            har bett riksdagens utredningstjänst om en närmare beskrivning
            av hur Storbritannien hanterar uteslutningsförelägganden. Vid
            ett beslut om uteslutningsföreläggande, eller nekad inresa som
            det även kallas, dras pass och eventuella andra resehandlingar
            in och personen läggs till på en bevakningslista hos gränsbevakande
            myndigheter.
            <ref target="i-GwHvvNky6hPaQfP1Ngr21B">
              [2]
            </ref>
          </p>
          <p xml:id="i-NLgsVSNUZmEE4uqHqENHUk">
            Svenska medborgare får enligt grundlag inte landsförvisas eller
            hindras att resa in i riket (2 kap. 7 § regeringsformen). Det
            finns ingen möjlighet att göra undantag från denna rättighet i
            lag eller annan författning (jfr 2 kap. 20 § regeringsformen).
            Svenska medborgare, som är eller har varit bosatta i riket, får
            inte heller fråntas sitt medborgarskap (2 kap. 7 § 2 regeringsformen).
            <ref target="i-7Pigk82CWWiuxLNChf5wqu">
              [3]
            </ref>
          </p>
          <head type="h2" xml:id="i-LnsHGcAmuNGYNVPTAveb1m">
            Militära insatser
          </head>
          <p xml:id="i-TfaCqhn3s2oxvc95pz62pV">
            Terrorism är ett långtidsverkande hot. Enstaka terrorhandlingar
            får oftast inte någon omedelbar effekt på ett lands ekonomiska
            och politiska utveckling. På längre sikt kan dock olika åtgärder
            för att möta presumtiva terrorhot leda till åtgärder som begränsar
            både handel och människors rörlighet, vilket påverkar den ekonomiska
            tillväxten. Likaså kan olika säkerhetsåtgärder – som att myndigheter
            i ökad omfattning anser sig behöva följa medborgarnas aktiviteter
            på internet, kontrollera ekonomiska transaktioner och eventuellt
            censurera information på nätet – leda till att enskilda människors
            fri och rättigheter undermineras. Terrorism utgör därför ett allvarligt
            hot mot demokratin, nationellt som internationellt.
          </p>
          <p xml:id="i-736hRzSiKwtHoXGHi76NUd">
            I det fall extremistorganisationer får tillgång till kärnladdningar,
            radioaktiva ämnen eller kemiska och biologiska vapen, kan framtida
            terrorhandlingar leda till oöverskådliga konsekvenser. Konflikter,
            som den i Syrien, ökar risken för att massförstörelsevapen hamnar
            i olika terrororganisationers händer.
          </p>
          <p xml:id="i-3dSXFz8fTiDPuXLoZB782A">
            Ett starkt orosmoment är att olika terrornätverk, för att finansiera
            sin verksamhet, i ökad omfattning blir en del av den organiserade
            internationella brottsligheten och därmed får ekonomiska resurser
            för alltmer sofistikerade aktioner. Möjligheterna att t.ex. muta
            personer i olika säkerhetsorganisationer som har till uppgift
            att bekämpa terrorism ökar också. Orsakerna till terrorism är
            många, från extremistiska ideologier till fattigdom och marginalisering
            av olika grupper i ett samhälle.
          </p>
          <p xml:id="i-QoFXmNEGZeY86pvtY3YD4U">
            I arbetet med att bekämpa terrorism måste en beredskap finnas
            för att möta denna typ av hot. Det är viktigt att Sverige har
            anslutit sig till den internationella koalitionen mot IS och att
            vi nu deltar i en militär utbildningsinsats i norra Irak. Vi måste
            dock vara beredda att kunna öka vårt deltagande, för att bekämpa
            en av orsakerna till att människor i dag tvingas fly, genom att
            ställa svensk personal och materiel till förfogande för fredsfrämjande,
            säkerhetsfrämjande och konfliktförebyggande verksamhet inom ramen
            för Nato, FN, EU och OSSE. Vid förfrågan ska vi vara beredda att
            kunna bistå den internationella koalitionen, exempelvis med svenska
            JAS-plan, i kampen mot IS. Detta bör ges regeringen tillkänna
          </p>
        </div>
        <div type="motSignatures">
          <list>
            <item xml:id="i-G2roXVmhnBhBFtbf1dw6YJ" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-CcaqDLrNWqHrm74BPqQZYR" who="i-F7At3v6PvJpNCH37qRhr8A">
              Sofia Damm (KD)
            </item>
            <item xml:id="i-GxhzwdqshJBhrF3nyft95j" who="i-4BTx6VbUNJDqLqfkYqjnsE">
              Tuve Skånberg (KD)
            </item>
            <item xml:id="i-6EgPEio6yVBF2EFgfXrA3y" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-Rf9w1KAXkcPvKpN18fxXHC">
              [1]Riksdagens utredningstjänst, dnr 2015:1186.
            </note>
            <note xml:id="i-GwHvvNky6hPaQfP1Ngr21B">
              [2]Riksdagens utredningstjänst, dnr 2015:1187.
            </note>
            <note xml:id="i-7Pigk82CWWiuxLNChf5wqu">
              [3]Riksdagens utredningstjänst, dnr 2015:1187.
            </note>
          </noteGrp>
        </div>
      </div>
    </body>
  </text>
</TEI>
