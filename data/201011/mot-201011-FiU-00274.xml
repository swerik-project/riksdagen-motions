<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00274">
  <teiHeader>
    <fileDesc>
      <titleStmt>
        <title>AP-fonderna och hållbar utveckling</title>
        <author corresp="i-FeVXF7pVocmUfQoPXGuJKR i-DLt3BwBDVwBxqxVEki5m5B">av Valter Mutt och Annika Lillemets (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>AP-fonderna och hållbar utveckling</title>
          <idno type="rdwebb">GY02Fi274</idno>
          <rs type="number">Fi274</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi274/text</ref>
          <ref type="dokument_url_html">http://data.riksdagen.se/dokument/GY02Fi274</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi274</ref>
          <ref type="doc">http://data.riksdagen.se/fil/D5BE1DD2-9C93-43E7-96C8-1A5F83221E34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4q9WkR13UVUzW87N7yffCW" type="signed"/>
        <correspContext corresp="i-4q9WkR13UVUzW87N7yffCW">
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-2785idHDzLcmvSk1avSbB3" type="numbering">
          <date when="2010-10-29"/>
        </correspAction>
        <correspAction xml:id="i-WZE7DQvmZezRzzQCLHkc9A" type="submission">
          <date when="2010-10-27"/>
        </correspAction>
        <correspAction xml:id="i-BmfkiGNFzCNUQ1PTdz1XfR" type="transfer">
          <date when="2010-10-27"/>
        </correspAction>
        <correspAction xml:id="i-5o1WEEfbUnGpxZ6VaZYpJR" type="assigned"/>
        <correspContext corresp="i-5o1WEEfbUnGpxZ6VaZYpJR">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4Lt8FTRJSNGmp8Ct4KhJFx" type="motBody">
        <div xml:id="i-HsiZJZSFH64HF31qvkfXdg" type="motProposal" subtype="förslag">
          <head xml:id="i-W9tNVTV7aPesUWCWvoeCyV">
            Förslag till riksdagsbeslut
          </head>
          <list xml:id="i-GXUThdqenECc8kz8fW59Ds" style="ol">
            <item xml:id="i-Tge6nJRHoxwkrPGd7i7m1x">
              Riksdagen tillkännager för regeringen som sin mening vad som
              anförs i motionen om att AP-fonderna ska få direktiv att utöva
              ett aktivt ägarskap i syfte att uppnå en ekologiskt, socialt och
              ekonomiskt hållbar utveckling snarare än kortsiktig lönsamhet.
            </item>
            <item xml:id="i-MJenDfvQySRZ2SwzBRK7eZ">
              Riksdagen tillkännager för regeringen som sin mening vad som
              anförs i motionen om att AP-fonderna ska delta i nomineringskommittéer
              och bolagsstyrelser för att ta ett större ansvar som aktiv ägare
              i bolagen.
            </item>
            <item xml:id="i-CYhus8RCBdKpHayCCk2tqh">
              Riksdagen tillkännager för regeringen som sin mening vad som
              anförs i motionen om att AP-fonderna ska få direktiv att investera
              i svenska fonder för lokal och regional utveckling.
            </item>
            <item xml:id="i-BBYW2LfGk5Jh3imFHjpTSz">
              Riksdagen tillkännager för regeringen som sin mening vad som
              anförs i motionen om att kompetensen i AP-fondernas styrelser
              och i bolagsstyrelser där AP-fonderna är representerade breddas
              till att bli även ekologisk och social, inte bara ekonomisk.
            </item>
          </list>
        </div>
        <div xml:id="i-AYZMRdoAs3JvHcSskZXjwp" type="motContent">
          <head xml:id="i-DcfEdCM32eTkuiMn43smwy" type="h1">
            Motivering
          </head>
          <p xml:id="i-QLx3zUdeA2cvJD84HLMbYg">
            Svenska folket har makt som vi inte använder. Vi äger tillsammans
            enormt mycket pengar. AP-fonderna är ett antal statliga fonder
            som skapats för att förvalta svenska folkets pensioner. I AP-fonderna
            finns hundratals löntagar-ägda miljarder. Detta vårt pensionskapital
            är i samma storleksordning som det kapital Wallenbergsfären kontrollerar.
            Denna förmögenhet används idag inte på ett sätt som gynnar ägarna,
            löntagarna, eller landet, på lång sikt. Det finns goda möjligheter
            att ändra detta, ta kontroll och börja använda AP-fonderna så
            de främjar en ekonomiskt, socialt och ekologiskt hållbar utveckling.
          </p>
          <p xml:id="i-XJMF637DZcwc5uFpx1YabF">
            Ägandet i de svenska börsnoterade bolagen har förändrats dramatiskt
            sedan 1990-talets början. Det långsiktiga och aktiva ägandet har
            minskat sin del medan ägare som vill ha kortsiktig avkastning
            ökat. Utländska aktieägare, mest amerikanska och brittiska pensionsfonder,
            ägde år 2000 hela 40 procent av börsvärdet. Svenska finansiella
            institutioner, mest aktiefonder och försäkringsbolag, stod för
            30 procent. Alltså kontrolleras de svenska börsbolagen av ägare
            som prioriterar snabba vinster framför långsiktiga investeringar
            som ger jobb och trygghet i Sverige i framtiden.
          </p>
          <p xml:id="i-5Uj4pTEk3SzgxUuatRPGkF">
            För att pensionärer ska få hyggliga pensioner krävs att många
            har arbete och betalar skatt. Pension är inte, mer än till en
            liten del, uppskjuten lön. Den är en beskattning av dem som arbetar.
            Den bästa pensionsförsäkringen är alltså ett blomstrande näringsliv
            med många anställda i Sverige även i framtiden. Snabba, kortsiktiga
            klipp ger ingen trygghet. Det bästa vi kan göra med våra gemensamma
            tillgångar i form av pensionsfonder är alltså att investera dem
            klokt, i företag som kan bidra till välstånd och hållbar utveckling.
            Inte minst är det viktigt att investera i lokala och regionala
            fonder som kan stödja nya företag. Så kan risken för arbetslöshet
            minskas. Den som är arbetslös en tid av sitt yrkesverksamma liv
            får med dagens pensionssystem också betydligt lägre pension.
          </p>
          <p xml:id="i-5vNrynDkhEZF5pYpmFszK4">
            Idag används en stor del av löntagarnas pensionspengar i ett
            globalt spel där fondförvaltare flyttar dem dit avkastningen ökar
            snabbast. Inte sällan deltar pensionsfonderna arbetarnas och tjänstemännens
            trygghetskapital i spekulationer med valutakriser och ekonomiskt
            kaos som följd. Så vitt skilda intressenter och experter som Carl
            Bennet (industriledare), Göran Johnsson (f.d. Metallordförande)
            och Lars-Erik Forsgårdh (f.d. vd i Aktiespararna) har offentligt
            deklarerat att de stora svenska ägarna på börsen måste börja ta
            sitt ansvar. De stora svenska institutionella kapitalförvaltarna,
            däribland AP-fonderna, måste upphöra att vara ansiktslösa och
            avsiktslösa ägare. De måste utarbeta tydliga strategier för ägande
            med sikte på långsiktighet och aktivt engagemang. AP-fondernas
            maktlöshet och passivitet beror på riksdagsbeslut som tvingar
            dem att agera kortsiktigt. Vid sidan av krav på maximal avkastning
            ska fonderna ta vissa etiska hänsyn men dessa är inte särskilt
            högt satta. AP-fonder får inte äga mer aktier än motsvarande 10
            procent av röstetalet i ett börsnoterat företag. De amerikanska
            och brittiska pensionsfonder som är storägare på den svenska börsen
            har inga sådana restriktioner.
          </p>
          <p xml:id="i-U82kuJtLbmxvCtFQR6F4KP">
            AP-fondernas vår maktlöshet är självpåtagen. Riksdagen kan när
            som helst besluta om andra direktiv. Goda föredömen finns. Ett
            är Kalifornien, världens femte största ekonomi. De offentliganställdas
            i Kalifornien pensionspengar finns i två stora fonder. Tillsammans
            förfogar de över ungefär lika mycket pengar som Sveriges BNP.
            Efter beslut av Kaliforniens motsvarighet till finansminister
            (State Treasurer) 2004, investeras en mindre del av pengarna i
            långsiktigt hållbara företag som ger jobb åt delstatens invånare.
            Miljöteknik och miljövänlig produktion stöds kraftfullt i denna
            Green Wave, som initiativet kallas. Kaliforniens offensiva satsning
            på sunda investeringar av pensionskapital som gynnar folket både
            nu och på sikt står i skarp kontrast till svensk passivitet. Ett
            sorgligt exempel är Solibro, ett avknoppningsföretag från Ångströmslaboratoriet
            i Uppsala, som är världsledande på tunnfilmssolceller en sann
            framtidsprodukt, då dessa solceller är effektiva och billiga att
            producera. Solibro ägs nu till största delen av ett tyskt företag.
            En fabrik byggs i Tyskland därför att inga svenska investerare
            ville satsa. Här har sannolikt en framtidsbransch gått oss ur
            händerna. Hade AP-fonderna haft direktiv att investera som de
            kaliforniska pensionsfonderna hade vi kunnat skapa många jobb
            nu och i framtiden i Sverige, i Solibro och andra företag som
            arbetar med miljöteknik och hållbara energilösningar, och därmed
            tryggare pensioner. Solibro är inte det enda framtidsföretaget
            som nu ratas av svenska investerare med snabba klipp i fokus.
          </p>
          <p xml:id="i-7qEVzZUBge851aQcxA6EKS">
            Ett förstärkt medborgarinflytande över ekonomin är såväl möjligt
            som nödvändigt. Mycket pengar flödar genom pensionssystemet och
            hur det är utformat och hur det styrs är därför väsentligt. Ökad
            demokratisk kontroll över pensionsmedlen kan bidra till att trygga
            goda investeringar som kan ge jobb och bidra till en ekologiskt,
            socialt och ekonomiskt hållbar utveckling.
          </p>
        </div>
        <div xml:id="i-MWYuc8mfgvhPLvSTsk4gjf" type="motSignatures">
          <list xml:id="i-KnL7qVnm8PHSkt5Zv57J2G">
            <item xml:id="i-H6qvKGqiGnRfJVFjzWfovj" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-MaiRqGPuk8YgZqZkUyzwHV" who="i-DLt3BwBDVwBxqxVEki5m5B">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
