<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00428">
  <teiHeader>
    <fileDesc>
      <titleStmt>
        <title>Forskning och utveckling inom Mittuniversitetet</title>
        <author corresp="i-JERWRnB227uTCW6FGLWfYs i-LdbVtbdPx3MQxR6GEgCqax">av Hans Stenberg och Berit Andnor (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utveckling inom Mittuniversitetet</title>
          <idno type="rdwebb">GV02Ub428</idno>
          <rs type="number">Ub428</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub428/text</ref>
          <ref type="dokument_url_html">http://data.riksdagen.se/dokument/GV02Ub428</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub428</ref>
          <ref type="doc">http://data.riksdagen.se/fil/E114DA3A-AB77-429D-BA5B-DC78A2C17AA2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HfTF1PJ9XaqBkyTJrD87EW" type="signed"/>
        <correspContext corresp="i-HfTF1PJ9XaqBkyTJrD87EW">
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-LdbVtbdPx3MQxR6GEgCqax"/>
        </correspContext>
        <correspAction type="referral" xml:id="i-V9RrMH72J5bH9jyacLwT5D">
          <date when="2007-10-16"/>
        </correspAction>
        <correspAction type="dismissal" xml:id="i-L49qLmqukpEFqegggfW38j">
          <date when="2007-10-16"/>
        </correspAction>
        <correspAction type="numbering" xml:id="i-KwCHbdkDhNQ7SRNVh1HjLs">
          <date when="2007-10-08"/>
        </correspAction>
        <correspAction type="submission" xml:id="i-NvUsQUmt338sWmmFKnuLSE">
          <date when="2007-10-04"/>
        </correspAction>
        <correspAction type="transfer" xml:id="i-TSPD6dmC1czPYSYDEWN4iS">
          <date when="2007-10-03"/>
        </correspAction>
        <correspAction type="assigned" xml:id="i-TQ9gr88AJKRkEUzzSaQbes"/>
        <correspContext corresp="i-TQ9gr88AJKRkEUzzSaQbes">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AmsNtyBFwUCHodwGJtMxVr">
            Förslag till riksdagsbeslut
          </head>
          <p xml:id="i-HRJmp1iTakr5oHTKt2qhBa">
            Riksdagen tillkännager för regeringen som sin mening vad som
            anförs i motionen om utveckling av forskning och utbildning på
            forskarnivå inom Mittuniversitetet.
          </p>
        </div>
        <div type="motContent">
          <head type="h1" xml:id="i-BBZexyfb3PMGZ1f1RqAaPV">
            Motivering
          </head>
          <p xml:id="i-yheUzAAJMY7n7YbX8hUAq">
            När Mitthögskolan etablerades 1993 representerade den en ny organisatorisk
            idé inom det svenska högskolesystemet. Den skapade förutsättningar
            för att utveckla akademisk utbildning och forskning av hög kvalitet
            även i relativt glest bebyggda regioner och den gav i detta sammanhang
            bättre möjligheter till samverkan med näringslivet än traditionella
            en-campus-högskolor. Strukturen krävde ett pedagogiskt nytänkande
            som rönt intresse i utvecklingen av framtida utbildning även vid
            traditionellt uppbyggda universitet och högskolor. Mitthögskolan
            lokaliserades geografiskt till en region som hade långt till närmaste
            universitet.
          </p>
          <p xml:id="i-LPFhfe1dHkDq8hBFoT5Kmt">
            Det mest påtagliga tecknet på att denna satsning var framsynt
            och givit resultat är att Mitthögskolan efter prövningar bedömdes
            ha den kvaliteten att den från och med den 1 januari 2005 övergått
            till att bli universitet Mittuniversitetet.
          </p>
          <p xml:id="i-9ZCF5gwTrjahHr8DrzK5d4">
            När Mittuniversitetet nu etablerats är det mycket angeläget från
            såväl regional som nationell synpunkt att det ges möjligheter
            och resurser att utvecklas till ett starkt universitet. Mittuniversitetet
            bör därför erhålla ökade resurser för såväl forskning som utbildning
            på forskarnivå. Vidare bör Mittuniversitetet ges möjligheter att
            aktivt driva på utvecklingen av distribuerade undervisnings- och
            examinationsformer i ett centrum för flexibelt lärande.
          </p>
          <head type="h2" xml:id="i-QUjmgUXoHkA9XiVQiu5RT4">
            Forskning och utbildning på forskarnivå
          </head>
          <p xml:id="i-1G8ku1epyVeQNvAGtDq4z">
            Forskningen inom Mittuniversitetet är profilerad och inriktas
            mot att bedriva forskning av hög internationell kvalitet på områden
            där stark forskningsverksamhet svarar mot regionens behov. En
            regional FoU-strategi har utarbetats i samverkan mellan Mittuniversitetet
            och regionala organ. Universitetet tar vidare aktiv del i det
            regionala tillväxtarbetet i två län och har omfattande aktiviteter
            inom mål 2 och mål 3.
          </p>
          <p xml:id="i-Fr4ELRohCGd1KYDcGzts9C">
            Organisationen för stöd till externfinansierad forskning har
            stärkts med särskild inriktning mot sjunde ramprogrammet. Detta
            genomförs i nära samarbete med regionens Brysselkontor, Mid-Sweden
            Office. Denna inriktning ligger också väl i linje med de intentioner
            som ges i EU-kommissionens grönbok: Europeiska området för forskningsverksamhet:
            Nya utsikter, där man utöver ett fåtal spetsforskningsenheter
            talar om ett rikt nät av universitet och offentliga forskningsorganisationer
            inom hela EU, som går i främsta ledet när det gäller att tillgodose
            forsknings- och utbildningsbehov på nationell, regional och sektoriell
            nivå.
          </p>
          <p xml:id="i-HKYfw75HN4cT9Zzzh6C4eG">
            Utgångspunkten är att professorer och doktorander tillsammans
            utgör ett mycket viktigt inslag i den akademiska forskarmiljön.
            De omfattande satsningar som dåvarande Mitthögskolan gjorde på
            att inrätta och anställa ett 40-tal professorer behöver nu följas
            upp med motsvarande satsningar på doktorsanställningar och stöd
            till dyra forskningsmiljöer.
          </p>
          <p xml:id="i-6gLWfPvmFKf8GkCzTTA2me">
            Mittuniversitetets forskningsstrategiska plan 20052008 utgår
            från en bredd. Forskningen omfattar såväl traditionell grundforskning
            som tillämpad och tvärvetenskaplig forskning med följande profiler:
          </p>
          <list style="ul">
            <item xml:id="i-5nvB5fX5xF7kvKTWv1gg9u">
              Skogen som resurs.
            </item>
            <item xml:id="i-Aau25UVT1vgkTE65SrT4pv">
              Digitala samhällen.
            </item>
            <item xml:id="i-NXKUELY6mAE7yndZjmdwcD">
              Kulturarv, demokrati och företagande.
            </item>
            <item xml:id="i-8pvBHgaXKYHSzsnnY9xgK6">
              Välfärdssamhällets utmaningar.
            </item>
            <item xml:id="i-4UBV2ZhrgmQzMC55MaHy46">
              Lärande och bildning.
            </item>
            <item xml:id="i-NjP1tteZY8NjKzEaMo79ZA">
              Turism, idrott och upplevelseteknologi.
            </item>
          </list>
          <p xml:id="i-FScLQMfq7JD9SJc2jq1giQ">
            Dessa profiler har i huvudsak utvecklats med utgångspunkt från
            Mittuniversitetets kompetens och identifierade regionala behov.
            Av profilerna är flera baserade på samarbete med näringsliv och/eller
            offentliga aktörer och finansieras till stor del med externa medel,
            men där finansiärerna i de flesta fall kräver att universitetet
            är med och finansierar projekten. För att dessa lyckade satsningar
            ska kunna fortleva och vidareutvecklas behövs därför en ökande
            del fasta forskningsresurser.
          </p>
          <p xml:id="i-X79TKpQqQuixyRxKyyBG5T">
            Den svenska skogsindustrin, som ju är av största betydelse för
            den nationella ekonomin, är till stor del lokaliserad inom Mittregionen.
            Ambitiösa forskningssatsningar med anknytning till den storskaliga
            processorienterade skogsindustrin har genomförts vid Mittuniversitetet.
            Ett skogsindustriellt forskningscentrum av världsklass har skapats
            i samarbete med de stora skogsbolagen.
          </p>
          <p xml:id="i-8DqkyQZeKfYpUdMzMkTrTz">
            Mittuniversitetet är mycket aktivt i forskningssamverkan med
            små och medelstora företag, framförallt inom mätteknik, elektronik
            och informationsteknologi. I regionen finns många företag som
            är underleverantörer till svensk basindustri och som expanderar
            via export på nya marknader. Forskningen inom dessa områden bedrivs
            i samverkan med starka nationella forskningsmiljöer som Cern och
            Imec. Forskningen inom nanoteknologi och experimentell fysik har
            utvecklats starkt och bedöms i Vetenskapsrådets utvärdering som
            enastående och av världsklass.
          </p>
          <p xml:id="i-Cvpd7XDmvNCTvpbfAz3cwd">
            Kvalificerad forskning inom naturvetenskap och teknik kräver
            tillgång till avancerad experimentell utrustning. Mittuniversitetet
            har med hjälp av extern finansiering, i huvudsak via mål 1, kunnat
            bygga upp avancerade forskningsmiljöer inom elektroteknik och
            fiberteknologi. Dessa miljöer är viktiga både för universitetets
            forskning och som en resurs för regionens företag. Därför behövs
            långsiktig finansiering för att driva och underhålla dessa miljöer.
          </p>
          <p xml:id="i-FxYo59BKjKwcQRwfSgN2G">
            För Mittuniversitetet är också satsningar på kvalificerad forskning
            inom det samhällsvetenskapliga området, inom vård- och hälsovetenskap
            samt inom lärarutbildningen en väsentlig del i att fullfölja ambitionerna
            om vetenskapligt djup och bredd inom några forskningsområden.
            Därmed skapas även förutsättningar för önskvärda tvärvetenskapliga
            forskningssatsningar i samverkan med den teknisk-naturvetenskapliga
            kompetens som redan etablerats. De begränsade möjligheterna till
            extern finansiering för forskning inom det samhällsvetenskapliga
            området, inom vård- och hälsovetenskap samt inom lärarutbildningen
            gör det angeläget att öka de fasta forskningsresurserna även inom
            dessa områden.
          </p>
          <p xml:id="i-HpXHgbUTwGJ4P2pymNEH5L">
            En tvärvetenskaplig satsning av stor betydelse görs inom området
            turism, idrott och upplevelseteknologi. Där sker ett nära samarbete
            mellan teknik, biologi och medicin. En viktig del i denna satsning
            är etableringen av Vintersportcentrum på campus i Östersund som
            sker i samarbete med Riksidrottsförbundet och Sveriges Olympiska
            Kommitté. Den forskning som bedrivs inom detta område har inte
            bara betydelse för idrotten utan resultaten kan även utnyttjas
            i folkhälsoarbetet.
          </p>
          <p xml:id="i-4ud5r9gUKBmcTRnK7oTjr3">
            Sammantaget konstateras ett behov av att få ökade fasta forskningsresurser
            att användas främst för doktorandanställningar, medfinansiering
            i externa projekt och för drift och underhåll av dyra forskningsmiljöer.
            I det perspektivet är det allvarligt att Mittuniversitetet i årets
            budgetproposition ligger lägst bland jämförbara lärosäten när
            det gäller resursförstärkningar för 2008. Det är också problematiskt
            att regeringen verkar basera ökningen av universitetens forskningsmedel
            enbart på resultat inom grundforskningen, vilket försämrar universitetens
            möjligheter att genom tillämpad forskning i samverkan med näringslivet
            bidra till den nationella och den regionala tillväxten. Ökade
            fasta forskningsresurser säkerställer att Mittuniversitetet även
            fortsättningsvis kan bedriva forskning av hög internationell standard
            till nytta för Sverige och regionen.
          </p>
          <head type="h2" xml:id="i-7VZ5jr26EAKCbJQfEoR2WC">
            Flexibel och nätbaserad utbildning
          </head>
          <p xml:id="i-5nPkTqtY6sbqPX5ZpEhmc4">
            Mittuniversitetet är idag en av landets största aktörer när det
            gäller flexibelt lärande och nätbaserad utbildning. Nya former
            för distribution av utbildning ger kraftigt ökade möjligheter
            att höja kompetensnivån även i glest befolkade områden och minska
            den sociala snedrekryteringen till olika utbildningar. Denna verksamhet
            ställer samtidigt stora krav på pedagogisk förnyelse och utveckling
            för att ge ökad effekt av gjorda insatser, i form av högre examinationsgrad,
            och samtidigt säkerställa rättssäkra examinationsformer för denna
            kategori av studenter. En satsning på nätbaserat lärande vid Mittuniversitetet
            skulle ge mycket positiva effekter inom detta mycket viktiga område.
          </p>
        </div>
        <div type="motSignatures">
          <list>
            <item xml:id="i-T1iMpAXierv7TRFKHRJPi1">
              Hans Stenberg (s)
            </item>
            <item xml:id="i-P9wyXtAdCSkUF3huF5Gwf7">
              Berit Andnor (s)
            </item>
          </list>
        </div>
      </div>
    </body>
  </text>
</TEI>
