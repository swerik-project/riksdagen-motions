<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-03928">
  <teiHeader>
    <fileDesc>
      <titleStmt>
        <title>med anledning av prop. 2020/21:150 Ett stärkt barnrättsperspektiv i vårdnadstvister</title>
        <author corresp="i-FqirGpgVadzcvH1i4Q2RHU">av Jon Thorbjörnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3928 av Jon Thorbjörnson m.fl. (V)</title>
          <idno type="rdwebb">H8023928</idno>
          <rs type="number">3928</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8023928/text</ref>
          <ref type="dokument_url_html">http://data.riksdagen.se/dokument/H8023928</ref>
          <ref type="dokumentstatus_url_xml">http://data.riksdagen.se/dokumentstatus/H8023928</ref>
          <ref type="docx">http://data.riksdagen.se/fil/9DC15878-31C9-4690-92C9-ACD7D4A140EE</ref>
          <ref type="pdf">http://data.riksdagen.se/fil/00E6532F-FB44-4730-80D0-ABC99C92ABC3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TTCHuXfgAxHTAnaXrL9qaK" type="basedOn"/>
        <correspContext corresp="i-TTCHuXfgAxHTAnaXrL9qaK">
          <ref>Proposition 2020/21:150</ref>
        </correspContext>
        <correspAction xml:id="i-TE2XPn6Hh5zmBgtpsK4Syt" type="signed"/>
        <correspContext corresp="i-TE2XPn6Hh5zmBgtpsK4Syt">
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-35AEht4Lg2SWk4Sf4HFrYi" type="submitted">
          <date when="2021-04-07"/>
          <time when="09:55:00"/>
        </correspAction>
        <correspAction xml:id="i-3CYFpGcUjYrsrdSo61FfTi" type="reviewed">
          <date when="2021-04-12"/>
          <time when="17:09:49"/>
        </correspAction>
        <correspAction xml:id="i-GMRAE6SZSKijeFbjTXeDev" type="dismissed">
          <date when="2021-04-13"/>
        </correspAction>
        <correspAction xml:id="i-DCWrFDWgExGE2ENcau4cVh" type="referred">
          <date when="2021-04-14"/>
        </correspAction>
        <correspAction xml:id="i-9rHithPYWnXvC65mPEkNPt" type="assigned">
          <date when="2021-05-26"/>
          <time when="17:20:46"/>
        </correspAction>
        <correspContext corresp="i-9rHithPYWnXvC65mPEkNPt">
          <ref type="assignedTo">Civilutskottet</ref>
        </correspContext>
        <correspAction xml:id="i-CxVdWkRQ5ZZKqbrk9YeYpW" type="behandlas_i"/>
        <correspContext corresp="i-CxVdWkRQ5ZZKqbrk9YeYpW">
          <ref type="uppgift">2020/21:CU17</ref>
          <ref type="ref_dok_id">H801CU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU17</ref>
          <ref type="ref_dok_titel">Ett stärkt barnrättsperspektiv i vårdnadstvister</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BJxLZWAKV9sRTTj4mKvGkj" type="motHeader">
        <div xml:id="i-XuA6PFc5x7T6fsEztiCEhM" type="motTitle">
          Motion till riksdagen 2020/21:3928 av Jon Thorbjörnson m.fl.
          (V) med anledning av prop. 2020/21:150 Ett stärkt barnrättsperspektiv
          i vårdnadstvister
        </div>
      </div>
      <div xml:id="i-6KRzszwC1vCn3xhEtze8vM" type="motBody">
        <div xml:id="i-4mS7wgRC144TWaQH3a5CZA" type="motProposal" subtype="förslag">
          <head xml:id="i-CEoS94VaUURLE5nEBbWPYq">
            1 Förslag till riksdagsbeslut
          </head>
          <list xml:id="i-CLMvAeuEvYaWcs9DzcS16g" style="ol">
            <item xml:id="i-Vtxw4eNcSZaQWiiHwQ4FH6">
              Riksdagen ställer sig bakom det som anförs i motionen om att
              regeringen bör återkomma med förslag till ändring i lagstiftning
              som innebär att det blir obligatoriskt för domstolar att upprätta
              särskilda barnprotokoll i mål om vårdnad, boende och umgänge och
              tillkännager detta för regeringen.
            </item>
            <item xml:id="i-HmsYkpQxub45KadtNEYXV9">
              Riksdagen ställer sig bakom det som anförs i motionen om att
              regeringen bör återkomma till riksdagen med lagförslag som innebär
              att varje barn får rätt till ett eget juridiskt biträde i alla
              mål om vårdnad, boende och umgänge och tillkännager detta för
              regeringen.
            </item>
            <item xml:id="i-QxMuFjiwGuwfdEC2yExmuf">
              Riksdagen ställer sig bakom det som anförs i motionen om att
              obligatoriska informationssamtal ska införas på prov under en
              begränsad tid för att sedan noga utvärderas och tillkännager detta
              för regeringen.
            </item>
            <item xml:id="i-SPib2ygoU99YQvj2dJ9wXc">
              Riksdagen ställer sig bakom det som anförs i motionen om att
              domstol inte ska kunna besluta om gemensam vårdnad mot en förälders
              vilja i de fall där en förälder har utsatt den andra föräldern
              eller barnet för våld eller övergrepp, och detta tillkännager
              riksdagen för regeringen.
            </item>
            <item xml:id="i-P9a3DMvCUFvfvryVtTnvGR">
              Riksdagen ställer sig bakom det som anförs i motionen om att
              domstol inte ska kunna besluta om gemensam vårdnad mot båda föräldrarnas
              vilja och tillkännager detta för regeringen.
            </item>
          </list>
        </div>
        <div xml:id="i-CTX4DUE9bEtNcQbRhqhufu" type="motContent">
          <head xml:id="i-2kneCNpXpMy8mrXPGA12K3" type="h1">
            2 Inledning
          </head>
          <p xml:id="i-BzNj6r1DevjBQr7RxYUKku">
            För Vänsterpartiet är frågor som rör barns utsatthet alltid prioriterade.
            Vi har länge drivit frågor om att barns ställning och rättigheter
            bör stärkas i samhället samt att barn och unga ska få bättre möjligheter
            att komma till tals i frågor som berör deras liv. I motionen Vårdnad
            och umgänge (2018/19:758) redogör vi för vår politik för barns
            rätt till inflytande vid tvister kring vårdnads- och umgängesfrågor.
            I denna följdmotion på propositionen Ett stärkt barnperspektiv
            i vårdnadstvister (2020/21:150) har vi valt att lyfta fram några
            viktiga aspekter kring att stärka barnrättsperspektivet i vårdnadstvister.
            Vi kommer även att återkomma med ytterligare förslag på området
            under den allmänna motionstiden.
          </p>
          <head xml:id="i-RWeWu85QFJRPspUpAHDU6d" type="h1">
            3 Barnets bästa
          </head>
          <p xml:id="i-MpH8JHt5f2tb7uMMgR1ymg">
            Vänsterpartiet välkomnar att regeringen föreslår att det ska
            tydliggöras i föräldrabalken att barnets bästa ska vara avgörande
            för alla frågor om vårdnad, boende och umgänge och inte bara vid
            beslut i sådana frågor. Frågan om att barnets bästa ska vara avgörande
            drev Vänsterpartiet redan i samband med lagändringen 2006.
          </p>
          <p xml:id="i-6xFGspHaz3G5fd4ABsJ5ih">
            För att säkerställa att principen om barnets bästa står i fokus
            vid den rättsliga hanteringen av mål eller ärenden om vårdnad,
            boende och umgänge vill Vänsterpartiet att det ska upprättas särskilda
            barnprotokoll som en bilaga till domen där avgörandet motiveras
            utifrån vad som är bäst för barnet. Den bärande tanken i FN:s
            barnkonvention är att barnet är en fullvärdig människa med egna
            rättigheter. Enligt vår mening ligger ett krav på obligatoriska
            barnprotokoll helt i linje med ambitionen i barnkonventionen.
            Ett barnprotokoll skulle kunna utformas som en bilaga till domen
            och fungera som en checklista där domaren på punkt efter punkt
            går igenom att det är barnets bästa som legat till grund för domstolens
            ställningstagande i en viss fråga och inget annat som t.ex. rättvisa
            mellan föräldrarna. Av checklistan kan t.ex. framgå om samtal
            med barnet har ägt rum, om barnpsykiatrisk utredning har genomförts,
            om personer i barnets närhet har hörts, om läkarundersökning har
            gjorts, om riskbedömning gjorts osv. Domstolen bör ge motiveringar
            till varför vissa krav i checklistan inte uppfyllts samt redovisa
            varje ställningstagande och beslut.
          </p>
          <p xml:id="i-CyeMdwiaUEVKrvjMSQT7Mr">
            Vänsterpartiets förslag innebär inte att vi vill styra hur domstolarna
            motiverar sina domar utan att vi vill skapa en garanti för att
            det enskilda barnets bästa tas på allvar. Vi menar att obligatoriska
            barnprotokoll kommer att stärka principen om barnets bästa i den
            rättsliga hanteringen. Vidare kan checklistan fungera som ett
            stöd för rättens ledamöter.
          </p>
          <p xml:id="i-4Ctt1dqBGz9gRnuETKRAHM">
            Det ska inte som i dag vara möjligt att motivera ett avgörande
            genom att enbart konstatera att ”barnets bästa tillgodosetts”
            eller att resonera kring att ”barnet behöver båda sina föräldrar”
            utan att göra en faktisk riskbedömning. Krav måste ställas på
            att en domstol eller myndighet ska kunna motivera varje beslut
            och ställningstagande i ett avgörande utifrån barnets bästa.
          </p>
          <p xml:id="i-9UkHfvPqSYeijsQJHF16QH">
            Regeringen bör därför återkomma med förslag till ändring i lagstiftning
            som innebär att det blir obligatoriskt för domstolar att upprätta
            särskilda barnprotokoll i mål om vårdnad, boende och umgänge.
            Detta bör riksdagen ställa sig bakom och ge regeringen till känna.
          </p>
          <head xml:id="i-BxvzuE9HoJAhabzi59X6kb" type="h1">
            4 Barnets delaktighet
          </head>
          <p xml:id="i-Nfpoc3DcLvxAW6WSweScb8">
            I regeringens proposition föreslås att en ny bestämmelse om barnets
            rätt att få infor­mation och komma till tals i frågor om vårdnad,
            boende och umgänge ska införas i föräldrabalken i syfte att förbättra
            förutsättningarna för barns delaktighet. Barns rätt att komma
            till tals ska även, enligt regeringen, stärkas genom att det klargörs
            i lagen att rätten inte är begränsad till en rätt att uttrycka
            sin vilja eller inställning i en viss fråga, utan innebär en rätt
            att framföra åsikter i en vidare bemärkelse.
          </p>
          <p xml:id="i-MZoGPTdeTAiaiaJcdxc4Nu">
            Vänsterpartiet välkomnar regeringens förslag om att öka barns
            möjlighet att få sin röst hörd. När föräldrarna tvistar om vårdnad,
            boende eller umgänge i domstol företräds de vanligtvis av var
            sitt ombud. Ofta kommer den rättsliga processen att handla om
            att rättvisa ska skipas mellan föräldrarna varpå barnet som egentligen
            är huvudperson blir osynliggjort. För att barnets rätt och principen
            om barnets bästa verkligen ska tas på allvar menar vi att barn
            bör ha rätt till ett juridiskt ombud som är frikopplat från föräldrarna
            och deras eventuella biträden. Att barn bör ha ett eget ombud
            för att säkerställa deras rätt att komma till tals är en åsikt
            som Vänsterpartiet delar med flera remissinstanser, bl.a. Barnombudsmannen,
            Rädda Barnen och Unizon.
          </p>
          <p xml:id="i-91r7rcQDZU3SHXNMXghzkg">
            Enligt Vänsterpartiets uppfattning bör ett barnombud ha dokumenterad
            kompetens i frågor som rör barns utveckling, traumahantering och
            riskbedömning. Ett barnombud skulle ha det enskilda barnets intresse
            för ögonen och skulle kunna utgå enbart ifrån barnets bästa och
            barnets synpunkter i sin argumentation inför rätten. En ovillkorlig
            rätt för barn att komma till tals i dessa frågor ligger helt i
            linje med FN:s konvention om barnets rättigheter. Ett barnombud
            skulle även bidra till mer genomtänkta beslut där barnets vilja
            faktiskt beaktas, vilket gör att besluten blir lättare att verkställa.
          </p>
          <p xml:id="i-R1FavuVVwYtH4X7SLZpof7">
            Riksdagen tillkännagav i samband med behandlingen av de då nya
            vårdnadsreglerna (se bet. 2005/06:LU27 s. 36 f., prot. 2005/06:131)
            att varje barn bör ha rätt till ett eget juridiskt biträde i alla
            mål om vårdnad, boende och umgänge. Vänsterpartiet ansåg att det
            var glädjande att frågan varit föremål för beredning inom Justitiedepartementet
            (bet. 2006/07:CU8 s. 10). Nu har det emellertid gått tolv år utan
            att regeringen återkommit till riksdagen med lagförslag i frågan.
            Regeringen bör därför återkomma till riksdagen med lagförslag
            som innebär att varje barn får rätt till ett eget juridiskt biträde
            i alla mål om vårdnad, boende och umgänge. Detta bör riksdagen
            ställa sig bakom och ge regeringen till känna.
          </p>
          <head xml:id="i-5K8YkHZBJiKRonik9rt7b3" type="h1">
            5 Obligatoriska informationssamtal
          </head>
          <p xml:id="i-2yoqznA4BXr4qWEGUVSgTA">
            Regeringen föreslår att alla föräldrar som överväger att inleda
            en tvist i domstol i frågor som rör vårdnad, boende eller umgänge
            ska delta i ett obligatoriskt informationssamtal där de får information
            som syftar till att hitta den lösning som är bäst för barnet.
            Föräldrarna ska som utgångspunkt delta samtidigt i samtalet.
          </p>
          <p xml:id="i-Gfmk4VKJEytKaZcwpTSuFX">
            Att erbjuda föräldrar stöd, hjälp och vägledning när det finns
            risk för tvister i dom­stol är i grunden positivt. Vänsterpartiet
            vill dock i sammanhanget understryka vikten av att föräldrar som
            har blivit utsatta för våld av den andre föräldern inte ska tvingas
            till gemensamma samtal med sin förövare. Det bör tydligt framgå
            i informationen om samtalen att det är möjligt att få ett enskilt
            samtal, och det ska vara lätt att boka om från gemensamt till
            enskilt samtal.
          </p>
          <p xml:id="i-8TL9hbWTU9j2QcuGwJWtZD">
            Vi vill även lyfta fram den kritik mot förslaget om informationssamtal
            som flera remissinstanser har. Bland annat Rädda Barnen och Allmänna
            Barnhuset menar att metoden med informationssamtal är oprövad
            och saknar forskningsstöd och att det finns andra metoder som
            har utvärderats och haft positiva effekter.
          </p>
          <p xml:id="i-G5fALNvP79Sy2HFRrE67kA">
            Vänsterpartiet bedömer, i likhet med bl.a. Myndigheten för familjerätt
            och föräldraskap, att införandet av obligatoriska informationssamtal
            kommer att kräva ytterligare utbildning av befintlig personal.
            Om samtalen ska vara konstruktiva och leda till lösningar med
            barnets bästa i centrum krävs ökad kompetens inom bl.a. konflikt­hantering
            och riskbedömning.
          </p>
          <p xml:id="i-JuBnVAWGf1cuSpGMu3NoDG">
            För att säkerställa att metoden med obligatoriska informationssamtal
            leder till ökat barnrättsperspektiv ska metoden införas på prov
            under en begränsad tid för att sedan noga utvärderas. Detta bör
            riksdagen ställa sig bakom och ge regeringen till känna.
          </p>
          <head xml:id="i-MPQfkB1MF9yyprnFyaVcy5" type="h1">
            6 Några frågor om vårdnad och umgänge
          </head>
          <p xml:id="i-L4dDPmWTaGJ4kLN6BwF8Dm">
            Vänsterpartiet vill särskilt notera att grunden för bedömningen
            av barnets bästa i nuvarande lagstiftning behålls oförändrad.
            Därmed ska den fortsatt allra viktigaste aspekten när barnets
            bästa bedöms vara ”risken för att barnet eller någon annan i familjen
            utsätts för övergrepp eller att barnet olovligen förs bort eller
            hålls kvar, eller annars far illa” (6 kap. 2 a § andra stycket
            FB). Här vill vi också uppmärksamma barnkonventionen som numera
            är svensk lag och som i artikel 9 markerar att barn principiellt
            har rätt till båda sina föräldrar, utom då detta strider mot barnets
            bästa och i artikel 19 markerar ansvaret för varje konventionsstat
            att ”vidta alla lämpliga lagstiftningsåtgärder, administrativa,
            sociala och utbildningsmässiga åtgärder för att skydda barnet
            mot alla former av fysiskt eller psykiskt våld, skada eller övergrepp”
            också i relation till barnets föräldrar. Barnkonventionen sätter
            därmed viktiga gränser för föräldrars makt över barn, gränser
            som är nödvändiga att upprätthålla för barnets bästa. Detta förändras
            inte av att regeringen föreslår att föräldrabalkens reglering
            ska ändras i fråga om vad domstolen också ska fästa särskilt avseende
            vid när frågan om huruvida vårdnaden ska vara gemensam eller inte
            avgörs. De anser att särskilt avseende ska i fortsättningen fästas
            vid föräldrarnas förmåga att sätta barnets behov främst och ta
            ett gemensamt ansvar i frågor om barnet.
          </p>
          <p xml:id="i-Jva2V3wZsPcsj9t2VuNVSm">
            Vänsterpartiet anser att regeringens intention att flytta fokus
            från föräldrarnas konflikt till barnens behov är bra, förutsatt
            att det handlar om en konflikt utan våld, vilket bl.a. Barnombudsmannen
            markerat i sitt remissvar. Att en förälder har tagit omsorgsansvar
            och har visat och fortsatt visar på förmåga att sätta barnets
            behov främst ska vara gynnande i en tvist. Vi ser dock en överhängande
            risk för att föräldrar som har varit förtryckta i parrelationen
            eller blivit utsatta för våld och hot av den andre föräldern och
            på grund av detta har svårt att samarbeta kring barnet riskerar
            att missgynnas av förslaget, vilket i sin tur riskerar att få
            allvarliga konsekvenser för barnet.
          </p>
          <p xml:id="i-XAekYeepnrwFr6v4D1RxG3">
            Av samma anledning och med förnyad hänvisning till såväl kraven
            i barnkonven­tionen som 6 kap. 2 a § FB ställer vi oss helt avvisande
            till förslaget att domstolen ska kunna besluta om gemensam vårdnad
            när båda föräldrarna motsätter sig den vårdnads­formen. Såväl
            Barnombudsmannen och Stiftelsen Allmänna Barnhuset som de två
            riksorganisationerna Roks och Unizon avstyrkte också detta i sina
            remissvar mot bakgrund av såväl forskning som egna kontakter med
            barn.
          </p>
          <p xml:id="i-8ZvUpLyo77B1FssZWSPjc8">
            Domstol ska inte kunna besluta om gemensam vårdnad mot en förälders
            vilja i de fall där en förälder har utsatt den andra föräldern
            eller barnet för våld eller övergrepp. Detta bör riksdagen ställa
            sig bakom och ge regeringen till känna.
          </p>
          <p xml:id="i-vBF8xaA7NqzPofeNUDdEH">
            Domstol ska inte kunna besluta om gemensam vårdnad när båda föräldrarna
            motsätter sig detta. Detta bör riksdagen ställa sig bakom och
            ge regeringen till känna.
          </p>
        </div>
        <div xml:id="i-LmwfdagCtKEzyc7aKDFPr1" type="signatureBlock">
          <list xml:id="i-S7Jjc5aM2TsE8Gari6hHWK">
            <item xml:id="i-Umm7EMUoXLkTnzJuMYgoVE" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-X2MDMEffoPdXK2e7pTyW3M" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-FMtYo6sizk5XsSzXorxyLE" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-NYqykTtykjAjxS3ywKCaqa" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-GgQqEG1CvYFLUBRdogAWSi" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
