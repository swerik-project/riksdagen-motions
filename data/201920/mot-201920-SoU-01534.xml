<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-01534">
  <teiHeader>
    <fileDesc>
      <titleStmt>
        <title>Barnahus</title>
        <author corresp="i-X9jqcGenibr5tWEbnZgddm i-BCLTs1Vthr8mEcmxVrQwpg">av Annika Hirvonen Falk och Pernilla Stålhammar (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1534 av Annika Hirvonen Falk och Pernilla Stålhammar (båda MP)</title>
          <idno type="rdwebb">H7021534</idno>
          <rs type="number">1534</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7021534/text</ref>
          <ref type="dokument_url_html">http://data.riksdagen.se/dokument/H7021534</ref>
          <ref type="dokumentstatus_url_xml">http://data.riksdagen.se/dokumentstatus/H7021534</ref>
          <ref type="docx">http://data.riksdagen.se/fil/B4AFDAC7-05AE-4EB1-A879-2D75594FAE80</ref>
          <ref type="pdf">http://data.riksdagen.se/fil/587A75CA-13DF-4E03-A22E-752B89CC7908</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-BCLTs1Vthr8mEcmxVrQwpg</idno>
            <name>Pernilla Stålhammar</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GiQun4C6Dz9kSugBjBXAFD" type="signed"/>
        <correspContext corresp="i-GiQun4C6Dz9kSugBjBXAFD">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-BCLTs1Vthr8mEcmxVrQwpg"/>
        </correspContext>
        <correspAction xml:id="i-QGe6u6PAQMYZyMfCC4MtGW" type="submitted">
          <date when="2019-10-02"/>
          <time when="12:25:02"/>
        </correspAction>
        <correspAction xml:id="i-UidCfx6mVFzsY5zQCGZokU" type="reviewed">
          <date when="2019-10-02"/>
          <time when="13:20:20"/>
        </correspAction>
        <correspAction xml:id="i-HUp9bN25nxbaTGkqnjvLZo" type="referred">
          <date when="2019-10-11"/>
        </correspAction>
        <correspAction xml:id="i-XQ4f9DCYCvUNQi8qppzbfa" type="assigned">
          <date when="2020-06-10"/>
          <time when="16:48:55"/>
        </correspAction>
        <correspContext corresp="i-XQ4f9DCYCvUNQi8qppzbfa">
          <ref type="assignedTo">Socialutskottet</ref>
        </correspContext>
        <correspAction xml:id="i-LfD6dYBAUq7vT3x5iNein9" type="behandlas_i"/>
        <correspContext corresp="i-LfD6dYBAUq7vT3x5iNein9">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8fr89yZBUM223CeURm5Hsw" type="behandlas_i"/>
        <correspContext corresp="i-8fr89yZBUM223CeURm5Hsw">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6rLHouEMsDHRdoHCSZWpBN" type="motHeader">
        <div xml:id="i-KtsZxwh274BnwNufyTe33H" type="motTitle">
          Motion till riksdagen 2019/20:1534 av Annika Hirvonen Falk och
          Pernilla Stålhammar (båda MP) Barnahus
        </div>
      </div>
      <div xml:id="i-PZ7aBoa3zX4JwRR3ZqfYTr" type="motBody">
        <div xml:id="i-3s8i2AWTr85nbBd7rzScyZ" type="motProposal" subtype="förslag">
          <head xml:id="i-AtXD1HvXdPTHQKJjHMiEBd">
            Förslag till riksdagsbeslut
          </head>
          <list xml:id="i-XYbQv6SiH76dZjEXuThHhG" style="ol">
            <item xml:id="i-9apPggig694g2d4tgc7KAN">
              Riksdagen ställer sig bakom det som anförs i motionen om att
              utifrån gjord utvärdering återkomma med förslag till förbättring
              och förstärkning av barnahusen och minska den ojämlika tillgång
              för barn i landet som tillhör målgruppen och tillkännager detta
              för regeringen.
            </item>
            <item xml:id="i-N8ZrtWLTiW5cUv4uouF7ce">
              Riksdagen ställer sig bakom det som anförs i motionen om ett
              utökat antal barnahus och tillkännager detta för regeringen.
            </item>
            <item xml:id="i-Wi1QDqcW13qFErK4YS9u7s">
              Riksdagen ställer sig bakom det som anförs i motionen om stöd
              och behandling i barnahusens uppdrag och tillkännager detta för
              regeringen.
            </item>
            <item xml:id="i-PKzDbRPiJvkj4N84KdnuKg">
              Riksdagen ställer sig bakom det som anförs i motionen om att
              öka socialtjänstens och andras kunskap om barnahusen och tillkännager
              detta för regeringen.
            </item>
            <item xml:id="i-UqvHgFF6Bd1jqkcFoxRy1v">
              Riksdagen ställer sig bakom det som anförs i motionen om att
              tydliggöra barnahusens målgrupp och tillkännager detta för regeringen.
            </item>
          </list>
        </div>
        <div xml:id="i-4FxQFYWF6CaXXBeQa9dhFV" type="motContent">
          <head xml:id="i-SjYX1vF4wiBW9zT8DnyUGw" type="h1">
            Bakgrund
          </head>
          <p xml:id="i-QaR4uABxnBDBFbaPkxry9R">
            En viktig grön ingång till människor som har det svårt är att
            sätta människan i centrum, minimera spill av resurser och se till
            att människor inte ”faller mellan stolarna” som det brukar uttryckas.
            Utifrån den här ingången vill vi bland annat inrätta ett socialförsäk­ringssystem
            som ger stöd utifrån principen ”en dörr in”, att brukare och patienter
            ska vara i centrum för hur vård och insatser utformas samt att
            den enskildes synpunkter och vilja ska vara utgångspunkten. Ett
            sammanhållet stöd med människan i centrum ökar kvalitén i stödet
            och är ofta också betydligt enklare och mer kostnadseffektivt.
          </p>
          <p xml:id="i-W2wpW5QQxcaQxUMGDZ8YL6">
            Barnahusen är ett gott exempel på hur stöd kan samordnas kring
            individen. Att barn som utsatts för våld och övergrepp är i centrum
            och myndighetspersoner som utreder kommer till barnen i stället
            för tvärtom är en lika enkel som genial utgångspunkt. Fler verksamheter
            bör ta efter den grundtanken.
          </p>
          <p xml:id="i-DLoaoHHA9rWRZMe5YufQNt">
            Miljöpartiet, såväl som andra partier, har vid ett antal tillfällen
            motionerat om vikten av att det inrättas fler barnahus. Våren
            2013 gjordes ett tillkännagivande i riksdagen, bland annat utifrån
            en miljöpartistisk motion, där riksdagen uppmanade regeringen
            att stimulera myndigheternas arbete med att inrätta fler barnahus,
            med målsättningen att det bör finnas minst ett barnahus i varje
            län. I tillkännagivandet angavs också att regeringen bör arbeta
            för att barnahusens uppdrag ska omfatta barn upp till 18 år, att
            verksamheten ska utvecklas genom forskning och samverkan samt
            att verksamheten ska utvärderas. Det är glädjande att en bred
            samsyn har uttryckts i dessa viktiga frågor. Och sedan tillkännagivandet
            har utvecklingen gått framåt. Barnahusens verksamhet omfattar
            i dag barn upp till 18 år, en mycket positiv förändring, och våren
            2017 konstaterade regeringen att det fanns barnahus i alla län
            utom Norrbotten, Jämtland och Halland. Så är läget även i dag.
            Det finns ett 30-tal barnahus i landet. Men alltjämt finns alltför
            många barn som står utan – i dag är det barn i 68 kommuner som
            inte har tillgång till barnahus.
          </p>
          <p xml:id="i-8zvdw4R1vYxzq3AbEAet1R">
            Hur många barnahus det ska finnas och var dessa ska vara lokaliserade
            har hittills varit en fråga för berörda myndigheter att bedöma
            och besluta om. Vår åsikt är som tidigare att det behöver finnas
            minst ett barnahus i varje län och att barn över hela landet vid
            behov ska kunna ha tillgång till barnahusets insatser på ett rimligt
            vis.
          </p>
          <p xml:id="i-AUh8nbuAvLTSgEVYJyXK93">
            Tidigare regeringsuppdrag till Rikspolisstyrelsen, i samverkan
            med Åklagar­myndigheten, Socialstyrelsen och Rättsmedicinalverket,
            har genererat nationella riktlinjer för samverkan i barnutredningar
            och kriterier för verksamheten i barnahusen.
          </p>
          <head xml:id="i-MSxxkXx1ZMz4NKy2mQBFEj" type="h2">
            Ny utvärdering av barnahusverksamheten i Sverige
          </head>
          <p xml:id="i-qYJqswfMDzPhn5K9W8F8V">
            Regeringen gav under 2018 Linköpings universitet genom Barnafrid,
            ett nationellt kunskapscentrum, i uppdrag att utvärdera barnahusverksamheterna
            i Sverige. Goda exempel liksom brister skulle tas fram i syfte
            ”att främja ett kvalitativt och likvärdigt bemötande för brottsutsatta
            barn, oavsett bostadsort”. Uppdraget redovisades i mars 2019;
            ”Slutrapport utvärdering av barnahus (s2018/00212/FST).
          </p>
          <p xml:id="i-GrXzuLfHhbLTYws5M5VFdm">
            Utredningen har inte haft i uppgift att föreslå förändringar,
            vilket möjligen kan anses vara synd. De har dock gjort ett gediget
            arbete och det finns goda förutsättningar att gå vidare med ett
            föbättringsarbete utifrån analysen av rapporten. Inte minst är
            det ett viktigt stöd för de olika barnahusen.
          </p>
          <p xml:id="i-TU9ji2icpbTx63kD2RgJTj">
            Sammantaget konstateras att det finns många välfungerande verksamheter,
            men att det finns regionala skillnader i organisation och verksamhet.
            Några av de främsta bris­terna som lyfts fram är otydlighet i
            riktlinjerna tex gällande tillgång till rättsmedicinsk, barnmedicinsk
            och ungdomspsykiatrins kompetens.
          </p>
          <p xml:id="i-XMyEZFzau1JnWbmLJcZxTM">
            Det framgår inte i utvärderingen i vilken omfattning krisstöd/behandling
            saknas, vilket är en brist. Nationell styrning efterfrågas och
            översikt av de nationella riktlinjerna i samråd med alla barnahusens
            samverkanspartners. Även certifiering av barnahusen lyfts fram.
            Målgruppsdefinitionen behöver ses över och att alla barnahus jobbar
            med dessa. Även syskons tillgång till stöd och behandling lyfts
            som olika i landet. Proble­matiskt är också att åldersgruppen
            15–18 inte nödvändigtvis kommer i kontakt med barnahus.
          </p>
          <p xml:id="i-Ff7DPEVJYRakWWZkzo4LDN">
            Vi hoppas att regeringen i närtid återkommer med förslag till
            förbättring och för­stärk­ning av barnahusen utifrån rapporten
            och samtidigt minskar den ojämlika tillgång till insatser för
            barn i landet som tillhör målgruppen.
          </p>
          <p xml:id="i-7RmfTXfabYD7LRMcm84WNn">
            Nedan lyfter vi några teman som vi sedan tidigare identifierat
            som viktiga i det fortsatta arbetet med att förbättra barnahusen.
          </p>
          <head xml:id="i-F2PoACEzjv56ELLMqjzHS5" type="h2">
            Bristande stöd till våldsutsatta barn
          </head>
          <p xml:id="i-3a1D3z9gdymQnLQA7DghkE">
            För barn som har varit utsatta för våld eller andra övergrepp,
            eller är brottsoffer i familjer där våld förekommer, är den rättsliga
            processen och hur den fungerar mycket viktig. Minst lika viktigt
            är att barnet får stöd och behandlingsinsatser för att kunna bearbeta
            vad det har varit med om, inte minst i syfte att kunna gå vidare
            i livet utan psykiska men.
          </p>
          <p xml:id="i-PFxwogSWe8aMELYrnFwHjJ">
            I dagsläget ser det dock väldigt olika ut när det gäller insatser,
            huruvida stöd överhuvudtaget ges, av vilken aktör och i vilken
            omfattning. Ibland ges insatserna av BUP, ibland kommunen och
            ibland hänvisas till s.k. Trappanverksamhet som kan ge stöd men
            inte är en behandlingsinsats. Det är inte alltid barnens behov
            som avgör vilken insats som ges; istället kan det bero av hur
            man i respektive kommun och landsting valt att organisera stödet.
            Utredare Carin Götblad konstaterar i sin utredning (SOU 2014:49)
            att barn som lever med våld har svårt att få hjälp att bearbeta
            psykisk ohälsa. Hon påtalar att BUP inte alltid fungerar så som
            skulle vara önskvärt, att det finns brister vad gäller att erbjuda
            barn kris- och stödsamtal och att barns behov av råd och stöd
            inte uppfylls. En liknande bild ges i en rapport från IVO år 2014
            där stödet till barn bedöm­des vara otillräckligt. Också Rädda
            Barnen har påpekat behovet av utvecklingsarbete.
          </p>
          <p xml:id="i-Q4xNhb7D5dubacYM56129h">
            I sin kvalitetsgranskning år 2013 lyfte de fram brister i hälso-
            och sjukvårdens medver­kan i barnahusen och att lokal samverkan
            och lokala överenskommelser inte var ett tillräckligt kraftfullt
            verktyg för att säkerställa att alla barn får vård och behandling.
          </p>
          <head xml:id="i-59VQftH3CWmYLerFqqAGKC" type="h2">
            Stöd från socialtjänsten och barn- och ungdomspsykiatrin i barnahusens
            uppdrag
          </head>
          <p xml:id="i-5bQK9c2kZdiAWnnqgzcc3s">
            Vi anser att man bör bygga vidare på barnahusets grundtankar
            – att barnet ska vara i centrum – och att stödet måste utvecklas.
            Stödet måste vara sammanhållet kring barnet, såväl den rättsliga
            processen och krisstödet som det psykosociala stödet och behand­lingen
            efteråt. För barnet är stöd och behandling det som verkligen kan
            göra skillnad för barnets hälsa och välbefinnande.
          </p>
          <p xml:id="i-X23hA3q3eNDhnmYYBP798U">
            Inom barnahusen finns den samlade expertisen, kunskapen och förståelsen
            för brottens karaktär och vad de får för konsekvenser för barnet.
            Därför anser vi att det vore rimligt att utöka barnahusens uppdrag
            till att även innefatta behandlingsinsatser. Utöver att det skulle
            vara bättre för barnen rent praktiskt skulle det också öka kvaliteten
            i insatserna och förmodligen minska de administrativa och organisatoriska
            problem som det delade uppdraget mellan socialtjänst och BUP idag
            innebär. Redan idag har vissa barnahus barnpsykiatrisk expertis
            anställd för att erbjuda stöd och behandling. Vi anser att det
            bör fungera så på alla barnahus och ingå i barnahusens funktion
            och uppdrag.
          </p>
          <p xml:id="i-NrKNJ8S88QEBy8gLdc4eNc">
            På samma sätt bör insatser som ges av socialtjänsten, såsom exempelvis
            KIBB som är en modell för att arbeta mot våld i familjer, ingå
            i barnahusens verksamhet, allt i syfte att skapa ett sammanhållet
            stöd kring barnet. Det behöver finnas stöd som tar vid när rättsprocessen
            är över. Det är också viktigt att utveckla arbetet med att säkerställa
            en trygg hemkomst efter att barnet varit på barnahus på förhör
            och återvänder till sin familj, något som bland annat Södertälje
            kommun arbetat med.
          </p>
          <p xml:id="i-9TjFhxMgA28DY98zG3XvAu">
            Varje barn som är utsatt för våld eller är brottsoffer genom
            att leva i familjer där våld förekommer ska kunna erbjudas stöd
            och behandlingsinsatser som utgår från barnahusen. Därmed ska
            barnen inte heller behöva slussas runt mellan olika aktörer, och
            alla ska veta att det är till barnahus man kan vända sig.
          </p>
          <head xml:id="i-DTsn9Kv18R3XKq9Z1xW3f" type="h2">
            Öka socialtjänstens och andras kunskap om barnahusen
          </head>
          <p xml:id="i-6Fqvq3DbFzsneMPdBaMify">
            Barnahusens kunskap och arbetssätt kan med fördel spridas till
            andra yrkesgrupper utanför verksamheten. I Stockholms stad har
            man till exempel arbetat med så kallad auskultation för socialsekreterare
            som arbetar med barn- och ungdomsärenden. Det innebär att socialsekreterare
            i stadens stadsdelar kan få provjobba ett antal dagar på barnahus
            för att få en bättre uppfattning om hur verksamheten fungerar
            och för att bygga professionella relationer. Det både ökar kunskapen
            och stärker förutsättningarna för en bättre samverkan mellan barnahus
            och socialtjänsten. Liknande kan man tänka sig för andra yrkeskategorier
            som träffar barn i sin yrkesutövning. Arbetssättet kan med fördel
            ingå i konstruktionen för barnahus över hela landet.
          </p>
          <head xml:id="i-YJttmw5BdJnpBoE6FHp82h" type="h2">
            Tydliggör barnahusens målgrupp
          </head>
          <p xml:id="i-CTcn9ZswZs1E3RPs2SzWBU">
            Enligt de uppgifter vi har tar inte alla barnahus emot barn som
            enbart bevittnat våld och inte själva varit våldsutsatta. Det
            inbegrips visserligen i formuleringen, men i praktiken tycks det
            inte alltid vara så. Det stöds också av vad utredningen från Barnafrid
            upp­märksammat som menar att gruppen sällan är inkluderad. Vi
            anser att det behöver bli tydligt att det ska räcka att själv
            ha bevittnat våld för att ingå i barnahusens målgrupp. Barn som
            bevittnat eller på annat sätt upplever att en närstående blir
            utsatt för våld drabbas av samma negativa konsekvenser för hälsa
            och utveckling som om de själva skulle ha utsatts. Flera studier
            visar att dessa barn mår sämre än andra barn och att risken för
            fysisk och psykisk ohälsa ökar på både kort och lång sikt. Detta
            tas även upp i kommittédirektivet till den utredning som regeringen
            tillsatte år 2018 för att stärka skyddet för bland annat barn
            som bevittnar våld eller andra brottsliga handlingar och som presenterade
            sitt betänkande SOU 2019:32 i juni i år. Utredningen föreslår
            att en ny benämning, barnfridsbrott, ska införas. Vi välkomnar
            att dessa barn därmed skulle komma att betraktas som brottsoffer
            i lagens mening. Att barn som upplevt våld ingår i barnahusens
            målgrupper och kan få stöd är mycket angeläget.
          </p>
          <p xml:id="i-DwtCHGNVP4oASja57rJ8kA">
            Även barn som är förövare bör tydligt ingå som målgrupp. Det
            framgår av riktlinjer­na för barnahusen att samverkan även bör
            omfatta barn som är förövare av sexualbrott när det bedöms lämpligt.
            I vilken utsträckning det sker ger inte utvärder­ingen från Barnafrid
            svar på. Vår inställning är dock att nuvarande formulering är
            alltför vag. Att barn som är förövare ska ingå i barnahusens målgrupp
            och kunna ta del av insatser är viktigt, såvida det inte är tydligt
            att andra riktade insatser bättre fyller dessa barns behov.
          </p>
        </div>
        <div xml:id="i-DDveM2fCMfSMU7D5YyQytL" type="motSignatures">
          <list xml:id="i-JSfdKKV31iqxupq4zJiVmt">
            <item xml:id="i-NtEEa2hdGzPKqHFaHgR9uJ" who="i-X9jqcGenibr5tWEbnZgddm">
              Annika Hirvonen Falk (MP)
            </item>
            <item xml:id="i-T8ZDBa2enhg3YhPSq1VDfj" who="i-BCLTs1Vthr8mEcmxVrQwpg">
              Pernilla Stålhammar (MP)
            </item>
          </list>
        </div>
      </div>
    </body>
  </text>
</TEI>
