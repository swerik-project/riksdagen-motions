<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0017/mot_200001_MJ_0017-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            30
          </p>
          <p>
            2000/01 mnr: MJ17 pnr: kd124
          </p>
          <p>
            Motion till riksdagen 2000/01:MJ17
          </p>
          <p>
            av Ulf Björklund m.fl. (kd) med anledning av prop. 2000/01:57
          </p>
          <p>
            Sammanhållen rovdjurspolitik
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om full ekonomisk ersättning vid rovdjursangrepp.
            2. Riksdagen tillkännager för regeringen som sin mening vad i
            motionen anförs om full ersättning för rovdjursförekomst i vinterbetesmarker
            och områden som omfattas av norsksvenska renbeteskonventionen.
            3. Riksdagen tillkännager för regeringen som sin mening vad i
            motionen anförs om särskilt ekonomiskt stöd för skadeförebyggande
            åtgärder inom rennäringen.
          </p>
          <p>
            Inledning
          </p>
          <p>
            Rovdjurens utbredning har under åren genomgått stora och snabba
            förändringar. Under 1800-talets senare hälft decimerades stammarna
            i Sverige och övriga Norden kraftigt. Under 1900-talets senare
            hälft har förändringarna likaledes varit påtagliga, men gått i
            motsatt riktning. I föreliggande proposition behandlas frågor
            om de fyra stora rovdjursarterna björn, järv, lo och varg, samt
            därutöver kungsörn. Samtliga ingår som en naturlig del i den svenska
            faunan. Periodvis har det funnits så få individer att flera av
            arterna riskerat att helt försvinna. Genom olika åtgärder såsom
            fridlysning och begränsad jakt har stammarna ökat. Riksdagen har
            vid flera tillfällen gett uttryck för att Sverige skall bevara
            den biologiska mångfalden, bl.a. i betänkande 1998/99MJU:6 Svenska
            miljömål. Under miljökvalitetsmålet ”Levande skogar” sägs att
            inhemska växt- och djurarter skall kunna fortleva under naturliga
            betingelser och i livskraftiga — bestånd. Genom = tillträde =
            till Bernkonventionen och medlemskapet i Europeiska unionen har
            Sverige internationellt åtagit sig att på olika sätt bevara den
            biologiska mångfalden. Proposition 2000/01:57 Sammanhållen rovdjurspolitik
            syftar till att säkerställa att de stora rovdjuren långsiktigt
            finns kvar i den svenska faunan. Kristdemokraterna stöder regeringens
            förslag till övergripande mål, liksom de
          </p>
          <pb facs="riksdagen-motions-pdf/data/200001/mot_200001_MJ_0017/mot_200001_MJ_0017-0002.pdf"/>
          <p>
            2000/01:MJ17
          </p>
          <p>
            31
          </p>
          <p>
            miniminivåer och etappmål som fastställs för de olika arterna.
            Däremot finns det skäl att uppmärksamma brister i propositionens
            överväganden rörande ersättningen för rovdjursskador.
          </p>
          <p>
            Ersättningsregler
          </p>
          <p>
            Kristdemokraterna ser det som en brist att propositionen inte
            klargör vilket ansvar staten skall ta i frågan om ersättning vid
            personskador orsakade av rovdjur. Enligt vår uppfattning har staten
            ett ekonomiskt ansvar vid personskador till följd av angrepp från
            rovdjur. Liksom ersättning skall utgå för skadade eller dödade
            tamdjur skall ersättning utgå för personskador som uppstått i
            samband med ett rovdjursangrepp. Mot bakgrund av att staten har
            som mål att upprätthålla livskraftiga rovdjursstammar, är det
            av största vikt att djurägare kompenseras fullt ut för de rovdjursskador
            som inträffar. Detta måste även gälla djur som inte är kopplade
            till näringsverksamhet. Kristdemokraterna anser således att djurägare
            skall erhålla full ekonomisk ersättning för djur som skadats eller
            dödats vid rovdjursangrepp.
          </p>
          <p>
            Vargen
          </p>
          <p>
            Vargen har under senare år särskilt uppmärksammats genom en markant
            individökning med stark koncentration till Dalarna, Dalsland och
            Värmland. Tidigare har varg funnits i alla landskap utom Öland
            och Gotland. Arten har genom historien varit föremål för hård
            avskjutning. Skottpengar infördes redan 1647 och avskaffades först
            1965, då vargen också fridlystes. År 1983 inträffade den första
            kända vargföryngringen i Sverige sedan 1918. Därefter har det
            nästan årligen skett föryngringar i Mellansverige eller angränsande
            områden i Norge. Trots ökningen ligger vargstammen ännu under
            den nivå på 50 könsmogna individer som Internationella Naturvårdsunionen
            satt som gräns för när en djurart kan betecknas som akut hotad.
            I dagsläget har vargen inte nått sådant antal att överlevnad kan
            anses säkrad i ett längre perspektiv. Under våren 2000 beräknades
            vargstammen uppgå till mellan 60 och 80 djur. Propositionen föreslår
            att det fastställs ett etappmål för stammens tillväxt. Innan etappmålet
            är uppfyllt tillåts skyddsjakt endast i mycket begränsad omfattning.
            När etappmålet är nått görs en förnyad bedömning av stammens utveckling
            och den framtida förvaltningen av stammen. För varg anges etappmålet
            20 föryngringar per år, motsvarande 200 individer. Med en sådan
            inriktning bedömer regeringen det vara möjligt att uppfylla de
            mål som riksdagen satt upp i det miljöpolitiska arbetet med bevarandet
            av den biologiska mångfalden i Sverige. Kristdemokraterna stöder
            regeringens bedömning, liksom förslaget om ändring av 28 8 jaktförordningen
            (1987:905), varigenom skyddsjakt på varg
          </p>
          <pb facs="riksdagen-motions-pdf/data/200001/mot_200001_MJ_0017/mot_200001_MJ_0017-0003.pdf"/>
          <p>
            utan prövning av Naturvårdsverket medges på samma villkor som
            för närvarande gäller för björn, järv och lo. Propositionen =
            innehåller = också överväganden om =: vargens utbredningsområde.
            Regeringen anser att möjlighet till föryngringar skall finnas
            inom renskötselområdet, trots att Rovdjursutredningen föreslagit
            att ingen fast vargstam skall finnas på renens betesmarker. Kristdemokraterna
            vill därför betona att förekomsten av föryngringar inom renskötselområdet
            måste vara starkt begränsad och endast medges i områden utanför
            åretruntmarkerna.
          </p>
          <p>
            Särskild hänsyn till rennäringen
          </p>
          <p>
            Rennäringen har stor betydelse för det samiska kulturarvet och
            den framtida samekulturens utveckling. Särskild hänsyn måste därför
            tas till rennäringen vid utformandet av rovdjurspolitiken. Från
            rennäringens sida har under lång tid påtalats behovet av en statlig
            rovdjurspolitik inom renskötselområdet med betoning på konsekvenser
            för ekonomi och arbetssituation och i förlängningen också konsekvenser
            för den samiska kulturens framtid i Sverige. Kristdemokraterna
            ifrågasätter propositionens förslag om reducering av ersättningsnivån
            med 25 procent beträffande föryngring och förekomst av rovdjur
            inom vinterbetesmarkerna och de områden som omfattas av den norsk-svenska
            renbeteskonventionen. Renarna befinner sig i lika stor utsträckning
            där som inom åretruntmarkerna, varför ersättningsnivån bör vara
            den samma. Kristdemokraterna anser därför att full ersättning
            bör lämnas för förekomsten av rovdjur inom vinterbetesområdet
            och områden som omfattas av renbeteskonventionen.
          </p>
          <p>
            Skadeförebyggande åtgärder
          </p>
          <p>
            Rovdjursutredningen konstaterar att det är viktigt att man inom
            rennäringen förebygger rovdjursskador i större utsträckning än
            idag. Sameby kan ansöka om bidrag från Sametinget för att finansiera
            skadeförebyggande åtgärder. Detta bidrag räknas dock av från den
            ersättning samebyn erhåller enligt rovdjursinventeringen. Det
            nuvarande ersättningssystemet förmår inte i tillräcklig grad stimulera
            till skadeförebyggande åtgärder. Mot bakgrund av detta har Rovdjursutredningen
            föreslagit att ett särskilt stöd införs för förebyggande åtgärder.
            Kristdemokraterna anser att ett särskilt ekonomiskt stöd, skilt
            från ersättningen enligt rovdjursinventeringen, bör införas för
            skadeförebyggande åtgärder.
          </p>
          <p>
            2000/01:MJ17
          </p>
          <p>
            32
          </p>
          <pb facs="riksdagen-motions-pdf/data/200001/mot_200001_MJ_0017/mot_200001_MJ_0017-0004.pdf"/>
          <p>
            2000/01:MJ17
          </p>
          <p>
            33
          </p>
          <p>
            Informationsinsatser - rovdjursgrupper
          </p>
          <p>
            Kristdemokraterna har full förståelse för den oro lokalbefolkningen
            känner i de delar av Dalarna, Dalsland och Värmland där vargstammen
            idag är koncentrerad. Målet måste ändå vara att vargstammen på
            ett naturligt sätt får en spridning till övriga delar av landet.
            Misstro och okunskap är betydande orsaker till konflikter kring
            rovdjursförekomster, kanske främst kring vargstammens ökning och
            utbredning. Misstro finns dels mellan de intressegrupper som på
            olika sätt engagerar sig i rovdjursfrågor, dels mellan lokalbefolkning
            och myndigheter. Informationsinsatser med lokala och regionala
            gruppers delaktighet kan ge en gemensamt accepterad kunskapsbas,
            som tillsammans med insyn i beslutsprocessen skapar förutsättningar
            för en mer nyanserad syn på rovdjursförekomsten. Kristdemokraterna
            förutsätter att markägare och andra enskilda människor som lever
            i områden där rovdjur förekommer ges möjlighet att ingå i de regionala
            samrådsgrupper kring rovdjursförekomsten som regeringen föreslår
            i propositionen.
          </p>
          <p>
            Rovdjurscentrum
          </p>
          <p>
            Regeringens bedömning i propositionen är att frågan om statliga
            medel till ett eller = flera = rovdjurscentrum bör hanteras av
            Naturvårdsverket. Kristdemokraterna vill betona vikten av att
            rovdjurscentrum inrättas för kompetensutveckling och som kunskaps-
            och informationsbas för allmänheten. Det är angeläget att då bygga
            vidare på befintliga anläggningar med verksamheter som genom forskning
            och annan kompetens samlat på sig ett brett kunnande inom området.
            Ett rovdjurscentrum med spets kan få genomslagskraft både nationellt
            och internationellt och på bästa sätt förmedla forskarvärldens
            kunnande till en bred allmänhet. Det bör därför satsas på ett
            huvudcentrum som skall förse lokala och regionala samrådsgrupper,
            djurparker och anläggningar m.m. med kunskap och information.
          </p>
          <p>
            Stockholm den 30 januari 2001
          </p>
          <p>
            Ulf Björklund (kd) Caroline Hagström (kd) Ester Lindstedt-Staaf
            (kd) Johnny Gylling (kd) Tuve Skånberg (kd) Ulla-Britt Hagström
            (kd) Annelie Enochson (kd) Harald Bergström (kd) Lars Gustafsson
            (kd) Mikael Oscarsson (kd) Magnus Jacobsson (kd)
          </p>
        </div>
      </div>
    </body>
  </text>
</TEI>
