<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00238">
  <teiHeader>
    <fileDesc>
      <titleStmt>
        <title>Pantsystemet som ett verktyg i miljö- och klimatarbetet</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pantsystemet som ett verktyg i miljö- och klimatarbetet</title>
          <idno type="rdwebb">GW02MJ238</idno>
          <rs type="number">MJ238</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ238/text</ref>
          <ref type="dokument_url_html">http://data.riksdagen.se/dokument/GW02MJ238</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ238</ref>
          <ref type="doc">http://data.riksdagen.se/fil/03C265C3-2B4E-4956-BF5B-C423291E0D9B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GaG3pvqtaskuTHsd4MkCLN" type="signed"/>
        <correspContext corresp="i-GaG3pvqtaskuTHsd4MkCLN">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-2QbgcpJSrf8HcB8hWUkfVP" type="numbering">
          <date when="2008-10-02"/>
        </correspAction>
        <correspAction xml:id="i-P4P6D1Q5KRRaxEqW2asaBb" type="submission">
          <date when="2008-09-30"/>
        </correspAction>
        <correspAction xml:id="i-XfkhjCLxBWAehnx8b6azrd" type="transfer">
          <date when="2008-09-29"/>
        </correspAction>
        <correspAction xml:id="i-448Ei4aahR4vehTzsYj71B" type="assigned"/>
        <correspContext corresp="i-448Ei4aahR4vehTzsYj71B">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WZoz7eZN9rh7rud2m7ZxWe" type="motBody">
        <div xml:id="i-RuX591QJZgCDiskdM3insf" type="motProposal" subtype="förslag">
          <head xml:id="i-9QqSoxJEwZUbwSUVnPhc2f">
            Förslag till riksdagsbeslut
          </head>
          <p xml:id="i-QFd3zwZmYfGPnFeUwbwfvc">
            Riksdagen tillkännager för regeringen som sin mening vad som
            anförs i motionen om behovet av att utveckla pantsystem på många
            olika områden.
          </p>
        </div>
        <div xml:id="i-Vj1UUFQ1aFztdYjg6UYU3L" type="motContent">
          <head xml:id="i-LrsDy3F27tsmxhdrAm8d1t" type="h1">
            Bakgrund
          </head>
          <p xml:id="i-9tA6yjkT8PyYrh2xHvjp12">
            Det finns nu 6,7 miljarder människor på jorden och vi blir ständigt
            fler. I debatten kan man fånga upp många olika prognoser för framtiden
            och en är att antalet människor på jorden troligen ska plana ut
            på 9 miljarder så småningom, fler ska vi inte bli. Samtidigt finns
            det kalkyler på hur många människor jorden långsiktigt kan försörja
            med den levnadsstandard och konsumtion som vi har inom EU och
            då hamnar man på intervallet 0,81,5 miljarder individer.
          </p>
          <p xml:id="i-9kJ9Su21BmKDs1TUzfUu8k">
            Priset på många metaller har stigit snabbt de senaste tio åren,
            vilket antyder en viss knapphet i förhållande till rådande efterfrågan.
            Stölder av metaller blir allt vanligare och Kina sägs dammsuga
            världen på skrot av alla slag för att tillfredsställa sina behov.
          </p>
          <p xml:id="i-ABRK4vQjGTfHTbYZBaQybr">
            De senaste åren har även matpriserna rasat i höjden, vilket inte
            beror på att Brasilien använt etanol som fordonsbränsle sedan
            1970-talet och nu börjat exportera en mycket liten volym till
            Europa. Prisökningen på mat beror i stället på att den vanlige
            kinesiske medborgaren nu klivit in som konsument på världsmarknaden.
          </p>
          <p xml:id="i-6jjy5h9qWZanGSqyYTKvxm">
            Haven är i stort sett utfiskade och de traditionella matfiskarna
            är svåra att få tag på. Torsken som var billig mat på 1960-talet
            är idag en exklusiv fisk för de med god köpkraft. Så här kan man
            fortsätta och beskriva resursknapphet om man vill. Det skulle
            dock även kunna beskrivas som överuttag eller som överbefolkning.
          </p>
          <p xml:id="i-VU8DE28NSoiYvJt4BXCsJ3">
            Att försörja ett ständigt växande antal människor på en begränsad
            planet där individerna hela tiden dessutom förväntar sig ökad
            konsumtionskraft per capita är en svår, för att inte säga omöjlig
            uppgift. I väntan på att mänskligheten och kanske i första hand
            dess ledare skall förstå detta så gäller det att vi hela tider
            finner på smarta och resurssnåla lösningar.
          </p>
          <p xml:id="i-6v3L7cB6zfZyi1PPqwAKp1">
            I denna motion tar jag inte upp de nödvändiga åtgärderna, som
            borde vara självklara för alla men som tyvärr lyser med sin frånvaro
            i debatten, att bryta tillväxthysterin, utan koncentrerar mig
            på ett litet bidrag för att hålla ett omöjligt system flytande
            någon kort tid ytterligare, nämligen betydelsen av utökad användning
            av pantsystem.
          </p>
          <head xml:id="i-HNVQ3ySo6EcPJnSEethjuN" type="h1">
            Vad handlar motionen om
          </head>
          <p xml:id="i-DW1TL4CXTahnNfRD5SYAeu">
            Pant känner vi alla till som ett system för öl- och läskburkar
            samt för några andra dryckesförpackningar. Vi som är äldre kommer
            kanske ihåg Systembolagets pantsystem för sina förpackningar.
            Någon kanske tänker på pantbanken eller på pantsättning av fastigheter
            vid huslån.
          </p>
          <p xml:id="i-DVUyw5QybNwhQf67njYShq">
            Pantsystem för att minska råvarubehovet, materialsvinnet, nedskräpningen,
            miljöförstöringen, energiförbrukningen, belastningen på ekosystemen
            och i slutändan kostnaden för konsumenten är det som denna motion
            handlar om.
          </p>
          <head xml:id="i-RnoAMoKhfg4sxep3rDsU7Q" type="h1">
            Några exempel på tänkbara områden för nya pantsystem
          </head>
          <p xml:id="i-3JdemkLg45v6uABVM31e5M">
            Läkemedelsrester i hemmen spolas till oförsvarlig del ner i avloppen.
            Men av det vi förbrukar tar kroppen enbart upp en del. Det innebär
            att i många fall över hälften av de aktiva ämnen vi förbrukar
            också spolas bort via toaletten när vi lämnar vår avföring och
            vår urin där. Ett pantsystem på läkemedel skulle kunna innebära,
            beroende på pantens nivå, att man skulle undvika att en del av
            det som nu spolas ned skulle förorena våra sjöar och vattendrag.
            Redan den belastning som är svår att undvika, den som uppstår
            på grund av att en stor del av läkemedlen vandrar genom våra kroppar,
            är ett tillräckligt stort problem att hantera i nya vattenreningsverk.
          </p>
          <p xml:id="i-SgbjWW7Hpqa8bdcMCt7rgk">
            Presentartiklar och leksaker innehåller idag många gånger inbyggda
            batterier. Dessa kan i de flesta fall inte bytas ut. När batteriet
            är förbrukat så slutar vykortet att pipa, burken att låta eller
            leksaken att lysa. Ofta hamnar dessa prylar med tiden i soporna.
            Få tänker på att ta isär produkten för att leta fram eventuella
            miljöfarliga batterier. Orsaken kan kanske vara att prylen i fråga
            har stått och dammat i ett hörn i flera år efter det att den slutade
            fungera. Man har helt enkelt glömt bort att prylen kunde lysa
            eller pipa. En tydlig pantmärkning på alla prylar med batterier
            skulle minska risken för att farliga kemikalier hamnar i sopberget
            eller än värre i naturen.
          </p>
          <p xml:id="i-L4bJcmib72o3Q1zikuCwMi">
            Vissa kommuner har bra system för källsortering och insamling
            av diverse olika avfallskategorier. Andra är sämre på det. Mobiltelefoner,
            digitalklockor, cd-spelare och mp3-spelare är alla små och till
            synes oförargliga ting som säkert ligger och samlar damm i många
            hyllor och lådor. Elektronikprylar innehåller dock många både
            sällsynta och farliga ämnen. Ett pantsystem bor de kunna vara
            ett effektivt sätt att öka insamlingen av den typen av avfall.
            Elektronikskrotet innehåller material som är värdefullt att recirkulera
            så att behovet av nytt material minskar, dels därför att några
            material i vissa fall tas fram på ett oförsvarligt sätt, exempelvis
            genom barnarbete i Kongo, dels därför att materialen helt enkelt
            är mycket energikrävande att nyproducera.
          </p>
          <p xml:id="i-S2kV72KXJ7be81HeWCmreA">
            Varor som vi använder mycket sällan behöver inte vara ägda varor.
            På se mesterorten kan exempelvis utrustning av olika slag hyras
            eller lånas. Även på arbetet och i skolan, på biblioteket och
            på vårdcentralen så förekommer det att utrustning eller liknande
            lånas ut på olika sätt. Ofta försäkras sådan utrustning om den
            är av större värde. I andra fall räknar utlånaren med ett visst
            svinn och ser det kanske som en service eller marknadsföringskostnad.
            Att utveckla pantsystem underlättar även här för saker att hitta
            tillbaka till sin ursprungliga plats och kanske även funktion.
            När sommargästerna har åkt kan barnen som bor på semesterorten
            dessutom göra sig en rejäl hacka på att städa upp efter dem.
          </p>
          <p xml:id="i-5CBYakLx2KJ3fqY494gv2W">
            Förpackningsinsamlingen kan bli bättre. Vi har nu levt med systemet
            i många år och sett både fördelar och brister. Här betalar vi
            en dold pant som vi alltså inte får tillbaka. Det är därför inte
            heller någon pant i egentlig mening men steget till en pant kanske
            borde tas för vissa förpackningar. Den slant vi inte kan få tillbaka
            glömmer vi lätt bort och drivkraften att återcirkulera minskar.
            Många kommuner är mycket besvikna på förpackningsinsamlingen och
            menar att de inte gör rätt för sig. Viss del av det som samlas
            in som hushållssopor har konsumenterna redan betalat för att få
            omhändertaget. När pant saknas så åker gärna diverse förpackningar
            ner i den vanliga soptunnan. Kommunernas städkostnader skulle
            troligen även kunna reduceras om fler förpackningar och produkter
            försågs med pant och självklart en tillräckligt hög sådan. En
            krona per cigarettask och 50 öre per fimp skulle spara miljoner
            i kommunal städkostnad.
          </p>
          <head xml:id="i-UcMuNa8vG1CRH6xSGXtHnX" type="h1">
            Summering av motiv till nya pantsystem
          </head>
          <p xml:id="i-TYHbnE1RuMRzvy9LVWUumG">
            De fem områden som redovisas ovan är bara exempel på områden
            där utvecklandet av pantsystem kan öka recirkulationen betydligt.
            Det finns säkert bättre exempel som även är kraftfullare ur miljösynpunkt,
            exempelvis pant på bilar, båtar och byggnadsmaterial där det ju
            handlar om större volymer. I takt med att resursknappheten ökar
            så ökar även värdet på det vi idag hanterar som skräp och avfall.
            En klok civilisation väntar emellertid inte till dess nöden gör
            det ofrånkomligt att återcirkulera. En klok civilisation ser till
            att vi inte får sådan brist på resurser att det blir ett tvång
            att återlämna nyckelmineraler för att kunna köpa en ny pryl.
          </p>
          <p xml:id="i-JFWuYbTh7JnHjpSLLvp1Ny">
            Mitt val av exempel är gjort för att visa att det verkligen handlar
            om både att minska behovet av nya råvaror, att minska föroreningsvolymerna,
            att minska energiåtgången, att minska påverkan på naturen och
            att minska behovet av betald städning. Med den demografi vi har
            så borde vi sluta skapa så mycket onödigt arbete för oss själva
            genom alla ogenomtänkta vanor och rutiner.
          </p>
          <head xml:id="i-KURH8QUrzFRs6Gjc93a5kb" type="h1">
            Åtgärder
          </head>
          <p xml:id="i-3vRqc7ATf5uXgZdy6Y41e9">
            Kraven på produktsäkerhet ökar liksom kravet på spårbarhet på
            snart sagt alla varor. Den moderne konsumenten vill se hela kedjan
            från ax till limpa, som man brukar uttrycka det. Detta gäller
            i ökad utsträckning inte bara konsumtionsvaran i sig utan alla
            andra delar av produkten som har betydelse för eko nomi, miljö
            och hälsa. Hur sker transporten till butiken, behövs ytteremballa
            get, vad gör jag med förpackningen, vad gör jag med den förbrukade
            varan? Detta är bara några av de frågor som blir allt vanligare
            att konsumenten ställer.
          </p>
          <p xml:id="i-PYq8xmYeMTJAv2rWnAahoo">
            Tydliga retursystem är ofta ett bra svar på den oro som konsumenten
            med all rätt ofta känner. För de flesta konsumenter är en pant
            en hjälp att göra rätt. Ju högre värde vi bygger in i skräpet,
            desto större möjlighet att det i slutändan hanteras på rätt sätt.
            Det finns egentligen inga sakliga motiv mot en kraftig utbyggnad
            av pantsystem. Det som brukar användas är att det är besvärligt,
            klumpigt att administrera och kan missbrukas. Inget av dessa argument
            håller om de ställs mot de kostnader som krävs för att samla ihop
            avfallet utan pantsystem.
          </p>
          <p xml:id="i-QMdUz9Eavdgjyfht46gnAE">
            Det är dags att gå vidare och se över lagstiftningen kring förpackningsmaterial
            och övriga produktområden som omfattas av krav på insamling. Andra
            materialflöden utanför detta område bör också granskas för att
            inga materialflöden som skulle lämpa sig för pantsystem skall
            slippa undan. Regeringen bör tillsätta en utredare som går igenom
            samtliga materialflöden till slutkonsumenter men även materialflöden
            i tidigare led för att se om det även där finns det som lämpar
            sig för pantsystem. Målet bör vara att med hjälp av pantsystem
            så långt möjligt minska materialförlusterna i samhället. Att på
            allvar sträva efter att sluta kretsloppen är en stor utmaning.
          </p>
          <p xml:id="i-7NiZ8AXLyrPdakjxbPFs15">
            Vad som ovan anförts om nödvändigheten av att utveckla pantsystem
            för att minska råvarubehovet, minimera materialförlusterna, minska
            nedskräpningen, minska miljöförstöringen, minska energiförbrukningen,
            minska belastningen på ekosystemen och i slutändan sänka kostnaderna
            för konsumenten bör ges regeringen till känna.
          </p>
        </div>
        <div xml:id="i-7VVPyfvKBa7xrkjR9GSd4r" type="signatureBlock">
          <list xml:id="i-LdxyUomGn1QGw98cDzEEq5">
            <item xml:id="i-Fs7AFbKJbf9YfwmrtWtkJK" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
