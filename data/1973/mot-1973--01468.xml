<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01468">
  <teiHeader>
    <fileDesc>
      <titleStmt>
        <title>angående energiförsöijningen.</title>
        <author>av fru Hambraeus</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående energiförsöijningen.</title>
          <idno type="rdwebb">FW021468</idno>
          <rs type="number">1468</rs>
          <ref type="dokument_url_text">http://data.riksdagen.se/dokument/FW021468/text</ref>
          <ref type="dokument_url_html">http://data.riksdagen.se/dokument/FW021468</ref>
          <ref type="dokumentstatus_url_xml">http://data.riksdagen.se/dokumentstatus/FW021468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SSbKrEnKjirvfmFjZfEUpE" type="signed"/>
        <correspContext corresp="i-SSbKrEnKjirvfmFjZfEUpE">
          <note type="signatory" corresp="i-8Db8jR6saTELpLZLDGAjHE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1468/mot_1973__1468-001.pdf"/>
      <fw xml:id="i-RnoYuoehDaRoahHL2UW85N">
        Mot. 1973:1468 14
      </fw>
      <div xml:id="i-Qh3vBwbqzzkmqLKUfmpiom" type="motHeader">
        <div xml:id="i-KFMMpqRt828SJTuLNwP9on" type="motTitle"/>
        <div xml:id="i-4gUNHskR6jh8cUXjgUiH1B" type="motSubmissionInfo"/>
      </div>
      <div xml:id="i-UHbDmNa8fXHMTiRoR2j5oz" type="motBody">
        <div xml:id="i-A3n6pXqQfbmx9sKGv6UwGy">
          <p xml:id="i-X3qnMZVqkq162Mq8j5CvrR">
            Nr 1468
          </p>
          <p xml:id="i-Mg3ZXJYSA5RRAMKb7KcUML">
            av fru Hambraeus angående energiförsörjningen.
          </p>
          <p xml:id="i-UFwacNzFtAKJoCSYQ7p1vZ">
            ”Stigande standard och fortsatt teknisk utveckling ökar behovet
            av elkraft” säger Kraftproducenternas centrala driftsledning (CDL)
            i den studie över Sveriges elförsörjning 1975—1990, vari presenteras
            den kärn- kraftsutbyggnad som industridepartementet ställer sig
            bakom. Det finns anledning att ifrågasätta CDL:s påstående. Vilken
            sorts standard menar man och vilken sorts teknisk utveckling?
            Att sambandet mellan elförbrukning och levnadsstandard inte är
            enkelt och entydigt framgår av att USA och Norge använder dubbelt
            så mycket elkraft per person som Sverige, medan Danmark använder
            hälften per person av vår förbrukning. Det verkar snarast vara
            så att vissa länder byggt upp sin teknik på basis av billig elkraft
            medan andra valt andra vägar. En del av den tekniska utveckling
            som drivits fram under de senaste årtiondena har gått ut på att
            ersätta i naturen förekommande material med syntetiska produkter.
            Det är med nuvarande sätt att räkna billigare med syntetiska tyger
            och plast, byggnadsmaterial av aluminium, glas och betong än med
            naturtextilier, papper och trä. Men blir vår standard högre därför
            att vi byter ut dessa material? Det är uppenbart att många av
            de metoder och produkter som utvecklats, förutom att de är energikrävande,
            också skapar avfallsproblem och kommer att dra med sig stora kostnader
            för samhället den dag som ”miljö-räkningen” måste betalas. I och
            med att elproduktionen blir alltmer belastande på miljön bör man
            närmare studera hur vi skulle kunna inrätta oss för det ”energi-
            snåla” samhället, med en förbrukning på ungefär nuvarande nivå.
            Det är inte säkert att den materiella standarden behöver sjunka
            därigenom. Vi kan rikta in tekniken på att nyttiggöra den energi
            vi får gratis genom solen. Vi kan använda mer material som naturen
            producerar åt oss, t. ex. ull, trä, gummi, i stället för att försöka
            efterapa eller förbättra naturen med konstgjorda, energikrävande
            material. Kanske är det då också möjligt att höja vår standard
            utan att förbruka ökande mängder energi eller störa balansen i
            naturen. I en värld som ser ut som vår finns det också anledning
            att fråga sig om det djupare mänskligt sett är hög standard att
            fortsätta kämpa för högre standard för oss själva, i betydelsen
            ökad produktion av konsumtions- varor. Det är fortfarande en alltför
            stor skillnad i materiell standard mellan olika människor i vårt
            land. Men detta är mer en fråga om fördelning än om brist på konsumtionsvaror.
            Allt fler, och särskilt den unga generationen, upplever inte strävan
            efter ökad produktionsvolym
          </p>
          <pb facs="riksdagen-motions-pdf/data/1973/mot_1973__1468/mot_1973__1468-002.pdf"/>
          <fw xml:id="i-SKCvwuzL4sA6dBMQXBjLeK">
            Mot. 1973:1468 15
          </fw>
          <p xml:id="i-M3xD49j378pwZgRjeUiwwa">
            för vår del som försvarlig i en värld där 2/3 lider brist på
            det nödvändigaste och gapet mellan u- och i-länder ökar för varje
            dag i stället för att minska. Många människor längtar efter att
            deras arbete skall hjälpa till att lösa de stora problemen, inte
            bara tjäna en ökad lyxkon- sumtion. Den tekniska utveckling som
            pågår nu tycks främst ha som mål ökad bekvämlighet och slit- och
            släng-produkter. Den kultur som detta skapar ger ingen djupare
            tillfredsställelse när den nått en viss omslags- punkt, om man
            jämför den med en kultur där kvalitet och hantverks- skicklighet
            utvecklas och där en meningsfull, frivilligt vald ansträngning
            värderas i gemenskapen. Inte heller är den tekniska utveckling
            av godo som friställer människor utan att de kan finna annat produktivt
            arbete. Vi håller på att få ett samhälle där den offentliga sektorn
            måste öka, med ökad byråkrati som följd, för att hålla folk sysselsatta
            och där denna sektor alltmer tas i anspråk för att reparera skadorna
            av en felaktig-utveckling. Prognoserna för hur mycket elkraft
            som skall produceras görs upp av kraftverksproducenterna, och
            det finns anledning att anta att dessa prognoser snarare visar
            vad som går att sälja till nuvarande låga pris än vad som vore
            svårt att klara sig utan. Industriministern tillsatte den 24 mars
            1972 en energiprognosutred- ning som skall ha till uppgift att
            analysera olika utvecklingsalternativ för energiförsörjningen.
            Utredningen består av sakkunniga som skall upprätta en permanent
            samarbetskommitté av informell karaktär med företrädare för avnämare,
            producenter m. fl. Riksdagen anhöll med anledning av motion 1971:1088
            om tillsättande av en parlamentariskt sammansatt nämnd för energiförsörjningsfrågor.
            I avvaktan på beslut angående om- organisationen av kommerskollegium
            anser industriministern att denna anhållan bäst tillgodoses genom
            att en grupp riksdagsledamöter knyts som experter till denna sakkunnigutredning.
            Riksdagens anhållan kan inte anses uppfylld förrän parlamentarikerna
            får det avgörande inflytan- det på vilka frågeställningar som
            utredningen tar upp. Frågan om energiförbrukningen är nämligen
            lika mycket en värderingsfråga som en teknisk fråga. Utredningen
            bör även studera tänkbara konsekvenser för ett samhälle med icke
            ökande energikonsumtion. För närvarande planerar man att öka elproduktionen
            med 5—8 4 per år. En exponentiell kurva är en orimlighet i längden.
            Alla är överens om att ökningen någon gång måste avta. Hur skall
            det samhälle se ut där vi kan få våra kraftproducenter att inse
            att det är dags att sluta höjningen av kraftproduktionen? Är det
            inte så att tiden är inne nu? Observera att det är fråga om att
            bromsa ökningstakten. Att elkraft är en nödvändig tillgång är
            obestridligt. Våra vattenkraftverk fortsätter att producera
          </p>
          <p xml:id="i-MTrrPsb6EkgzAs5S83m7WX">
            ström så länge de underhålls och solen fortsätter att skina.
            Även om vi bestämmer oss för att inrätta oss efter ungefär nuvarande
          </p>
          <p xml:id="i-BGtrAFhozEiRSQyEi9XQfN">
            energivolym och alltså låta bli att öka energiproduktionen, är
            det emellertid viktigt att satsa på nya energikällor för att vi
            skall slippa minska energikonsumtionen. Vår kultur bygger i stor
            utsträckning för närvarande på oljan. Eftersom
          </p>
          <pb facs="riksdagen-motions-pdf/data/1973/mot_1973__1468/mot_1973__1468-003.pdf"/>
          <fw xml:id="i-PrVCvB74zT6112jDEsZPvR">
            Mot. 1973:1468 16
          </fw>
          <p xml:id="i-T85Rsyw8qhzT4CYsJTxu17">
            detta är en ändlig naturtillgång måste vi räkna med att den kommer
            att bli alltmer svåråtkomlig och dyrbar i framtiden. Det är därför
            viktigt att samhället satsar kraftigt på forskning och utvecklingsarbete
            när det gäller alternativa källor till energi. Man kan t. ex.
            värma upp hus med elenergi i stället för olja, och genom elkraft
            kan man producera ersättningsbräns- len, t. ex. vätgas. Vattenkraften
            svarar fortfarande för den största delen av vår elkraft. Och vattenkraftverken
            fortsätter att leverera ström. Det blir emellertid allt svårare
            att bygga nya kraftverk därför att människor önskar spara de återstående
            orörda älvsträckorna. Orörd natur blir en alltmer dyrbar tillgång
            och kan visa sig nödvändig att bevara inte minst som referensområden
            för forskningen. När nästan all natur på jorden har påverkats
            av människan, med den minskning av artrikedom och annan inverkan
            på den ekologiska balansen som detta innebär, är det ovärderligt
            att kunna gå tillbaka till orörda områden för att jämföra. Om
            det blir allt svårare att hitta nya platser för vattenkraftverk,
            så finns det ingenting som hindrar att man ser över redan befintliga,
            moderniserar dem och därigenom får ut större effekt. För närvarande
            är kraftverksproducenterna och regeringen helt inrikta- de på
            att snabbt bygga ut atomkraften. Som jag påpekar i motion nr 1467
            är emellertid riskerna förknippade med fusionsenergi i den stor-
            leksordningen att det är tvivelaktigt om den utbyggnad som planeras
            är realistisk i ett samhälle som känner ansvar för kommande generationer.
            Fusions-energin, vätekraften, än ännu på forskningsstadiet. Det
            är mycket viktigt att samhället satsar avsevärt större summor
            på denna forskningsgren, vilket jag framhåller i motionen nr 703.
            Innan atomenergin utgjorde ett aktuellt alternativ sysslade man
            med andra förslag till kraftproduktion i vårt land. I bränsleutredningens
            betänkande 1956 uteslöt man t. ex. inte vindkraften som energikälla,
            och föreslog en försöksanläggning på Ölands södra udde. Cirka
            40 Z av all energikonsumtion i vårt land sker för husuppvärm-
            ning. En bättre isolering skulle ha samma verkan som åtskilliga
            nya kraftverk. Sedan 1950-talets mitt har oerhörda summor satsats
            på atomkraften. Om man nu ägnar lika stor uppmärksamhet åt från
            miljö- och säkerhets- synpunkt riktiga alternativ, finns det all
            anledning att tro att våra skickliga tekniker skall kunna finna
            acceptabla lösningar på energiförsörj- ningsproblemet. Med anledning
            av det anförda hemställer jag att riksdagen i skrivelse till Kungl.
            Maj:t 1. hemställer om tilläggsdirektiv till energiprognosutredningen
            för att få belyst tänkbara konsekvenser för ett samhälle med icke
            ökande energikonsumtion, 2. anhåller om utredning angående alternativa
            metoder att ut- vinna energi.
          </p>
          <p xml:id="i-FsYSjyZBt2RkcSC9rrac8t" type="date">
            Stockholm den 26 januari 1973
          </p>
          <div xml:id="i-Cn2RX3x9bUrAGkeHptm4pC" type="signatureBlock">
            <p who="i-8Db8jR6saTELpLZLDGAjHE" type="signature">
              BIRGITTA HAMBRAEUS (c)
            </p>
          </div>
        </div>
      </div>
    </body>
  </text>
</TEI>
