<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__545/mot_1955__ak__545-001.pdf"/>
      <fw xml:id="i-5U2SehnsRUYKiwttd8A9FK">
        Motioner i Andra kammaren, nr 545 år 1955 11
      </fw>
      <div type="motHeader" xml:id="i-PqakhSVrN3GMaBUZpaD8f7">
        <div type="motTitle" xml:id="i-Bh9tKdCDzX6grZiM2DhJkn"/>
        <div type="motSubmissionInfo" xml:id="i-NZTJGQ6cwYBGWYstFTAMbh"/>
      </div>
      <div type="motBody" xml:id="i-XN2ZXhxjAZvw77ACk5cbGQ">
        <div xml:id="i-W7r8JrX1pumgFweTfs6WwZ">
          <p xml:id="i-8Cp48Lb36eumcoj5Uvtpt5">
            Nr 545
          </p>
          <p xml:id="i-K5tc22nDmFYQsHtrohVL9o">
            Av herr Håstad m. fl., i anledning av Kungl. Maj:ts proposition,
            nr 111, angående högertrafikfrågan.
          </p>
          <p xml:id="i-XBanXdsKRafnEc1woadofN">
            Rådgivande folkomröstning har icke förekommit i vårt land sedan
            år 1922. Den nuvarande väljarkåren kan därför i stort sett anses
            stå ganska främmande inför innebörden och betydelsen av denna
            speciella åsiktsytt- ring. Med hänsyn redan härtill torde en viss
            begränsad upplysningskam- panj vara motiverad då den rådgivande
            folkomröstningen efter ett längre uppehåll åter införes. Mot Kungl.
            Maj:ts förslag i proposition nr 111 vid årets riksdag angående
            anslag till en objektiv upplysningsverksamhet synes oss ingen
            erinran böra göras. Det i propositionen föreslagna bidraget till
            organiserandet och genomfö- randet av en ren propaganda för ja-
            och nejsidan anser vi däremot varken rimligt eller erforderligt.
            Avsikten med detta bidrag på tillsammans 2 mil- joner kronor är
            ju uppenbarligen att de två meningsriktningarna genom statsanslag
            skall stimuleras till propagandaverksamhet utöver vad deras egna
            intressen bjuder dem. Vid ett studium av folkomröstningsinstitutet
            i de länder, som sedan en längre tid använt sig av detta, har
            vi icke kunnat konstatera att en dylik statsunderstödd propagandaverksamhet
            i något land ansetts nödvändig. Detta gäller även i sådana fall
            där möjligheterna till en objektiv upplysning är mindre än i vårt.
            Det synes oss ytterst tveksamt huruvida det före en rådgivande
            folkom- röstning över huvud taget erfordras en så omfattande propaganda
            av kam- panjorganisationer som man föreställer sig i Kungl. Maj:ts
            proposition. Enligt vår mening bör nämligen de instrument för
            upplysning som redan finnes i allt väsentligt vara till fyllest.
            Radion är i vårt land fri från enskilda eller organisationers
            speciella in- tressen. Dess objektivitet behöver därför icke dras
            i tvivelsmål. Radiodis- kussioner är dessutom ur flera synpunkter
            den lämpligaste formen för be- lysande av olika problem som har
            allmänt intresse. Genom sådana diskus- sioner undvikes nämligen
            i stor utsträckning osakliga och tendentiösa på- ståenden därigenom
            att de genast kan bli föremål för direkt bemötande från andra
            meningsriktningars sida. Radion måste därför ur objektiv syn-
            punkt blir väsentligt betydelsefullare än de eventuella broschyrer
            och andra propagandamedel som vid sådana tilfällen kan komma till
            användning. Värdet av radions medverkan blir enligt vår uppfattning
            än större inför en
          </p>
          <pb facs="riksdagen-motions-pdf/data/1955/mot_1955__ak__545/mot_1955__ak__545-002.pdf"/>
          <fw xml:id="i-NVW1eFbCfnX9ppsrQ1HhCz">
            12 Motioner i Andra kammaren, nr 545 år 1955
          </fw>
          <p xml:id="i-8v43JVjkNWRC87TDJwhzRN">
            folkomröstning än inför de allmänna valen, eftersom folkomröstningen
            endast berör en klart avgränsad fråga, medan de stora valdebatterna
            i radio kretsar kring en mångfald problem på ett för lyssnarna
            ofta förvirrande sätt. Alla förutsättningar finns sålunda för
            att en enda frågeställning i radio kan belysas på ett sätt som
            överträffar vad övriga tänkbara former för upplysning och propaganda
            förmår. Vid sidan av de rena diskussio- nerna bör dessutom med
            hänsyn till radions objektivitet reportage, föredrag och intervjuer
            kunna ge en allsidig upplysning om de olika aspekter som kan lägas
            på frågan. Om sålunda Radiotjänst inför den förestående folk-
            omröstningen arrangerar program efter de linjer, som skett under
            de se- naste valåren, torde full garanti vinnas för att upplysningen
            får den största tänkbara spridningen. Pressen har i likhet med
            radion möjlighet att på olika sätt framlägga synpunkterna i frågan.
            Därvidlag kommer med all sannolikhet såväl ledar- sidan som reportagen
            och insändarspalterna att ge ett gott underlag för människornas
            ställningstagande. Allt talar också för att pressens intresse
            inför folkomröstningen kommer att bli betydande. Med all sannolikhet
            kom- mer pressens ställningstagande ej att präglas av likriktning.
            Företrädare för de olika meningsriktningarna kan dessutom väntas
            komma att utge upplysnings- och propagandaskrifter även om kostnaderna
            för desamma icke kommer att statligt subventioneras. Mot denna
            bakgrund kan någon ytterligare stimulans genom statens för- sorg
            icke anses erforderligt. Ett dylikt statligt bidrag är i förevarande
            fråga desto mindre motiverat som det i propositionen anföres,
            att frågeställningen vid folkomröstningen kommer att begränsas
            till en enkel och entydig fråga. De alternativa spörsmål, som
            i och för sig skulle ha varit av intresse att få besvarade genom
            en folkomröstning, kommer således icke att komplicera ställningstagandet
            för den enskilde medborgaren. Icke heller kommer nå- gon uppdelning
            av rösterna på olika kategorier t. ex. efter röstandes kön, ålder
            och körkortsinnehav att äga rum. Frågan om statsbidrag till propagandaverksamhet
            inför en folkomröst- ning har även rent principiella sidor. Det
            spörsmål, som denna gång skall föreläggas medborgarna för allmän
            folkomröstning, är visserligen icke en politisk fråga. Riksdagens
            ställningstagande i olika avseenden till höger- trafiken har under
            de gångna åren gett klart besked om att anhängare av och motståndare
            till reformen är spridda på de olika partierna. En stats- understödd
            propaganda i en sådan fråga blir emellertid ett prejudicerande
            beslut som för framtiden kan få betänkliga konsekvenser. Det torde
            näm- ligen icke kunna undvikas att man med jämna mellanrum kommer
            att underställa folket frågor för folkomröstning, som har en mer
            eller mindre utpräglad politisk anknytning och där de existerande
            partierna som så- dana intar en bestämd ståndpunkt. Statsunderstödd
            propaganda vid folk-
          </p>
          <pb facs="riksdagen-motions-pdf/data/1955/mot_1955__ak__545/mot_1955__ak__545-003.pdf"/>
          <fw xml:id="i-Wmc1BRpvMGuQKNzrMzLArH">
            Motioner i Andra kammaren, nr 545 år 1955 2 d
          </fw>
          <p xml:id="i-2Ess4T1xWRz3tNMXdeDB53">
            omröstningar blir därmed statsunderstödd politisk propaganda.
            En dylik utveckling kan vi för vår del icke acceptera. Detta skulle
            innebära ett vä- sentligt intrång på den fria politiska debatt,
            som vi av hävd är vana vid i den svenska demokratien. Dylika anslag
            kan också i vissa situationer bli före- mål för missbruk från
            majoritetens sida. I propositionen har även diskuterats de allmänna
            förutsättningar som skall ligga till grund för ställningstagandet.
            Det förutsättes sålunda, att man skall utgå från att omläggningen
            till högertrafik kommer att draga kostna- der till ett belopp
            av ca 200 miljoner kronor. Däremot anser sig föredra- gande statsrådet
            icke kunna ange tidpunkten för trafikomläggningen och icke heller
            huruvida för densamma erfordras ytterligare höjda automobil- skatter.
            Detta är uppenbarligen otillfredsställande. Kostnadsberäkningar-
            na är uppgjorda med hänsyn till att trafikomläggningen skall äga
            rum år 1959, och det bör enligt vårt förmenande klart utsägas
            såsom en förutsätt- ning att frågan avser en trafikomläggning
            nämnda år. Med stöd av vad ovan anförts hemställer vi, att riksdagen
            vid behandling av Kungl. Maj:ts proposi- tion nr 111 måtte besluta
            dels att begränsa anslaget till statlig upplysningverksam- het
            till 550 000 kronor avseende uteslutande utformning, tryckning
            och distribution av en objektiv broschyr i ämnet, dels att i övrigt
            beakta vad i motionen anförts.
          </p>
          <p xml:id="i-GERuNTtFsHCMGGSNjBzkw4">
            Stockholm den 22 mars 1955
          </p>
          <p xml:id="i-ChzU1yLR1RAJ29UpngmiUK">
            Elis Håstad Erik Hagberg Nils G. Fröding i Malmö Gust. Nilsson
            Einar Hzggblom Rolf Eliasson
          </p>
          <p xml:id="i-8BFhDuVmZjP76bm1dKzB9T">
            i Göingegården
          </p>
        </div>
      </div>
    </body>
  </text>
</TEI>
