<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00346">
  <teiHeader>
    <fileDesc>
      <titleStmt>
        <title>Ungdomars boende</title>
        <author corresp="i-8gcKLg8FFeh9DR71R7zcMv">av Gunnar Sandberg och Fredrik Lundh (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomars boende</title>
          <idno type="rdwebb">GW02C346</idno>
          <rs type="number">C346</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C346/text</ref>
          <ref type="dokument_url_html">http://data.riksdagen.se/dokument/GW02C346</ref>
          <ref type="dokumentstatus_url_xml">http://data.riksdagen.se/dokumentstatus/GW02C346</ref>
          <ref type="doc">http://data.riksdagen.se/fil/33B9910D-542B-4D98-B70A-B508245481F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9tn3Uw2S4jRuBR9ZYkP3nx" type="signed"/>
        <correspContext corresp="i-9tn3Uw2S4jRuBR9ZYkP3nx">
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction xml:id="i-5RUrfy3MUkA1gfNAprf4an" type="numbering">
          <date when="2008-10-07"/>
        </correspAction>
        <correspAction xml:id="i-61gFQoLczQsYJjoGdzDuXF" type="submission">
          <date when="2008-10-03"/>
        </correspAction>
        <correspAction xml:id="i-UKDUTZLTmPqip3eRwSpDvV" type="transfer">
          <date when="2008-10-03"/>
        </correspAction>
        <correspAction xml:id="i-U8WQSH43F8TuUm3WwjqTUo" type="assigned"/>
        <correspContext corresp="i-U8WQSH43F8TuUm3WwjqTUo">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DgpKXR2T2bbctQatXVAdmf">
            Förslag till riksdagsbeslut
          </head>
          <list style="ol">
            <item xml:id="i-241n5KGs7cxNMRMTkNaXWn">
              Riksdagen tillkännager för regeringen som sin mening vad som
              anförs i motionen om ungdomars boende.
            </item>
            <item xml:id="i-SKLfXFWnJUA7Ke3Jhdqw8N">
              Riksdagen tillkännager för regeringen som sin mening vad som
              anförs i motionen om kommunal service.
            </item>
            <item xml:id="i-2Vd3szwQcW6vzYjd4LJXRi">
              Riksdagen tillkännager för regeringen som sin mening vad som
              anförs i motionen om en nationell bostadssamordnare.
            </item>
            <item xml:id="i-Y6d1ksDs32i2cG41RNfYTt">
              Riksdagen tillkännager för regeringen som sin mening vad som
              anförs i motionen om översyn av ungas bosparande.
            </item>
          </list>
        </div>
        <div type="motContent">
          <head xml:id="i-QP7fb1e5oXJqm8kWoyLNoR" type="h1">
            Ungdomarna drabbas av regeringens bostadspolitik
          </head>
          <p xml:id="i-B1yzzzeAMvisEA3e85xcnf">
            Den grupp som har drabbats hårdast av regeringens bostadspolitik
            är de unga. I dag saknar drygt 400 000 unga egen bostad. Den egna
            bostaden är en förutsättning för att kunna studera, etablera sig
            på arbetsmarknaden och skaffa barn. Livet utan en egen bostad
            blir ett väntrum innan det riktiga livet kan starta. Det finns
            en puckel på 1,2 miljoner ungdomar som ska ta sig ut på arbets-
            och bostadsmarknaden de närmaste tio åren, vilket höjer efterfrågan
            på bostäder, framför allt hyresrätter, ytterligare.
          </p>
          <p xml:id="i-9u2VAJ69rSy9pXX9jZGPHU">
            Alltför många föräldrar ställer sig frågan: Hur ska mina barn
            få någonstans att bo? Två typer av bostäder är vanligast för våra
            unga: studentbostaden och hyresrätten.
          </p>
          <head xml:id="i-HxW1aqfG8HEZnggRXdxM2L" type="h2">
            Färre studentbostäder byggs
          </head>
          <p xml:id="i-PpEHTYGREravdusWMNroMQ">
            Goda studiemiljöer är en förutsättning för goda studieresultat.
            Studenter i högre utbildningar har behov av en bostad för att
            kunna prestera. De flesta studenter skulle i första hand välja
            en egen bostad företrädesvis i hyresrätt. Studentbostäder löser
            för de flesta bostadssituationen under en begränsad tid, trots
            att de utgör en kraftig belastning på studenternas ekonomi. Studiemedlen
            är begränsade, och få har möjlighet att betala de boendekostnader
            som finns i nyproducerade studentbostäder utan att arbeta extra.
            För att ge goda förutsättningar till unga vuxna i allmänhet och
            studenter i synnerhet behöver ansvaret för bostadsförsörjningen
            förtydligas och unga vuxnas boende framhållas i planeringen av
            nya bostäder. Bristen på bostäder till rimliga kostnader riskerar
            annars att underminera kunskapssamhället.
          </p>
          <p xml:id="i-MALW7FQYtJ1jN1tQqH8kN3">
            Studenternas situation blir inte bättre av regeringens utredning
            SOU 2008:38, EU, allmännyttan och hyrorna, vilken för oss allt
            närmare marknadshyror. I exempelvis Stockholm finns i dag 80 000
            studenter de allra flesta har små ekonomiska marginaler. Om utredningens
            förslag blir verklighet kan vi se en stor ökning av studenter
            som söker både bostadsbidrag och socialbidrag. Som om det inte
            vore nog med att hyrorna riskerar att bli högre minskar byggandet
            av studentbostäder. Regeringens borttagande av investeringsstöden
            för byggandet av studentlägenheter har fått stora konsekvenser.
            Enligt SCB har byggandet av studentbostäder minskat med hela 53
            procent. Färdigställandet av studentbostäder i hela landet har
            minskat från 1 911 lägenheter år 2006 till 902 lägenheter år 2007.
            Det framstår som alltmer tydligt att regeringens kortsiktiga politik
            slösar bort studenternas potential i stället för att investera
            i framtiden.
          </p>
          <head xml:id="i-AyqMGmuU4NjDs96FdWfeVU" type="h2">
            Hyresrätten är hotad för våra ungdomar i storstäder och tillväxtorter
          </head>
          <p xml:id="i-Hiryw17k7yKywe7q72Syt9">
            I storstadsområdena är en ny form av segregation på väg att forma
            sig nämligen ålderssegregation inom boendet. Unga vuxna tillhör
            utan tvivel de grupper som drabbades hårdast av bostadsbristen
            och nedmonteringen av bostadspolitiken under 90-talet. Dagens
            unga möter växande svårigheter. I dag bor alltfler unga vuxna
            i andra hand. Det saknas heltäckande statistik över antalet andrahandskontrakt.
            Men utifrån Hyresgästföreningens bedömningar och Statistiska centralbyråns
            årliga undersökningar av hushållens ekonomi kan man sluta sig
            till att minst 140 000 svenskar bor i andrahandslägenheter. Man
            kan tyvärr utgå från en stor del av dessa är unga.
          </p>
          <p xml:id="i-LFdFgFqz8SAnLSb3DvTN9K">
            De som däremot redan är etablerade på bostadsmarknaden gynnas
            i många fall av en reformerad fastighetsskatt, bostadsrättsombildningar
            och förändringar i villkoren för andrahandsuthyrning. De som ännu
            inte tagit sig in på bostadsmarknaden får allt svårare att göra
            det. De riskerar att vara hänvisade till hyrestanten och att bo
            som inneboende i någon annans bostad. Eller så riskerar de att
            bli mambos och bo kvar med föräldrarna långt över tjugoårsåldern.
            De riskerar att tvingas acceptera oskäliga andrahandshyror eller
            bo hemma.
          </p>
          <p xml:id="i-DbFEEWUfRUJffgXtB8hQvg">
            Det behövs därför omfattande åtgärder för att åstadkomma goda
            förutsättningar på bostadsmarknaden för att motverka att ålderssegregationen
            tilltar. De ungas svårigheter på bostadsmarknaden försenar deras
            inträde på arbetsmarknaden, gör det svårare att byta arbete på
            tillväxtorterna och påverkar familjebildningen och därmed också
            barnafödandet.
          </p>
          <p xml:id="i-AJaS2NFpfjfcgoKq6dUNPg">
            Sociologen Maria Brandén på Stockholms Universitet, Institutionen
            för framtidsstudier, och hennes studie Arbetslöshet, upplåtelseform
            och geografisk rörlighet undersöker sambanden mellan bostads-
            och arbetsmarknaden. Forskningen har visat att de som bor i hyresrätt
            är betydligt mera benägna att flytta än den som bor i en äganderätt.
            Att sälja ut Stockholms hyresrätter blir därför i förlängningen
            ett hot mot ortens och Sveriges tillväxt. I Stockholm är totalt
            36 989 lägenheter föremål för ombildning från hyresrätt till bostadsrätt.
            Av dessa lägenheter ligger 13 364 i Stockholms innerstad, 8 431
            är närförort och 15 194 i ytterförort enligt statistik från Stadshuset
            i Stockholm.
          </p>
          <p xml:id="i-3cmaagG6BJGVSEVMSM9xa1">
            För att unga människor ska kunna etablera sig i vuxenlivet krävs
            bostäder och för det krävs framför allt en social bostadspolitik:
            starka kommunala bostadsföretag, ett hyressättningssystem som
            motverkar kraftiga hyreshöjningar vid bostadsbrist, ansvarstagande
            parter på bostadsmarkanden, skarpa regler för att garantera skäliga
            hyror vid andrahandsuthyrning, väl fungerande bostadsförmedlingar
            med låg avgift och ett kraftigt ökat byggande av såväl hyresrätter
            som bostadsrätter i bristorter.
          </p>
          <head xml:id="i-JR9XAyraxgxH9vw1po2zd4" type="h2">
            Bostadsbristen är inte bara ett storstadsproblem
          </head>
          <p xml:id="i-GZvAe6SQNE8srCq6FFJU9z">
            Det byggs alltför lite i landet. Boverket räknar nu med att det
            påbörjas 32 000 bostäder 2008 varav 30 500 genom nybyggnad. Det
            är en minskning med 22 procent jämfört med vad som faktiskt påbörjades
            år 2006. Samtidigt säljer flera borgerligt styrda kommuner ut
            de allmännyttiga hyresrätterna eller ombildar dem till bostadsrätter.
            Dessutom har regeringen börjat prata om alltmer marknadsstyrda
            hyror. Problemen är även stora på landsbygden och får omfattande
            och långtgående effekter för de unga som bor där.
          </p>
          <p xml:id="i-CHVuGiRUfEAd38XGydrELy">
            Landsbygdens och inte minst Norrlands inlands problem är att
            ungdomarna väljer att flytta därifrån. En attraktiv boendemiljö
            är en pusselbit i ett gott liv och kan förhoppningsvis medverka
            till att motverka utflyttning. Unga vuxna, gruppen 1630 år, flyttar
            mest och det är också denna grupp som står för familjebildandet,
            vilket innebär att när det är dags att skaffa barn och bilda familj
            gör man det någon annanstans. Många bygder tappar med detta både
            flyttarna och deras barn, vilket långsiktigt är förödande för
            landsbygden.
          </p>
          <head xml:id="i-Mcf4ngdRHoXjQ23TLxHM5f" type="h2">
            Ensidigt marknadstänkande minskar inte bostadsbristen
          </head>
          <p xml:id="i-V4LMrddxmCroiuYujfCYG4">
            Bostadsbyggandet är inte en fråga som kan överlåtas till marknaden
            utan här krävs den politiska viljan och modet att investera. Det
            finns stora skillnader mellan oss socialdemokrater och regeringen
            i synen på bostadspolitiken. Vi menar att samhället har ett ansvar
            och ska spela aktiv roll i bostadspolitiken. En bra bostad till
            en rimlig kostnad har en avgörande betydelse för den enskilde.
            Bostadsproduktion har därför varit en viktig del i socialpolitiken
            och i välfärdssamhällets framväxt.
          </p>
          <p xml:id="i-QFdVnoeWdM2BiNjqbke1GA">
            Regeringens politik tror på marknaden och litar blint på att
            marknadskrafterna ska ordna bostäder. Regeringen bryr sig inte
            om att marknaden inte någonstans eller någonsin har tryggat rätten
            till en bra bostad åt alla. Vi har långt ifrån byggt bort bostadsbristen
            i landet. Sverige växer, vi blir fler både genom födelseöverskott
            och genom invandring. Vi får också fler enpersonshushåll, och
            unga vill allt tidigare ha en egen bostad. Lösningen på bostadsbristen
            är inte marknadshyror, utförsäljning av allmännyttan eller ägarlägenheter,
            nej inte ens underlättande och avdragsbar andrahandsuthyrning.
            Utförsäljningarna av dagens allmännyttiga bostäder betyder att
            utbudet av hyresrätter till unga människor minskar ytterligare.
            Uthyrningsläget är redan mycket ansträngt. Lösningen är att bygga
            och att bygga fler hyresrätter.
          </p>
          <p xml:id="i-AaWuk6gYNHuoBd2uisiYUZ">
            Hyresrätten är den boendeformen som passar många grupper och
            särskilt väl dagens rörliga arbetsmarknad. De som drabbas mest
            av den borgerliga regeringens brist på bostadspolitik är ungdomar.
            Rätten till ett eget boende är en viktig förutsättning för att
            kunna gå vidare in i vuxenlivet. En bostadspolitik ensidigt byggd
            på ägande är inte modern. Det minskar friheten. Saknar man kapital,
            tvingas man bo i andra eller tredje hand eller som inneboende.
            Det är grogrunden till en svart marknad, där man lätt blir lurad
            både på pengar och på sin bostad.
          </p>
          <p xml:id="i-rGhGaGFZn17EMeEc8dTNE">
            Vi behöver en bostadspolitik som håller ihop och utvecklar Sverige.
            Vi socialdemokrater vill att alla människor har tillgång till
            ett bra boende till en rimlig kostnad. Vi vill minska segregationen
            mellan olika grupper, och därför vill vi investera i ungas boende.
          </p>
          <p xml:id="i-VUMoxQYUn36CR7e7SaGBXX">
            Regeringen går åt motsatt håll då de skär ned på byggandet av
            hyresrätter. Genom borttagandet av investeringsstödet för byggandet
            av hyresrätter har påbörjade hyresrätter minskat med hela 63 procent
            under första halvåret 2007 jämfört med första halvåret 2006, och
            värst är det i Stockholm där minskningen är hela 75 procent. Detta
            enligt siffror från Boverket.
          </p>
          <head xml:id="i-5AXuZkRXqGkdTLkrpHaR9m" type="h2">
            Investera i kommunal service och den nationella bostadssamordnaren
          </head>
          <p xml:id="i-5prtqfsfm1XwhAPYxBkwfW">
            Det är av vikt att både regioner och kommuner utnyttjar möjligheterna
            att tillämpa ett helhetsperspektiv i både byggande och samhällsplanering.
            Goda boendemiljöer som tillgodoser olika behov är lika viktiga
            som bostaden själv för samhällsutveckling och människornas välfärd.
            Det är viktigt att kommuner ger någon form av service såsom en
            bostadsförmedling eller på något annat vis fullgör krav på service
            och information. Detta gör det möjligt för ungdomar med lite resurser
            att kunna visa sina behov av bostad eller byte av bostad till
            bostadsföretag samt beslutsfattare.
          </p>
          <p xml:id="i-UzR9nurRVeLfAH3wXmyQGU">
            För att kommuner och regioner ska ha möjlighet att fullfölja
            sina uppdrag behöver den nationella bostadssamordnaren återinföras.
            År 2005 tillsatte den socialdemokratiska regeringen en nationell
            bostadssamordnare med uppgift att under en treårsperiod ta fram
            förslag på konkreta åtgärder för att underlätta ungdomars inträde
            på bostadsmarknaden. Regeringen avvecklade den nationella bostadssamordnaren
            2008. Vi socialdemokrater anser att det finns anledning att återinföra
            den.
          </p>
          <p xml:id="i-T1guz33LCyxff4vq39xZsU">
            Samordnarens arbete kan gå ut på att kartlägga de olika hindren
            för ungdomar att skaffa sig ett eget boende och även belysa hur
            kommunerna lever upp till sitt ansvar för bostadsförsörjningen
            och hur de använder de egna bostadsföretagen för att stödja ungdomars
            inträde på bostadsmarknaden. Samordnaren kan även kartlägga och
            sprida kunskap om initiativ som varit framgångsrika ur de bostadssökandes
            perspektiv. Sådana initiativ kan omfatta såväl särskilda pilotprojekt
            som bostadsförmedlingarnas sätt att arbeta.
          </p>
          <p xml:id="i-GkYK6yiv73aePQLQpWTN4A">
            Samordnaren kan se över behovet av nationell övergripande information
            om lediga bostäder och överväga i vilken form en sådan tjänst
            kan utföras. För att underlätta ungdomars tillträde till äldre
            och billigare bostäder i det befintliga bostadsbeståndet kan samordnaren
            se över vilka insatser som kan stimulera omflyttning och få i
            gång flyttkedjor. Potentialen för möjlig omvandling av kontor
            till bostäder kan lyftas fram och lämpliga åtgärder föreslås.
            Eftersom den nationella hyresgarantin inte fallit i god jord hos
            den absoluta majoriteten av landets kommuner även om tanken var
            god, menar vi att det skulle vara naturligt för ungdomsbostadssamordnaren
            att närmare undersöka hur en vidareutveckling lämpligen kan ske.
          </p>
          <head xml:id="i-LyU8oMRnU1zj7bXZegPWec" type="h2">
            Kreditgarantier, förmånligt bosparande och sänkt skatt vid andrahandsuthyrning
          </head>
          <p xml:id="i-Fe8wAZ5n1dDeANApREnBZK">
            Regeringens har ställt ut kreditgarantier till kreditinstitut
            som lånar ut pengar till enskilda för förvärv av bostad (förvärvsgaranti)
            intill ett belopp om 5 miljarder kronor. Garantin får avse räntebetalningar
            upp till 100 000 kronor under högst tio år. Vi socialdemokrater
            är öppna för att se närmare på en sådan idé, men vi vill försäkra
            oss om att den inte konstrueras så att låntagare som egentligen
            inte har råd att ta lån hamnar i en skuldfälla, på grund av att
            det inte finns andra alternativ på en borgerlig bostadsmarknad
            än att äga sin bostad. Det bör dock noteras att i regeringens
            förslag står inte staten som garant för lånen, utan staten står
            endast som garant åt kreditinstituten. Det är den enskilde som
            får ta hela risken.
          </p>
          <p xml:id="i-NcgkXMxn7DAhde2bqd3n4N">
            Vi socialdemokrater är även öppna för att se vidare på ett annat
            av regeringens förslag. Regeringen har även diskuterat möjligheten
            att införa någon sorts förmånligt bosparade liknande det som finns
            i Norge. Ett ökat bosparande skulle kunna vara ett långsiktigt
            instrument för att öka kapitaltillgången på bostadsmarknaden och
            därmed ungdomars möjlighet att få en bostad. Vi socialdemokrater
            vill därför närmare se över detta instrument i syfte att hjälpa
            ungdomar att förverkliga sina bostadsdrömmar.
          </p>
          <p xml:id="i-XAkCbKqT1sQJuzQge2hoHf">
            Regeringen har ytterligare ett utspel för att avhjälpa bostadsbristen
            för de unga. Regeringen vill sänka skatten för dem som hyr ut
            sin bostad, del i sin bostad eller fritidshus. Förslaget innebär
            att en privatperson kan göra avdrag upp till 12 000 kronor per
            år. Det är 8 000 kronor mer än dagens 4 000 kronor. Tanken med
            en skattereduktion är att det ska öka rörligheten på bostadsmarknaden.
            Vi socialdemokrater tvivlar på att ökningen kommer att leda till
            ökad rörlighet då personer med för stora villor får incitament
            att behålla dessa villor snarare än att flytta till ett bättre
            anpassat boende och ge plats för exempelvis barnfamiljer. Förslaget
            förtydligar bristerna i regeringens politik.
          </p>
          <p xml:id="i-CmSpFzLh5UWdXy3eNypfL8">
            Redan i dag bor minst 100 000 ungdomar mellan 20 och 27 i andra
            hand. Andelen unga vuxna i gruppen 22 till 27 år med eget boende
            har minskat till drygt 50 procent av gruppen. Den borgerliga regeringen
            tog bort stödet för att bygga små klimatsmarta hyresrätter för
            våra ungdomar. I stället inför regeringen ett stöd för att ungdomar
            ska bli inneboende. Vi socialdemokrater vill att våra unga ska
            få förverkliga sina bostadsdrömmar med ett eget boende. De opinionsundersökningar
            som har gjorts av jagvillhabostad.nu visar att 0 procent av de
            unga föredrar att bo inneboende. Regeringens politik går åt motsatt
            håll då den flyttar ungdomar från eget boende till inneboende.
            Ungdomar ska inte behöva vara hänvisade att bo inneboende långt
            upp i vuxenåldern, och därför måste det bli enklare för ungdomar
            att hitta ett eget boende.
          </p>
        </div>
        <div type="motSignatures">
          <list>
            <item xml:id="i-MxowH79Y3vBZaDD55H4tw9" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-Sp4Cym1WMVzYjkLofKJ1sJ" who="i-KCyyRs9HnkQhss61gii5F7">
              Fredrik Lundh (s)
            </item>
          </list>
        </div>
      </div>
    </body>
  </text>
</TEI>
