<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__3/mot_1942__fk__3-001.pdf"/>
      <fw xml:id="i-EVQcZoZ1mhcDuBxXhNU5AF">
        Motioner i Första kammaren, Nr 8. g
      </fw>
      <div type="motHeader" xml:id="i-F4RsGBuaBpQDz4WLeWbWos">
        <div type="motTitle" xml:id="i-HjE6KVrJcrfJvRBdLo4STH"/>
        <div type="motSubmissionInfo" xml:id="i-CEi4B7qhw2Mwsdp4waAUgC"/>
      </div>
      <div type="motBody" xml:id="i-VbQbPY6AG48wK7E4iMAdGd">
        <div xml:id="i-8ACpdT4h4JdnRcTfQbR53M">
          <p xml:id="i-6LjgnJhsHJzpXenBEFeMdZ">
            Nr 3.
          </p>
          <p xml:id="i-4PKQ1vy6GHnskz7mA7yoLy">
            Av herr Elowsson, Nils, om utredning rörande omdaning av kantors-
            befattningarna i rikets församlingar.
          </p>
          <p xml:id="i-5yyQqK7jgrYJ96bSDrNYbG">
            Sverges folk har i sin medfödda sång- och musikbegåvning en kulturtillgång,
            vilken dessvärre i alltför stor utsträckning ligger obrukad. Anledningen
            här- till är icke bara att mekanisk sång och musik kan erhållas
            genom grammofon och radio, eller att man hellre sitter som åhörare
            än själv utövar sång och musik, det beror helt visst i mycket
            hög grad även därpå, att en stimulerande undervisning i sång och
            musik saknas ute i landets olika församlingar. Fun- nes sådan,
            skulle intresset för sång och musik utan tvivel kunna vidgas och:
            fördjupas högst betydligt. Detta framgår bland annat därav, att
            på alla de platser, där en för sång och musik intresserad person
            frivilligt tar hand om undervisningen på detta område, där brukar
            det gå lätt att vinna resultat. De värden, som ligga i det egna
            utövandet av sång och musik, voro mera uppskattade förr än nu,
            och det har också fram till 1800-talets sista hälft kun- nat spåras
            ett allmännare intresse härför. Sålunda utvecklades efterhand
            kyr- kosångaretjänsten i de små medeltida kyrkorna fram genom
            tiderna till en kyr- komusiker- och sångarebefattning, och i vissa
            församlingar begränsades denne persons åligganden inte enbart
            till handhavandet av den kyrkliga sången och musiken, utan han
            fick sig också ålagt — om än i undantagsfall — att handleda skolbarnen
            i sång av icke kyrklig karaktär. För närvarande är odlandet av
            sången och musiken i huvudsak beroende på enskilt initiativ. Tagas
            sådana, kunna stora resultat vinnas, utebli de, betyder det att
            vi i detta avseende bli andligen fattigare än vi behövde vara.
            Frånsett en del statliga åtgärder för utbildningen av musiker
            och anslag till kungliga teatern samt till konsertföreningar och
            någon enstaka musikskola inskränker sig det allmännas intresse
            till att städerna anslå medel till konserter och lik- nande, men
            stort längre har man inte kommit. Upptäckandet av sång- och mu-
            sikbegåvningar ute i landet överlämnas härigenom helt åt slumpen;
            den glädje och vederkvickelse, det egna sång- och musikutövandet
            skänker, får den stora massan av vårt folk aldrig känna, och de
            stora kulturvärden i skilda avseen- den, som sången och musiken
            skulle kunna skänka det svenska hemlivet, dem får detta alltför
            ofta undvara. För att taga vara på dessa värden tarvas det en
            verksam kraft i varje för- samling, en person som har såsom sin
            huvuduppgift att handleda såväl unga som äldre i sångens och musikens
            värld och ge undervisning i deras utövande. Först härigenom kan
            hela vårt folk erövras åt sången och musiken. Bihang till riksdagens
            protokoll 1942. 3 saml. Nr 1—3. 2
          </p>
          <pb facs="riksdagen-motions-pdf/data/1942/mot_1942__fk__3/mot_1942__fk__3-002.pdf"/>
          <fw xml:id="i-M2UmwbBDcphAbRR96s3ngB">
            10 Motioner i Första kammaren, Nr 3.
          </fw>
          <p xml:id="i-rMbCsHQDQztRhyrj9hYkG">
            Som så mycket annat är emellertid även detta en kostnadsfråga,
            och med hänsyn härtill torde det vara lämpligt att med denna musiklärarebefattning
            i profan sång och musik förena befattningen som kantor i en eller
            flera försam- lingar. I allmänhet är det nu så, att kantorsbefattningen
            — i de fall den ej är förenad med skolläraretjänst — sällan ger
            sin innehavare full sysselsättning eller skälig inkomst. Vi ha
            här en kår av sång- och musikbegåvade personer, vilka mycket ofta
            gå misskända genom livet och endast sällan bli fullt utnytt- jade
            inom det område, där de ha särskilda förutsättningar att vara
            till nytta och glädje. Vidgade man ramen för deras verksamhet
            dithän, att de jämsides med sin befattning som kyrkliga sångare
            och musiker även skulle handhava sångutbildningen för barnen i
            sista klassen i folkskolan och leda sång- och mu- sikundervisningen
            i församlingen i övrigt, så skulle de därigenom bli nyttiga på
            ett helt annat sätt än nu och trevnaden i såväl hemmen som i vårt
            offent- liga liv och inom våra organisationer bli långt större
            än den nu är. Genom en sådan sång- och musikundervisning skulle
            vi också vinna åtskilligt utöver den individuella tillfredsställelse
            utövandet av sång och musik ger den enskilde. Vi ha som bekant
            kunnat åt den övervägande delen av vårt folk be- reda en kortare
            arbetstid och därmed ökad fritid. Men ha vi i nödig omfattning
            ökat möjligheterna att på ett rätt sätt bruka denna fritid? Utan
            att vilja på minsta sätt förringa värdet av det som hittills gjorts
            i detta avseende nödgas man nog svara nej på den frågan. Ungdomen
            har, i stället för att rätt begagna sin fritid, kommit ut i ett
            många gånger ohejdat nöjesliv, som inte alltid varit av godo.
            Sången och musiken skulle kunna verka förebyggande på detta om-
            råde och samtidigt skänka mera glädje och tillfredsställelse än
            nutidens bull- rande nöjen förmå. Vidare skulle vi kunna ge åt
            vårt föreningsväsen i dess många och skiftande former en högre
            lyftning, om vi hade sången och musiken mera tillgänglig än vi
            nu ha. Detta vore helt visst av mycket stor betydelse i ett land,
            vilket i så hög grad som vårt bygger på folkets självstyre och
            organisationsväsen. Ett fördjupat och förädlat föreningsliv skulle
            vara av en ovärderlig styrka för de- mokratien, och att musiken
            och sången skulle kunna i väsentlig grad bidraga härtill, det
            låter sig icke bestrida. Tydligt är emellertid att genomförandet
            av en reform på detta område tarvar en grundlig utredning. Man
            får därvid också taga sikte på att lämpliga lokaler för musikutövningen
            beredas — där de inte redan finnas — samtidigt med att medborgarhus
            eller hemgårdar i en eller annan form komma till stånd. Det är
            också tydligt, att orgel och piano eller flygel böra finnas i
            lokalen. Största kostnaden är dock i regel förknippad med musiklärarens
            anställning. Som ovan nämnts får det anses både lämpligast och
            billigast att låta försam- lingens kantor sköta sysslan, vilket
            dels förutsätter att denna avlönas så, att den både lockar förmågor
            att studera och de utbildade musiklärarna att söka befattningarna.
            Både med hänsyn till att inte alla nu tjänstgörande kantorer
          </p>
          <pb facs="riksdagen-motions-pdf/data/1942/mot_1942__fk__3/mot_1942__fk__3-003.pdf"/>
          <fw xml:id="i-Fj93y9rsDQGPZJzNJf9h3s">
            Motioner i Första kammaren, Nr 3. 11
          </fw>
          <p xml:id="i-BrjfzFxpvMowDciVAzonua">
            äro utbildade för att fylla en sådan vidgad uppgift och till
            församlingarnas eko- nomi torde det få förutsättas, att genomförandet
            av denna nya ordning oftast finge ske då kantor uppnått pensionsåldern
            eller vid dödsfall. Vid utredningen bör särskild vikt fästas vid
            kantorernas utbildning, vid att de få full sysselsättning och
            att deras avlönings- och anställningsförhållanden bli tryggade.
            Gentemot önskemålet om en utredning av frågan just nu kan naturligtvis
            invändas, att såväl statens som kommunernas finanser äro och ävenledes
            under den närmaste framtiden bli sådana, att stat och kommuner
            icke kunna åtaga sig ytterligare utgifter, vilka icke äro oundgängligen
            nödvändiga. Utan att vilja förringa värdet av en sådan invändning
            torde det dock "vara motiverat framhålla, att utredning och tillämpning
            av denna reform kan förutses komma att taga ganska lång tid i
            anspråk fullt genomförd kan den eventuellt kom- ma att taga en
            tid av ett trettiotal år — och att den är avsedd att genomföras
            successivt. Detta betyder för statens del jämförelsevis låga kostnader
            under de första åren. För kommunerna kan reformen inte heller
            bli alltför betungan- de, om avlöningsförhållandena för kantorerna
            ordnas ungefär som för folkskol- lärarna. Med hänvisning till
            ovanstående får undertecknad därför hemställa,
          </p>
          <p xml:id="i-KZoq5cqv7zoQD49MfexHkg">
            att riksdagen måtte hos Kungl. Maj:t hemställa om en ut- redning
            av frågan under vilka former och på vad sätt en suc- cessiv omdaning
            av kantorsbefattningarna i våra församlingar kan ske, i avsikt
            att åt innehavarna av dessa befattningar även uppdraga handledningen
            av sången och musiken i all- mänhet inom respektive församlingar
            eller eventuellt ännu större områden.
          </p>
          <p xml:id="i-Bixn4FeuExzvm1Y8gKSnvR" type="date">
            Stockholm den 10 januari 1942.
          </p>
          <p xml:id="i-C4rQjE9UcHodmEFhhLWSew">
            N. Elowsson.
          </p>
        </div>
      </div>
    </body>
  </text>
</TEI>
