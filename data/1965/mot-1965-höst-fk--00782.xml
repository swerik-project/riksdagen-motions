<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965_höst_fk__782/mot_1965_höst_fk__782-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 782 år 1965
          </p>
          <p>
            Nr 782
          </p>
          <p>
            Av herr Edström, i anledning av Kungl. Maj:ts proposition nr
            141, angående utbyggnaden av universitet och hög- skolor m.m.
          </p>
          <p>
            (Lika lydande med motion nr 931 i Andra kammaren)
          </p>
          <p>
            Den snabba utvecklingen på läkemedelsområdet kräver enligt farmacevt-
            utbildningskommitténs uppfattning en väsentlig upprustning av
            forsknings- och utbildningsresurserna på farmaciens område, icke
            minst beträffande personalorganisationen. Kommittén föreslår därför
            bl.a. att laboraturerna i analytisk farmacevtisk kemi och i oorganisk
            och fysikalisk kemi omvand- las till professurer i nämnda ämnen.
            Detta kommitténs förslag tillstyrkes av bl. a. universitetskanslersämbetet,
            statens medicinska forskningsråd och läkemedelsindustriföreningen.
            I petita för 1966/67 har universitetskanslern föreslagit inrättande
            av dessa professurer. I propositionen 141 (sid. 190) förordar
            departementschefen endast en skärpning av kompetensvillkoren för
            nämnda laboraturer till att överens- stämma med vad som gäller
            för motsvarande tjänster vid universiteten. Detta innebär en viss
            men dock otillräcklig förbättring med avseende på tjänsteställning
            och löner. Under de senaste åren har behovet av effektivare och
            rationellare läke- medelsproduktion kombinerad med en större säkerhet
            i kontrollen av läke- medlens egenskaper och effekter starkt accentuerats.
            Detta har medfört vä- sentligt ökade krav på forskning och forskarutbildning
            inom såväl analy- tisk farmacevtisk kemi som i fysikalisk och
            oorganisk kemi. Med hänsyn härtill och med beaktande av att forskningen
            och forskarutbildningen inom landet på dessa områden huvudsakligen
            är koncentrerad till farmacevtiska institutet anser jag det synnerligen
            motiverat att laboraturerna i dessa ämnen snarast omvandlas till
            professurer. Enligt vad jag erfarit har nuva- rande innehavare
            av ifrågavarande laboraturer professorskompetens inom sina ämnesområden.
            Som närmare motivering för detta förslag får jag an- föra följande.
            Det har bl. a. från läkemedelsindustriens sida vid upprepade tillfällen
            de- klarerats att den analytisk-farmacevtiska kemiens nivå på
            ett avgörande sätt bestämmer utvecklingstakten inom läkemedelsområdet.
            Läkemedelssyntes och produktion av bruksfärdiga läkemedel måste
            kontinuerligt följas med
          </p>
          <pb facs="riksdagen-motions-pdf/data/1965/mot_1965_höst_fk__782/mot_1965_höst_fk__782-002.pdf"/>
          <p>
            Motioner i Första kammaren, nr 782 år 1965 9
          </p>
          <p>
            analytiska kontrollåtgärder som i regel bygger på en avancerad
            apparativ teknik. Av lika stor betydelse är den analytiska kontrollen
            av läkemedlens hållbarhet vid lagring. Detta har medfört att under
            de senaste åren fram- kommit ett starkt behov av kemister med
            stor erfarenhet av forsknings- arbete inom den analytiska farmacevtiska
            kemien. Ett område som på grund av de senaste årens erfarenheter
            — inte minst med hänsyn till ökade risker för skadeverkningar
            — fått stor aktualitet är studiet av läkemedlens omvandling i
            kroppen. Inget läkemedel kan numera föras i handeln utan att arten
            av de produkter som bildas vid denna om- vandling bestämts genom
            oftast mycket krävande analytisk-kemiska pro- cedurer. En hög
            standard på den analytisk-farmacevtiska forskningen är en nödvändig
            förutsättning för ett resultatgivande samarbete mellan den far-
            macevtiska fakulteten och medicinska forskare kring problem rörande
            toxi- kologi och läkemedlens öden i organismen. Forskning inom
            den fysikaliska och oorganiska kemien har fått allt större betydelse
            inom läkemedelsområdet. De grundläggande processerna vid läke-
            medlens verkningar i organismen är ofta av fysikalisk-kemisk natur,
            och stora möjligheter finnes till intensifierat forskningssamarbete
            mellan me- dicinska forskare och fysikaliska kemister från den
            farmacevtiska fakul- teten. Fysikalisk-kemiska studier av läkemedlens
            nedbrytning kan på ett betydel- sefullt sätt medverka till utformning
            av läkemedel med förbättrad medicinsk verkan. De ökade insikterna
            om betydelsen av de s. k. spårelementen (metal- ler etc.) för
            den levande organismen, liksom den alltmera utbredda använd- ningen
            av radioaktiva isotoper i såväl terapi som diagnostik har också
            på- kallat betydande forskningsinsatser. Industriell produktion
            av läkemedel kräver intimt samarbete med fysi- kaliska kemister
            bl. a. rörande läkemedlens löslighetsförhållanden och håll- barhet
            vid lagring i form av bruksfärdiga beredningar. Dessa problem
            är ofta synnerligen komplicerade och kräver ingående erfarenheter
            av forsk- ning rörande organiska ämnens fysikalisk-kemiska egenskaper.
            Under åberopande av vad ovan anförts får jag föreslå, att riksdagen
            måtte besluta att vid farmacevtiska institu- tet laboratorstjänsterna
            i analytisk farmacevtisk kemi och i oorganisk och fysikalisk kemi
            omvandlas till professurer i nämnda ämnen fr. o. m. budgetåret
            1966/67. Stockholm den 3 november 1965
          </p>
          <p>
            Gunnar Edström
          </p>
        </div>
      </div>
    </body>
  </text>
</TEI>
