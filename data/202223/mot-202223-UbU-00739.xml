<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-00739">
  <teiHeader>
    <fileDesc>
      <titleStmt>
        <title>Forskningen om sjukdomen ALS och patienternas rätt till assistans</title>
        <author corresp="i-XSnuDBHTtWXrXVybtzD9Qx i-XYorBBswJHmzvkzAvCFPDM">av Nicklas Attefjord och Ulrika Westerlund (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:739 av Nicklas Attefjord och Ulrika Westerlund (båda MP)</title>
          <idno type="rdwebb">HA02739</idno>
          <rs type="number">739</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA02739/text</ref>
          <ref type="dokument_url_html">https://data.riksdagen.se/dokument/HA02739</ref>
          <ref type="dokumentstatus_url_xml">https://data.riksdagen.se/dokumentstatus/HA02739</ref>
          <ref type="pdf">https://data.riksdagen.se/fil/96E5E543-6C33-4998-AC4C-0E572E51E4B8</ref>
          <ref type="docx">https://data.riksdagen.se/fil/5F1F6066-AE09-4A17-9911-05332E8C1AB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QqRYoG6MbFc6jxFTPRM913" type="signed"/>
        <correspContext corresp="i-QqRYoG6MbFc6jxFTPRM913">
          <note type="signatory" corresp="i-XSnuDBHTtWXrXVybtzD9Qx"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction type="submitted" xml:id="i-26JFwYVFw3aUyEQAeUYYwZ">
          <date when="2022-11-21"/>
          <time when="16:59:40"/>
        </correspAction>
        <correspAction type="reviewed" xml:id="i-ErLqZjNbnp884rCqNwfG31">
          <date when="2022-11-21"/>
          <time when="17:12:40"/>
        </correspAction>
        <correspAction type="referred" xml:id="i-Xi4yRf7JdUiXYrZavm4NQz">
          <date when="2022-12-01"/>
        </correspAction>
        <correspAction type="assigned" xml:id="i-TurngPKwH6dGc9fMVxVZsF">
          <date when="2023-06-14"/>
          <time when="16:37:52"/>
        </correspAction>
        <correspContext corresp="i-TurngPKwH6dGc9fMVxVZsF">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-N4d8fRkjJ9KkWxA9whRd8t"/>
        <correspContext corresp="i-N4d8fRkjJ9KkWxA9whRd8t">
          <ref type="uppgift">2022/23:SoU21</ref>
          <ref type="ref_dok_id">HA01SoU21</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU21</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-D7fb7g1azVfCE9YezxTxHV"/>
        <correspContext corresp="i-D7fb7g1azVfCE9YezxTxHV">
          <ref type="uppgift">2022/23:UbU11</ref>
          <ref type="ref_dok_id">HA01UbU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU11</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:739 av Nicklas Attefjord och Ulrika Westerlund (båda MP) Forskningen om sjukdomen ALS och patienternas rätt till assistans</div>
      </div>
      <div type="motBody">
        <div type="motProposal" subtype="förslag">
          <head xml:id="i-EoB4zFTAjukg8ZFgR5KeDx">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-RBQ4rGEX2Jq8yWNzkCujGv">
              Riksdagen ställer sig bakom det som anförs i motionen om att
              stärka forskningen om amyotrofisk lateral skleros (ALS) och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-Y85yKyabBMWca7c41No951">
              Riksdagen ställer sig bakom det som anförs i motionen om att
              se över möjligheten till prioriterad handläggning av rätten till
              assistans för personer med ALS och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7vU8UtkrPjVW9ZYQMdAUVr">
            Motivering
          </head>
          <p xml:id="i-WM2d4ph6q4Mtkti67yZMZ6">
            ALS är en av de dödliga sjukdomarna i Sverige som än idag saknar
            botemedel. Varje år insjuknar cirka 220 personer i Sverige i ALS,
            och alla avlider förr eller senare. ALS‑forskningen i Sverige
            befinner sig idag i ett avgörande skede. Forskning pågår på Sahlgrenska
            i Göteborg, på Karolinska i Stockholm och på Umeå universitetssjukhus.
          </p>
          <head type="h2" xml:id="i-SGmJSx855s1CpEdC9Z3Mtv">
            Vad är ALS?
          </head>
          <p xml:id="i-9i7DwdiNm4qTVw51qGiRR5">
            ALS, amyotrofisk lateral skleros, är namnet på en grupp dödliga
            neurodegenerativa sjukdomar där nervceller i hjärnan, hjärnstammen
            och ryggmärgen dör. Detta leder till muskelförtvining och förlamning
            och i slutändan döden för patienten. Det finns idag inget botemedel
            mot denna sjukdom. Varje år insjuknar cirka 220 personer i Sverige
            i ALS. De flesta är mellan 50 och 70 år.
          </p>
          <p xml:id="i-TGQ44yf4CLfrRbx4Pd4saV">
            Sjukdomen kan börja smygande eller mer sällsynt plötsligt med
            svaghet i tungan, en hand eller ett ben. Både utbredningen och
            förloppet av muskelbortfall och funktions­hinder varierar. Forskarna
            arbetar utifrån olika teorier om hur ALS uppstår. Mycket talar
            för att nervcellernas död kan utlösas av strukturförändrade proteiner.
          </p>
          <p xml:id="i-BWyU6NapuqgNex1P6nzdVm">
            Eftersom det finns flera olika typer av ALS, med varierande orsak
            och symtom, skiljer sig också de ALS-relaterade besvären från
            patient till patient. Förlamningen kan börja i olika delar av
            kroppen och påverka talet och möjligheten att svälja. Vid andra
            sjukdomsformer börjar svagheten i en arm eller ett ben. Hos vissa
            patienter finns tendenser till kognitiv påverkan med en viss personlighetspåverkan
            och emotionell instabilitet. Utmärkande för ALS är att kraftnedsättningen
            följs av att musklerna tillbakabildas, så kallad muskelatrofi.
            Man kan också få muskelkramper och muskel­ryckningar. Oavsett
            vilken form av sjukdomen som patienten lider av sprider sig svagheten
            vidare i kroppen. Försämringen sker gradvis och ofta i en jämn
            takt. Patienterna avlider när andningsmuskulaturen drabbas och
            inte förmår tömma lungorna på koldioxid, så kallad koldioxidnarkos.
            Patienten blir allt tröttare och somnar in, eller vaknar inte
            på morgonen.
          </p>
          <head type="h2" xml:id="i-4DGF2wfcHwtR4gdHCdyZn7">
            Behandling av ALS
          </head>
          <p xml:id="i-A3zw2npV1HBTKHMPrzFVMQ">
            För att fastställa ALS behöver man genomgå en undersökning av
            en neurolog. Vid misstanke om ALS kan diagnosen bekräftas med
            hjälp av en undersökning av musklernas elektriska aktivitet, EMG
            (elektromyografi). Det finns ingen botande behandling av ALS.
            Behandlingens mål är att bromsa sjukdomsförloppet och lindra de
            negativa effekterna av sjukdomen. Man försöker också kompensera
            för funktions­nedsättningarna. Sedan 1990-talet finns en bromsmedicin.
            Den verkar genom att hämma frisättningen av signalämnet glutamat,
            vars skadliga effekter på nervcellerna då minskar. Med modern
            behandling, med bland annat bromsmedicin, hjälp med födointag
            (PEG), extern ventilator och ALS-team är överlevnadstiden klart
            förlängd. Tidigt insatt bromsmedicin förlänger överlevnadstiden
            med 25–30 procent. Symtombehandlingen kan innefatta lindring av
            muskelkramper samt att minska muskelspasmer, minska salivproduktionen
            och förhindra tvångsmässig gråt/skratt genom antidepressiv medicin.
          </p>
          <head type="h2" xml:id="i-TBRATGGH6QNnDjkvbgjFJz">
            Forskning
          </head>
          <p xml:id="i-LBWjg6eGCTdLVsA39qiCXE">
            Det har hänt mycket inom ALS-forskningen de senaste tio åren.
            Idag vet vi t.ex. att den genetiska faktorn är viktig hos en del
            av patienterna och det pågår ett stort europeiskt projekt kring
            detta, där cirka 15 000 ALS-patienter ska delta. 500 svenska patienter
            kommer att medverka i studien via en forskningsgrupp vid Umeå
            universitet.
          </p>
          <p xml:id="i-UVNP6CAi2JwhnRWpBxAknj">
            Gemensamt för alla typer av ALS är förekomst av ansamlingar av
            ett felveckat protein, SOD1, inne i nervceller. Forskare söker
            efter orsaken till felveckningen och hur sjukdomen sprids genom
            nervsystemet. Flera forskargrupper arbetar med utveckling av metoder
            som kan hämma nybildning av proteinet SOD1 och spridningsprocessen.
            Vissa typer av ALS och vissa typer av pannlobsdemens, FTD, är
            samma sjukdomsprocess i olika delar av nervsystemet. Forskarna
            hittar samma sjukdomsgener hos ALS- och FTD-patienter. Varför
            några utvecklar ALS och andra FTD är ännu oklart. Enstaka personer
            utvecklar både ALS och FTD.
          </p>
          <p xml:id="i-GntXfspvNqYY6bLw8vs5tE">
            Forskarna uppskattar att drygt 220 personer årligen insjuknar
            i ALS i Sverige. Medelåldern vid symptomdebut är ca 58–60 år,
            men variationen är stor. Det finns många typer av ALS, med olika
            orsak och symtom. Gemensamt för alla typer som kunnat undersökas
            genom obduktion är en felveckning av proteinet SOD1 inne i nervcellerna.
            Med modern behandling är överlevnadstiden klart förlängd.
          </p>
          <p xml:id="i-JWAVD8A1SArQXCNPNGdG9i">
            ALS-forskningen i Sverige befinner sig idag i ett avgörande skede.
            Forskning pågår på Sahlgrenska i Göteborg, på Karolinska i Stockholm
            och på Umeå universitets­sjukhus. Det kan vara så att forskningen
            är i begrepp att knäcka denna dödliga sjukdom och utveckla botemedel
            och terapier som gör att personer som drabbas av ALS kan överleva
            och kanske på sikt botas helt och hållet. Det är i detta skede
            av stor vikt att staten ser till att denna forskning tillåts att
            fortsätta och får de resurser som behövs för att nå framgång.
          </p>
          <head type="h2" xml:id="i-DV5FkHqQ5AGVxLCJwgLE81">
            Rätten till assistans
          </head>
          <p xml:id="i-TEiuWz1WcqPvdEsot2ksFH">
            Personer med ALS som blir allt sämre och behöver personlig assistans
            ansöker på vanligt sätt. Det finns flera problem med den verklighet
            som de då möter. Den bistånds­handläggare som gör utredningen
            gör det utifrån ett dagsläge. Därefter kan det ta tid innan beslut
            kommer. Dels kan verkligheten då vara en helt annan än då hen
            sökte. Dessutom är lång väntetid i förhållande till en väntad
            kort kvarvarande livstid högst problematiskt. Det finns helt enkelt
            skäl att se över möjligheten till prioriterad handläggning av
            ALS-sjukas ansökningar om assistans. Regelverk och myndigheters
            handläggningsrutiner behöver utgå från det reella behovet. Det
            vill vi ge regeringen till känna. Utöver det vill Miljöpartiet
            se över den 65-årsgräns som i dagsläget finns för att ansöka om
            personlig assistans. Den drabbar många grupper på ett sätt som
            i grunden bör gå emot lagens intentioner.
          </p>
        </div>
        <div type="motSignatures">
          <list>
            <item xml:id="i-EPx5rS9UVS3yQ6CkrTWZtx" who="i-XSnuDBHTtWXrXVybtzD9Qx">
              Nicklas Attefjord (MP)
            </item>
            <item xml:id="i-N4aomXjSYjy3WxF5r5u1io" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
