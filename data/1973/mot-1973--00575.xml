<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00575">
  <teiHeader>
    <fileDesc>
      <titleStmt>
        <title>om förstatligande av bryggerinäringen, m. m.</title>
        <author>av herr Israelsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förstatligande av bryggerinäringen, m. m.</title>
          <idno type="rdwebb">FW02575</idno>
          <rs type="number">575</rs>
          <ref type="dokument_url_text">http://data.riksdagen.se/dokument/FW02575/text</ref>
          <ref type="dokument_url_html">http://data.riksdagen.se/dokument/FW02575</ref>
          <ref type="dokumentstatus_url_xml">http://data.riksdagen.se/dokumentstatus/FW02575</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tmfp2gxMKEpcGtatz87HpL" type="signed"/>
        <correspContext corresp="i-Tmfp2gxMKEpcGtatz87HpL">
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__575/mot_1973__575-001.pdf"/>
      <fw xml:id="i-YZ4nnAeBW7vGbZN5kP2gWV">
        Mot. 1973: 575 i
      </fw>
      <div xml:id="i-TBEonaV3s2MZ8FLhV9keGW" type="motHeader">
        <div xml:id="i-ShMRibCwbKqXmtwpaCo6th" type="motTitle"/>
        <div xml:id="i-6R6pirqbpES9Dz6YTGrgHD" type="motSubmissionInfo"/>
      </div>
      <div xml:id="i-24veMwgfEywc2pPqtPZFM9" type="motBody">
        <div xml:id="i-LLFm11Ft6LZhjdmeeUb9yg">
          <p xml:id="i-CriSogiuMFD7jogmbajSqk">
            Motioner nr 575—581 år 1973 Mot. 1973 575—581
          </p>
          <p xml:id="i-3RyhFrAM7fpbU4SFKLZj1p">
            Nr 575
          </p>
          <p xml:id="i-U1MFBYCZ8fyv3JmfHtBBK8">
            av herr Israelsson m. fl. om förstatligande av bryggerinäringen,
            m. m.
          </p>
          <p xml:id="i-XvcDP47DDwfaCnvjVnpLod">
            Människors bruk av droger är av gammalt datum och har alltså
            före- kommit långt tillbaka i historien. Drogerna har effekter
            både på de en- skilda individer som använder dem och på det samhälle
            inom vilket de drogkonsumerande människorna lever. Inom drogbegreppet
            kan man i första hand innefatta alla medel som efter en tids bruk,
            längre eller kor- tare, framkallar beroende av medlet, ett beroende
            som kan vara både fy- siskt och psykiskt. Någon skarp gräns mellan
            de olika drogerna i fråga om farlighet finns väl knappast, men
            det står klart att vi har en skala från opiaterna över alkoholhaltiga
            drycker och vissa sömn- och lugnande läkemedel ned till vanlig
            tobak. Varför har då drogbruket kunnat leva kvar och så fast etablera
            sig i det mänskliga samhället? För att kunna svara på den frågan
            måste vi ta i betraktande dels människan som sam- hällsvarelse,
            dels hur det samhälle är beskaffat i vilket hon lever. För att
            förstå varför folk dricker alkohol eller använder andra dro- ger
            måste man erkänna att medlen ger effekter som brukarna upplever
            som starkt positiva. Orsaken till att man börjar bruka alkohol
            i Sve- rige beror i stor utsträckning på en starkt etablerad social
            tradition. Denna starka sociala drogtradition — i Sverige i huvudsak
            en alkohol- tradition — applicerad på det minisamhälle som utgör
            den enskilda människans umgängeskrets utgör ett mycket starkt
            tryck på den enskilda människan att antaga gruppens beteendemönster
            till droger. Till detta kommer att, vad det gäller vuxna människor
            utanför deras arbetstid, så är alkoholbruk socialt accepterat
            men däremot inte ”miss- bruk”. I fråga om ”starkare” droger så
            är inte heller bruk socialt ac- cepterat men kan vara det inom
            begränsade grupper av främst unga människor, som bildar ”subkulturer”
            inom det dem omgivande samhäl- let. Av de människor som börjar
            brukar droger kommer ett varierande antal att förr eller senare
            bli beroende av medlen. I fråga om alkohol tar det vanligtvis
            lång tid att bli fysiskt beroende varför flertalet heller aldrig
            blir det. I vad gäller starkare droger, som t. ex. opiater, så
            an- läggs ett starkt beroende redan efter kort tid. Utöver förekomsten
            av en alkoholtradition och påverkan från grup-
          </p>
          <p xml:id="i-DZJAyydAJ9gGemZxYEgECS">
            1 Riksdagen 1973. 3 saml. Nr 575—581
          </p>
          <pb facs="riksdagen-motions-pdf/data/1973/mot_1973__575/mot_1973__575-002.pdf"/>
          <p xml:id="i-MAQqeFg96xtAn5k16JgSRr">
            pen föreligger ytterligare en bevekelsegrund som kan leda till
            drogbruk. Denna bevekelsegrund är att vederbörande upplever problem
            i sin livs- föring av sådan art att han har svårt att finna någon
            lösning på dem. Dessa problem finns reellt i verkligheten, och
            för att bli av med dem måste verkligheten angripas och de bakomliggande
            orsakerna undanrö- jas. Detta kan ofta te sig svårt och mödosamt,
            men det är den enda realistiska vägen. I denna situation tycker
            sig många finna en bekvä- mare väg, och här verkar gruppens inflytande
            mångdubbelt starkare än i situationer utan problem. Denna väg
            är att i stället för att angripa problemen använda droger. Det
            innebär att de reella problemen finns kvar och att vederbörandes
            subjektiva uppfattning av verkligheten i stället förvänds tillfälligt,
            under det använda berusningsmedlets inver- kan, så att problemen
            upplevs försvinna eller åtminstone te sig mindre. Här fungerar
            alkohol och droger som flyktmedel. Kämpa eller fly är ett val
            som individen ofta ställs inför i en hotsituation, men att fly
            med hjälp av droger innebär inte ens en verklig flykt. Hotet och
            pro- blemen möter i stället med ökad styrka då euforin förtonat
            och verkligheten åter gör sig påmind. Den drogbrukande individen
            kommer i stället tillbaka försvagad i fråga om sina möjligheter
            att lösa pro- blemen. Här ligger det följaktligen närmast till
            hands att återigen fly med hjälp av drogen. Det upprepade bruket
            leder till beroende, och drogbrukaren har fastnad i en ond cirkel
            som han av egen kraft har mycket svårt att komma ur. Vad som ovan
            sagts gäller individens egen situation och problem. Ser vi i stället
            drogproblemet samhälleligt så står det klart att drog- bruk är
            belastning för samhället. Belastningen har sin grund i den ska-
            deverkan som drogbruket har på individerna. Alkoholskadade personer
            slås ut ur produktionen, och deras produktivitet faller bort.
            Direkta kost- nader uppkommer för samhället i samband med vård
            av dem som ska- dats av alkohol och andra droger. De direkta alkoholskadorna
            är myc- ket stora. Nästan en tiondel av den vuxna manliga befolkningen,
            en något mindre men snabbt växande andel av kvinnorna och en snabbt
            ökande andel av ungdomen drabbas av sociala eller medicinska alko-
            holskador. Dessa skador åsamkar oss kostnader på många miljarder.
            Alkohol och andra droger har också en annan verkan som är mindre
            uppmärksammad men som borde uppmärksammas mer av dem som vill
            genomföra sociala förändringar. Den verkan det här är fråga om
            är passiviseringen. Vill man genomföra sociala förändringar måste
            män- niskor aktiveras för att stödja kraven på förändringar. De
            som valt att förändra sin verklighetsuppfattning i stället för
            att söka förändra verkligheten är ytterst svåra att aktivera i
            kampen för ett bättre sam- hälle. Konsekvensen av detta förhållande
            måste med nödvändighet bli att ett politiskt parti som kämpar
            för grundläggande sociala förändringar
          </p>
          <pb facs="riksdagen-motions-pdf/data/1973/mot_1973__575/mot_1973__575-003.pdf"/>
          <fw xml:id="i-W9wewNSybBb2Yf46BEDEq7">
            Mot. 1973: 575 3
          </fw>
          <p xml:id="i-E95iGdreiWLgoa7wPc1EFE">
            också måste kämpa mot alkohol- och drogbruket som passiviserar
            män- niskorna. Hur skall då denna nödvändiga kamp mot alkohol-
            och drogbruk föras? Finns det olika ideologier bakom de olika
            förslag till hand- lande som hittills framkommit? Ja, det kan
            vi nog hävda att det finns. I fråga om de hårdare beroendeframkallande
            medlen är väl skiljelin- jerna mindre markanta. Här står det helt
            klart att hårda restriktioner måste sättas in och att både försäljning
            och innehav av dylika medel är kriminellt. Som ovan nämnts så
            har vi en hel skala av beroendefram- kallande medel, och då ligger
            det nära till hands att ställa frågan om var på denna skala innehav
            och försäljning skall upphöra att vara kri- minellt. Här möter
            också särskilda svårigheter i fråga om alkoholhal- tiga drycker,
            vilka är starkt etablerade bland folket genom en uråld- rig alkoholtradition.
            Försök har ju också gjorts i flera länder med kri- minalisering
            genom totalförbud, som alla efter en tid har måst hävas till följd
            av ineffektivitet. Motpolen till totalförbudet är ett ohämmat
            till- handahållande av alkoholdrycker överallt och fritt fram
            för marknads- föring och reklam för att öka konsumtionen. Utvecklingen
            i Sverige har gått mot en liberalisering i fråga om tillhandahållande
            av alkoholdryc- ker. I oktober 1955 slopades ransoneringen av
            starksprit, och tio år se- nare, den 1 oktober 1965, medgavs försäljning
            av mellanöl på samma villkor som tidigare för pilsner. Alkoholpolitiska
            utredningen (APU) konstaterar att utvecklingen på alkoholområdet
            efter den 1 oktober 1965 företer oroande drag. Den totala alkoholkonsumtionen,
            uttryckt i liter 100 26 alkohol per invånare över 15 år, har under
            perioden 1964— 1970 stigit med 1,80 liter eller från 5,43 till
            7,23 liter. Av denna ökning svarar ölet för 1,33 liter. En sådan
            allmän ökning av alkoholkonsumtio- nen är negativ, och alkoholskadorna
            kan minskas endast om konsum- tionen kan styras in i en nedåtgående
            trend. Frågan är då om detta kan åstadkommas genom restriktioner
            eller på något annat sätt. Den här angivna utvecklingen har som
            bakomliggande ideologi ett alkoholliberalt betraktelsesätt. Enligt
            detta är alkoholbruket i sig inte skadligt. Vad man vill komma
            åt är missbruket och skadorna. Målet är ett alkoholskadefritt
            samhälle. Det man betraktar som missbruk anses bero på bakomliggande
            sociala faktorer. Inriktningen blir då att söka komma åt bakomliggande
            faktorer, som anses leda till missbruk, och inte att angripa själva
            alkoholkonsumtionen. I termen missbruk ligger ju också betydelsen
            att det skulle kunna förekomma ett godtagbart bruk, som inte leder
            till skador. Ett annat betraktelsesätt, det helnyktra, fördömer
            allt bruk av alko- hol, och dess målsättning är ett alkoholfritt
            samhälle. Företrädare för denna syn vill, i motsats till alkoholliberalerna,
            ha långtgående restrik- tioner kring alkoholen. Denna alkoholpolitiska
            syn låg, i mer eller
          </p>
          <p xml:id="i-QPRGqMg7HCkqFcYdJLYm8E">
            1t Riksdagen 1973. 3 saml. Nr 575—581
          </p>
          <pb facs="riksdagen-motions-pdf/data/1973/mot_1973__575/mot_1973__575-004.pdf"/>
          <fw xml:id="i-7WUXFRz7LTi5SATkg3uboE">
            Mot. 1973: 575 4
          </fw>
          <p xml:id="i-NycyFM7DAyGcvtab5zBjjZ">
            mindre renodlad form, bakom de olika nykterhetsföreningarnas
            age- rande. Båda synsätten skall här tas upp till kritik. I vad
            först gäller den al- koholliberala linjen så är det inte riktigt
            att vad den kallar för miss- bruk enbart beror på bakgrundsfaktorer.
            Av vad som anförts ovan framgår att alla som brukar beroendeframkallande
            medel kan råka komma in i ett beroendeförhållande utan att de
            gör det för att fly från problem. Det är inte heller realistiskt
            att räkna med att man nå- gonsin, vare sig i det nuvarande samhället
            eller i ett framtida socia- listiskt, skall kunna undanröja alla
            bakomliggande personliga problem som människorna kan tänkas vilja
            fly från. Det är självklart positivt att minska antalet bakomliggande
            problem och förbättra den enskilda människans livssituation, men
            detta räcker inte. Åtgärder måste också sättas in mot själva medlet
            och den sociala traditionen. Erfarenheten har visat att det är
            föga vunnet med att, som det officiellt heter, bi- bringa alkoholmissbrukaren
            ”insikt om vådan av fortsatt missbruk av alkohol”. En sådan människa
            är redan både fysiskt och psykiskt be- roende. Den insikt som
            borde bibringas är en helt annan, det är in- sikten om vådan av
            bruk. Det måste handla om att inge en sådan in- sikt och samtidigt
            vidtaga åtgärder för att på sikt bryta ned den mycket starka alkoholtraditionen
            med dess sociala tryck. Den enskildes ställ- ningstagande till
            bruk eller inte bruk är i realiteten inte fritt på grund av trycket
            från denna tradition och alla alkoholindoktrinerande inslag som
            förekommer i samhället. Alkoholliberalernas tes ”frihet under
            ansvar” håller inte. Det handlar inte om ett fritt val; påverkan
            för bruk är överväldigande stark. Om vi sedan övergår till att
            granska helnykterhetsfilosofin, så är inte heller den invändningsfri
            i dagens samhälle. Betraktelsesättet leder lätt till att söka
            lösningen hos den enskilda människan och hennes beteende. En moraliserande
            inställning till alkoholbrukare ligger nära. Helnykter- hetstanken
            som sådan är självklart bra, men den är inte tillräcklig. Den
            kan leda till att frågan om bruk eller inte bruk görs till en
            privatsak för individen lösryckt från sitt sociala sammanhang.
            Beteendet i denna fråga, särskilt i vad gäller personer i opinionsbildande
            ställning, måste i stället ses i ett socialt sammanhang. Vederbörande
            måste fråga sig: Stärker jag — genom mitt beteende nu — eller
            försvagar jag samhäl- lets alkoholtradition? Det räcker således
            inte med ett individuellt, snävt restriktivt och moraliserande
            helnykterhetstänkande. Ett dylikt betrak- telsesätt kan leda till
            restriktioner som inte har stöd hos en bred allmän- het och skapar
            då hos denna ett motstånd mot restriktioner som sådana. Direkta
            restriktioner i försäljningen av alkohol kan accepteras endast
            om de är motiverade av solidaritetsskäl med dem som har problem
            med alkoholen eller av hänsyn till hela samhällskollektivet. Huvudin-
            riktningen måste vara att minska konsumtionen, och då måste man
            an-
          </p>
          <pb facs="riksdagen-motions-pdf/data/1973/mot_1973__575/mot_1973__575-005.pdf"/>
          <fw xml:id="i-NQWxHB84N2pXidAqA4p3LH">
            Mot. 1973: 575 5
          </fw>
          <p xml:id="i-mcqnVaaMXR37JeungxHPZ">
            gripa de faktorer som ökar den. Restriktioner är då ingen bra
            väg men måste ändå i vissa fall tillgripas. Vill man följa huvudlinjen
            att söka krossa alkoholtraditionen, en målsättning som endast
            kan nås på lång sikt, måste man söka likvidera all marknadsföring
            i form av reklam för alkoholdrycker. Enda sättet att effektivt
            stoppa dylik reklam är att ingripa med lagstiftning. Marknads-
            föring för att öka konsumtionen av t. ex. mellanöl är särskilt
            skadlig, eftersom den appellerar till i första hand ungdom. En
            annan faktor som måste angripas i detta sammanhang är bak- omliggande
            ekonomiska vinstintressen, Svensk alkoholpolitik har också i betydande
            utsträckning präglats av en bestämd vilja att i möjligaste mån
            eliminera privata vinstintressen inom alkoholhanteringen. Detta
            gäller emellertid endast den hantering som karakteriseras av beteckning-
            en rusdrycker, vilket begrepp slutar vid starkölet. Erfarenheten
            har vi- sat att även mellanölet kan fungera som en rusdryck, om
            tillräckliga mängder förtärs. Risken för alkoholskador är här
            större, eftersom man måste förtära dubbelt så stor mängd ren alkohol
            i form av mellanöl än man måste göra för att nå samma påverkan
            med starksprit. De skäl som talat för och lett till att tillverkning
            och distribution av starksprit sker genom samhällets försorg talar
            följaktligen också för att bryggeri- näringen likaledes borde
            ligga under samhället. Det här inte obetydliga privata vinstintresset
            skulle då elimineras. Att, som skedde i samband med beslutet 1972
            om mellanölet, hävda statsfinansiella och sysselsätt- ningsmässiga
            skäl för att upprätthålla en hög ölkonsumtion måste vara förkastligt.
            Att förbjuda alkoholreklamen och överföra bryggerinäringen i statens
            ägo löser givetvis inte alkoholproblemet men utgör viktiga steg
            i en medveten strävan att bryta alkoholtraditionen i Sverige.
            Detta är vik- tiga delåtgärder som bör kunna vidtagas utan att
            APU:s slutbetän- kande behöver avvaktas. Med stöd av det anförda
            föreslås 1. att riksdagen uttalar sig för överförande av bryggerinäringen
            i statens ägo och hemställer hos regeringen om härför erfor- derlig
            utredning samt framläggande av förslag om övertagan- de; 2. att
            riksdagen för sin del beslutar om införande av förbud mot reklam
            i varje form för alkoholhaltiga drycker och hos rege- ringen gör
            hemställan om erforderlig lagtext.
          </p>
          <p xml:id="i-N6wTrdduZgWbJpfsExqhpZ" type="date">
            Stockholm den 26 januari 1973
          </p>
          <p xml:id="i-34b6b8HZuY8k9KjFt794Jt">
            PER ISRAELSSON (vpk) KARIN NORDLANDER (vpk) LARS-OVE HAGBERG
            (vpk)
          </p>
        </div>
      </div>
    </body>
  </text>
</TEI>
