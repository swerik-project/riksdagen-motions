<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-04284">
  <teiHeader>
    <fileDesc>
      <titleStmt>
        <title>med anledning av skr. 2021/22:32 Riksrevisionens rapport om omregleringen av besiktningsmarknaden för fordon</title>
        <author corresp="i-FucmvyHZ22CXcKRGnfjaC4">av Anders Åkesson m.fl. (C, M, KD, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4284 av Anders Åkesson m.fl. (C, M, KD, L)</title>
          <idno type="rdwebb">H9024284</idno>
          <rs type="number">4284</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9024284/text</ref>
          <ref type="dokument_url_html">http://data.riksdagen.se/dokument/H9024284</ref>
          <ref type="dokumentstatus_url_xml">http://data.riksdagen.se/dokumentstatus/H9024284</ref>
          <ref type="docx">http://data.riksdagen.se/fil/3D0C6B20-73D7-4F8F-B6DB-7B365032B2A3</ref>
          <ref type="pdf">http://data.riksdagen.se/fil/946EDF85-668D-4BBD-922C-07332707827F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UbDZzzBPQ5zwga6vJbeq2F" type="basedOn"/>
        <correspContext corresp="i-UbDZzzBPQ5zwga6vJbeq2F">
          <ref>Skrivelse 2021/22:32</ref>
        </correspContext>
        <correspAction xml:id="i-AuKPZCq4KuvLHa2hw125ne" type="signed"/>
        <correspContext corresp="i-AuKPZCq4KuvLHa2hw125ne">
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-GXidniMLQ9UWnXEsb1Vcu2"/>
        </correspContext>
        <correspAction xml:id="i-X4cQ9TGyPNUfneLcntJZvX" type="submitted">
          <date when="2021-11-11"/>
          <time when="15:46:55"/>
        </correspAction>
        <correspAction xml:id="i-LDziKXxi7nsGtfbTKzuzsF" type="dismissed">
          <date when="2021-11-16"/>
        </correspAction>
        <correspAction xml:id="i-D2QxcLFfnecs7NnyuBkoSa" type="reviewed">
          <date when="2021-11-16"/>
          <time when="10:12:58"/>
        </correspAction>
        <correspAction xml:id="i-HLvVqUbsmzWjYPG4fx4KW5" type="referred">
          <date when="2021-11-17"/>
        </correspAction>
        <correspAction xml:id="i-AQhNWCSsnEaABXPPu47Lwj" type="assigned">
          <date when="2022-10-12"/>
          <time when="11:11:08"/>
        </correspAction>
        <correspContext corresp="i-AQhNWCSsnEaABXPPu47Lwj">
          <ref type="assignedTo">Trafikutskottet</ref>
        </correspContext>
        <correspAction xml:id="i-EW1LV1Q5kqv6ip1bd3fNmA" type="behandlas_i"/>
        <correspContext corresp="i-EW1LV1Q5kqv6ip1bd3fNmA">
          <ref type="uppgift">2021/22:TU7</ref>
          <ref type="ref_dok_id">H901TU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU7</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4284 av Anders Åkesson m.fl. (C,
          M, KD, L) med anledning av skr. 2021/22:32 Riksrevisionens rapport
          om omregleringen av besiktningsmarknaden för fordon
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ni2YoUDSc2gZTMpLSkYi3Q">
            Förslag till riksdagsbeslut
          </head>
          <list style="ol">
            <item xml:id="i-4khJnswyJNnJRvEVkeWw9i">
              Riksdagen ställer sig bakom det som anförs i motionen om att
              regeringen bör se över och följa upp Transportstyrelsens föreskriftsarbete
              med syftet att få det att fungera mer effektivt, som en del i
              sin löpande styrning av myndigheten, och tillkännager detta för
              regeringen.
            </item>
            <item xml:id="i-C7d5Sw4n9wKQasUXkEy5PY">
              Riksdagen ställer sig bakom det som anförs i motionen om att
              Sverige ska utreda vilka konsekvenser de svenska kraven på miljökontroll
              fått i jämförelse med andra länder i EU och tillkännager detta
              för regeringen.
            </item>
            <item xml:id="i-VKbAQPADETinfMx9qXCiMP">
              Riksdagen ställer sig bakom det som anförs i motionen om att
              regeringen via en översyn av den nu gällande regleringen i fordonslagen
              bör säkerställa att vandelsprövning av styrelser i besiktningsorgan
              görs återkommande och tillkännager detta för regeringen.
            </item>
            <item xml:id="i-fyKqAHgrjHM4aM7Ak3Y9V">
              Riksdagen ställer sig bakom det som anförs i motionen om att
              regeringen som en del i sin löpande styrning av Transportstyrelsen
              bör säkerställa att myndigheten fullgör sitt tillsynsansvar och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-DvaPAzyZdAnTxkWTZGYo8Q" type="h1">
            Motivering
          </head>
          <p xml:id="i-DrvrL5DJBhBg82KboVm5Ew">
            Regeringens skrivelse om Riksrevisionens granskningsrapport av
            omregleringen av besiktningsmarknaden för fordon har inkommit
            till Sveriges riksdag. Skrivelsen innehåller regeringens bedömning
            och åtgärder med anledning av Riksrevisionens rapport.
          </p>
          <p xml:id="i-YX2CDn8K4qMxX5qQ44YpTH">
            I proposition 2009/10:32 som riksdagen tog ställning till och
            beslutade om 2009 står det:
          </p>
          <p xml:id="i-LLbkAtRgECscDNHF9Wiok4">
            ─ Regeringen är övertygad om att en omreglering har förutsättningar
            att skapa en väl fungerande marknad med effektiv konkurrens som
          </p>
          <p xml:id="i-KLhoQ1S45BrmtJ9uFfAWH1">
            ─ främjar ett rationellt och kostnadseffektivt besiktningsförfarande,
          </p>
          <p xml:id="i-TMtLJCooKdmBngqyoZYPdP">
            ─ bidrar till utveckling av ny kontrollmetodik,
          </p>
          <p xml:id="i-C6JvYpoaAMG3uvKXxk2B2S">
            ─ leder till rimliga priser för besiktningstjänster,
          </p>
          <p xml:id="i-RkjiGugSwryZag5iiwbfnD">
            ─ innebär att tillgängligheten till besiktningsmöjligheter även
            fortsättningsvis är god i hela landet, samt
          </p>
          <p xml:id="i-J4CiaKRFGy6J2oC9FY6Vmq">
            ─ ger valfrihet och möjlighet för kunderna att påverka serviceutbudet.
          </p>
          <p xml:id="i-QVNW69R5fcX1X5FT8jzo5X">
            Vi konstaterar att skälen för omreglering av besiktningsmarknaden
            har uppfyllts. Det gäller framför allt bättre service och valfrihet
            till medborgarna, som i huvudsak har skett genom
          </p>
          <p xml:id="i-L5VtUoRxrDVJcExEtvHvL1">
            ─ ökad tillgänglighet (fler stationer i hela landet och fler
            besiktningstekniker)
          </p>
          <p xml:id="i-6aJHReb48dykcitBhnPa4b">
            ─ kundanpassning (möjlighet att boka när fordonsägare vill besikta,
            fler tider och mer flexibla bokningsmöjligheter)
          </p>
          <p xml:id="i-TGffH6WhrbpDsPZ3Pbnv2p">
            ─ att kötid till besiktning nu helt försvunnit som fenomen i
            Sverige (utbudet på besiktningstider är större än eller i jämvikt
            med efterfrågan).
          </p>
          <p xml:id="i-YKn4paq5NZufD3rZeSfqfd">
            Riksrevisionen bekräftar i huvudsak ovanstående i sin granskningsrapport.
            Dock finns det ett antal slutsatser och åtgärder som bör läggas
            till i regeringens åtgärdsplan.
          </p>
          <head xml:id="i-3an6LzYo85B3mGaHDjPfTb" type="h2">
            Marknaden löser problemen med glesbygdsbesiktning
          </head>
          <p xml:id="i-J73f9ZVXFShxpBbr1jRb9y">
            Regeringens skrivelse tar upp att det finns en ojämn fördelning
            av besiktningsstationer och att tillgängligheten i mycket glesa
            glesbygdskommuner har försämrats. Detta beror dock inte på omregleringen,
            utan i stället är det statens eget bolag, AB Svensk Bilprov­ning,
            som tagit sina mobila besiktningsstationer ur bruk, och det har
            skett under 2020. Som regeringen själv noterar har Opus Bilprovning,
            ett annat besiktningsorgan som bildats tack vare omregleringen,
            aviserat att de ämnar etablera en egen tjänst med mobila enheter
            för besiktning i glesbygd med start 2022.
          </p>
          <p xml:id="i-NjcL39P4Kw5srmfPa4RW9e">
            En åtgärd i regeringens skrivelse är att regeringen avser att
            fortsätta att följa besikt­ningsmarknadens utveckling nör det
            gäller tillgängligheten till besiktning, med särskilt fokus på
            hur denna tillgänglighet är geografiskt fördelad över landet.
            Det är rimligt att regeringen följer frågan, men det framstår
            som oklart vad som är syftet med den skriv­ningen. Vi har en högre
            tilltro än regeringen till att marknaden – som det visat sig tidigare
            – löser utmaningen med en rimlig geografisk spridning av bilprovning.
          </p>
          <head xml:id="i-E9dZngd22JGNCNGNgcQzaA" type="h2">
            Oberoende besiktning en förutsättning
          </head>
          <p xml:id="i-JZdHygTfBzvARGGovG5uMj">
            Oberoende är en nödvändighet för en professionell och tillförlitlig
            fordonsbesiktning även i framtiden. Det får inte finnas sammanblandning
            mellan intressen eller andra beroendeförhållanden mellan ett besiktningsorgan
            och en tillverkare eller importör av fordon. Det får inte heller
            finnas beroende till någon som utför reparation eller service
            av de fordon som besiktigas. Medborgarna ska vara garanterade
            en opartisk bedömning av sina fordon.
          </p>
          <p xml:id="i-k2fFjF6kLLiGKb42Cnfrz">
            Därför anser vi att förslaget i regeringens skrivelse gällande
            vandelsprövning kan skärpas ytterligare. Regeringen bör via en
            översyn av den nu gällande regleringen i fordonslagen säkerställa
            att vandelsprövning av styrelser i besiktningsorgan sker återkommande.
          </p>
          <head xml:id="i-7aTPW2FPKtmKETwNdk2qu8" type="h2">
            Nödvändigt att säkerställa mer effektivt föreskriftsarbete hos
            Transportstyrelsen
          </head>
          <p xml:id="i-PV29RLkABSk1TAhgbUyEpC">
            Vi välkomnar att regeringen nu vill säkerställa att Transportstyrelsen
            fullgör sitt tillsyns­ansvar som en del i sin löpande styrning
            av myndigheten. Samtidigt är det anmärknings­värt att regeringen
            endast delvis delar Riksrevisionens bedömning angående Transport­styrelsens
            otillräckliga tillsyn. Vi delar helt och hållet Riksrevisionens
            bedömning att Transportstyrelsen inte fullgör sitt tillsynsansvar.
          </p>
          <p xml:id="i-LprAcmjjrMVr72GgumrV7q">
            Vi vill också understryka att det är minst lika viktigt att regeringen
            bör se över och följa upp Transportstyrelsens föreskriftsarbete
            med syftet att få det att fungera mer effektivt. Vi delar inte
            Riksrevisionens bedömning att Transportstyrelsen har en funge­rande
            process för att formulera detaljerade föreskrivna regler.
          </p>
          <p xml:id="i-JjgzVdvDpkhwRCe4zzxkKV">
            Det finns flera exempel på betydande föreskriftsändringar som
            helt uteblivit. Till exempel saknar Sverige fortfarande kontrollpunkter
            för laddbara fordon (något som Norge införde för över fem år sedan
            i sitt regelverk). Dessutom har Sverige infört regler som knappt
            ens når miniminivåerna gällande miljökontroll och moderna säkerhetssystem
            enligt EU:s besiktningspaket i stället för en anpassad svensk
            implementering som går i linje med svenska trafiksäkerhets- och
            miljömål. Ett uttalat mål i den ursprungliga propo­sitionen (prop.
            2009/10:32) handlar om vikten av förbättrad trafiksäkerhet och
            miljökon­troll. Här har Sverige gått i motsatt riktning och är
            numera bland de sämsta i EU vad gäller att ställa miljökrav vid
            besiktning. Riksrevisionen nämner bara kort problematiken med
            miljökontrollen och konstaterar att det sannolikt beror på en
            föreskriftsändring, men lämnar därefter åtgärdsbehovet därhän.
          </p>
          <p xml:id="i-C9fA3E8dAaqQVDHNoU2ETH">
            Andelen anmärkningar på brister i miljökontrollsystemet har minskat
            från 14 procent 2010 till 10 procent 2019. Anledningen till detta
            kan vara förändringar i en föreskrift 2018 beträffande miljökontroller
            vid besiktningar. (RiR 2021/11 s. 28)
          </p>
          <p xml:id="i-76z35qwGXCRh9DGDwHsDVy">
            Inte heller regeringen har något förslag till åtgärd. Regeringens
            skrivelse konstaterar att Transportstyrelsen ska kontrollera att
            besiktningsverksamheten fungerar väl med avse­ende på trafiksäkerhet,
            miljö, prisutveckling, teknikutveckling och tillgänglighet. Vidare
            förs ett resonemang om att det i proposition 2009/10:32 framgår
            vad lagstiftaren haft för intentioner i fråga om tillsynens innehåll,
            men inte om dess omfattning.
          </p>
          <p xml:id="i-QficZsvEuXyGL9ejcK5yxM">
            Vi tror inte att nuvarande regering har en annan intention eller
            ett annat mål med miljökontrollen än att den ska fortsätta att
            förbättras. Det finns ingenting som formellt hindrar Sverige från
            att förändra dagens miljökrav. Därför bör Sverige utreda vilka
            konsekvenser de svenska kraven på miljökontroll fått i jämförelse
            med andra länder i EU. Vår tolkning är därför att det saknas rätt
            resurser eller handlingskraft på Transport­styrelsen för en effektiv
            regelgivning och att föreskriftsarbetet därför inte fungerar till­fredsställande.
            Det är regeringens uppgift att säkerställa att Transportstyrelsen
            är en funktionell myndighet som utför sina uppdrag tillfredsställande.
            Därför måste givetvis denna iakttagelse följas upp, och det måste
            utredas vad som behöver göras och åtgärdas.
          </p>
          <head xml:id="i-6D2feeAHU6LQumKMpkZC6M" type="h2">
            Felaktig slutsats om riksdagens förväntningar på pris
          </head>
          <p xml:id="i-5jG3i6yDB9VC4RtiHbTUmf">
            Riksrevisionen har studerat prisutvecklingen mellan 2010 och
            2019 och kommit fram till att det genomsnittliga priset för en
            kontrollbesiktning ökat med över 50 procent. Vidare skriver Riksrevisionen
            att riksdagens förväntningar gällande prisutveckling inte har
            in­friats. Vi vänder oss emot den beskrivningen.
          </p>
          <p xml:id="i-LoCLWw9EqRCAoDjfR1aUow">
            I regeringens proposition 2009/10:32 framgår att en av målsättningarna
            med om­regleringen var att den skulle leda till ”rimliga priser
            för besiktningstjänster” samtidigt som servicen och tillgängligheten
            skulle förbättras. Det stod även i konsekvensbeskriv­ningen för
            privatpersoner att ”en omreglerad fordonsbesiktningsmarknad kan
            leda till något högre pris för besiktning av fordon och därmed
            få viss betydelse för privatper­soner”.
          </p>
          <p xml:id="i-WGaF8tJiDSDfbCKY19F9BH">
            Besiktningspriset före omregleringen var enhetligt och fastställdes
            av Transport­styrelsen. Staten bar risken för underskott i verksamheten.
            Under monopoltiden hade Svensk Bilprovning länge ett ackumulerat
            underskott på ca 500 miljoner kronor. År 2001 beslutades därför
            om en marginell prishöjning för besiktning. Därefter skedde ingen
            mer prishöjning. Priset före beslutet för omregleringen 2009 byggdes
            alltså på ett nära 10 år gammalt besiktningspris. Med facit i
            hand ser vi att det tidigare artificiella priset för besiktning
            har justerats upp samtidigt som tillgängligheten byggts ut markant.
            Att en sådan tydlig service- och tillgänglighetsförbättring skulle
            innebära att ett rimligt pris för besiktning skulle visa sig bli
            lägre än priset från 2001 är helt enkelt inte realis­tiskt och
            var inte heller förväntat i riksdagen.
          </p>
          <p xml:id="i-8u8GLEf1xZVsg3tyNehHvz">
            Prisdifferentieringen, att priset skiljer sig beroende på framförhållning
            i bokningen och vilken station fordonsägaren besiktar hos, är
            också en orsak till prisutvecklingen samt en viktig och välkommen
            effekt av omregleringen.
          </p>
          <head xml:id="i-7HJuBPk2YTQoTKLosrMo6V" type="h2">
            Extremt låg andel klagomål
          </head>
          <p xml:id="i-7ndFeV82LNdP6Ze3V3ExDJ">
            Riksrevisionen drar slutsatsen att antalet klagomål till besiktningsföretagen,
            Konsument­verket, Swedac och Allmänna reklamationsnämnden på besiktningsföretag
            från fordons­ägare har ökat sedan 2010. Dock framgår det inte
            hur klagomål registrerades under monopoltiden, och det är därför
            svårt att dra några långtgående slutsatser eller jämförel­ser
            med tiden med monopol gällande klagomålen.
          </p>
          <p xml:id="i-J6DQRYNeDMGnC4yoakRcud">
            Antalet klagomål till olika instanser är ca 1 500 per år enligt
            besiktningsföretagen. På ett år utförs drygt 5,5 miljoner besiktningar
            i Sverige (alla typer). I relation till antalet besiktningstillfällen
            är andelen klagomål och överklaganden alltså extremt låg, endast
            ett klagomål på ca 3 500 besiktningar.
          </p>
        </div>
        <div type="motSignatures">
          <list>
            <item xml:id="i-Jajn7LVJ19Z1pN6Edc1Epb">
              Anders Åkesson (C)
            </item>
            <item xml:id="i-Jd4VXBrC9pPjg8pues8sbm">
              Maria Stockhaus (M)
            </item>
            <item xml:id="i-F2ERAATuvPUDhmBxFeYVQy">
              Magnus Jacobsson (KD)
            </item>
            <item xml:id="i-wF1WPLVaVsETAQMNsr1C9">
              Helena Gellerman (L)
            </item>
          </list>
        </div>
      </div>
    </body>
  </text>
</TEI>
