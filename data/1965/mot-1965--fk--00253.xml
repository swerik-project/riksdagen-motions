<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__253/mot_1965__fk__253-001.pdf"/>
      <fw xml:id="i-6Wg84yyAb9ErM3CWFfGbbQ">
        Motioner i Första kammaren, nr 253 år 1965 13
      </fw>
      <div type="motHeader" xml:id="i-Pxo9aw7P6uKhkXXCMxiXk3">
        <div type="motTitle" xml:id="i-N2HEw2aRCpgTd6CavDJtJK"/>
        <div type="motSubmissionInfo" xml:id="i-U6g97Yr1Et8feFqC1roZsN"/>
      </div>
      <div type="motBody" xml:id="i-8VoysNEKcoQBzEeF8VkEJ5">
        <div xml:id="i-XcqFWLPTQ1JAtX6MoDX4F9">
          <p xml:id="i-FTY1kig9QUhfcSEXA8xorg">
            Nr 253
          </p>
          <p xml:id="i-7bUb2dmWcXZQtXJmTYt9AE">
            Av fru Segerstedt Wiberg och fru Hamrin-Thorell, om åtgärder
            i syfte att motverka barnmisshandel.
          </p>
          <p xml:id="i-R7txM7XpejtbXca3eXqteZ">
            (Lika lydande med motion nr 309 i Andra kammaren)
          </p>
          <p xml:id="i-CbbuBaKsaYnjUKkodNJ5ej">
            Under det gångna året har i pressen förekommit ett flertal artiklar
            vari frågan ställts: Är ett barn rättslöst? Bakgrunden till denna
            fråga har varit dödsmisshandel av barn. Misshandel har förekommit
            så pass ofta att man inte kan våga påståendet att barnmisshandel
            är en mycket sällsynt förete- else eller att endast abnorma individer
            misshandlar småbarn. Expertisen bland läkare, psykologer och pedagoger
            synes vara tämligen ense om att småbarn saknar erforderligt rättsskydd.
            Barnen är ofta utsatta för de vux- nas godtycke och lynnighet.
            Det är inte odjur i människohamn som begår våld mot sina barn
            sade nyligen rättsläkaren dr Ann Merie Bergström, Göte- borg,
            utan svaga människor, vilka inte orkar med sin situation. Man
            bör därför i första hand inte tänka på vedergällning utan i stället
            på hur brott skall förhindras. Uttalandet gjordes sedan dr Anders
            Frisk vid barnkirurgiska kliniken i Göteborg i Svenska Läkartidningen
            skrivit att »allvarlig misshandel av små barn är tyvärr ingen
            ovanlig företeelse även om de fall där diagnosen accep- teras
            är relativt fåtaliga». Fortsättningsvis skriver han: Misstanken
            är otäck att väcka, och konsekvenserna därav blir en omfat- tande
            socialutredning och rättslig åtgärd, med svåra påfrestningar för
            för- äldrarna. På grund härav förkastas säkert ofta misshandel
            som trolig genes till skador på fr. a. små barn, som själva ej
            kan vittna, när den skyldige ti- ger, oavsiktligt eller ej, och
            den andra vårdparten kanske är ovetande.
          </p>
          <p xml:id="i-N1RLaFea4ADw1m5NvPGCWs">
            I artikeln skildras 6 fall av misshandel varav 4 förekommit under
            det se- nast aktuella halvåret. Dr Frisk påpekar, att barnen kom
            från en social mil- jö som var påfallande instabil. Deras ålder
            varierade mellan 1 1/2 månad och 2 år. I 4 av de 6 fallen hade
            det inte varit möjligt för läkaren att skydda barnen mot upprepade
            skador, Han hade inte kunnat framlägga juridiskt bindande bevis.
            2 av de 4 överlevande barnen återsändes till hemmiljön. I Nordisk
            Medicin 4/1963 har dr Per Selander, Malmö, skildrat liknande misshandel
            av småbarn. Båda läkarna oroas av tanken att man alltför gär-
            na vill tro, att barn har det bra i sina hem. Misshandlade barn
            kan därför återsändas till den miljö, som visat sig vara så farlig
            för dem. Även om läkarnas åsikt att fler småbarn misshandlas än
            vad man tidigare
          </p>
          <pb facs="riksdagen-motions-pdf/data/1965/mot_1965__fk__253/mot_1965__fk__253-002.pdf"/>
          <fw xml:id="i-Y5MGaGtD7PzcBxZHQzfycY">
            14 Motioner i Första kammaren, nr 253 år 1965
          </fw>
          <p xml:id="i-BXvC2XKo96mK5uucQe2GF1">
            räknat med — en iakttagelse som gjorts även i andra länder —
            är varje misshandel som kunde ha förebyggts ett misslyckande för
            samhället. Man skulle kunna tänka sig att var och en ålades skyldighet
            att anmäla misstan- ke om barnmisshandel. För att skydda den enskilde
            anmälaren skulle då nära nog vara nödvändigt att ge anmälaren
            anonymitetsskydd för att hind- ra att barnets krav på skydd ledde
            fram till att denne utsatte sig för miss- handlarens hot eller
            våldsamheter. Risken med detta förfarande är emeller- tid att
            man banar väg för ett system som inte hör hemma i ett demokratiskt
            rättssamhälle. Som redan framhållits tyder vissa uppgifter på
            att fallen av barnmisshan- del i stället för att minska visar
            tendens att öka i antal. De sakkunniga fö- refaller vara ense
            om att vad som då främst krävs blir förebyggande åtgär- der. Likaså
            är de relativt eniga om att de i utbildningshänseende sämst ställ-
            da visar störst rådvillhet vid barnens uppfostran. I sin rådvillhet
            tillgriper den okunnige gärna den hårda uppfostran, som så lätt
            kan förvandlas till misshandel. Gränsen mellan måttlig aga och
            så kraftigt våld att man kan tala om misshandel är, som dr Frisk
            framhållit, svår att draga.
          </p>
          <p xml:id="i-SnXUXerKSWkvPRQJMdyM8H">
            Okunnigheten är alltså föräldrarnas eller vårdnadshavarnas, och
            de före- byggande åtgärderna måste då sättas in långt innan misshandel
            föreligger, inte efter det att barnet mer eller mindre avsiktligt
            redan utsatts för våld. På lång sikt, skriver laborator Stina
            Sandels, pedagogisk-psykologiska institutionen vid lärarhögskolan,
            Stockholm, i Sociala Meddelanden 8/1963, gäller det att göra svenska
            folket mera barnvänligt. Det går inte utan brett lagda mångåriga
            upplysningskampanjer om barns utveckling och den tidiga barndomens
            betydelse: genom folders och böcker, tidningar, tidskrifter, ra-
            dio, film och TV, i skolan och vid varje utbildningsanstalt där
            någon förbe- reds för människovårdande uppgift av vad slag det
            vara månde. Nödvändig- heten av forskning kring här berörda problem
            torde vara för alla uppen- bar. Utredningen »222 stockholmspojkar»
            belyser också behovet av större upp- lysning. Föräldrarna vet
            för litet om hur de skall uppfostra sina småbarn, vilket i icke
            ringa grad torde sammanhänga med samhällets omdaning och framväxande
            nya struktur. Redan förra året påpekades i en motion att ett behov
            av regelbundna kur- ser i föräldrautbildning förelåg. Dessa kan
            lämpligen drivas i nära samar- bete med mödra- och barnavårdscentralerna
            samt barnavårdsnämnden. Vidare borde de kvinnor, vilka vägras
            legal abort, ges bättre hjälp att ac- ceptera sin situation och
            det väntade barnet. »Detta barn går eljest en sorg- lig barndom
            till mötes&gt;, skriver laborator Sandels i den tidigare citerade
            ar- tikeln. Laborator Sandels föreslår, att man bättre utnyttjar
            själva födelse- tillfället till att skapa större förståelse för
            det väntade barnet. De flesta födslar sker numera i vårt land
            vid barnbördsavdelningar. Da-
          </p>
          <p xml:id="i-3qJWf3LStbF4JAJaebYbGB">
            garna där upplevs vanligen av mödrarna som en tid av relativ
            avkoppling från vardagslivets bestyr, där man har ro att fundera
            och tid att tala med
          </p>
          <pb facs="riksdagen-motions-pdf/data/1965/mot_1965__fk__253/mot_1965__fk__253-003.pdf"/>
          <fw xml:id="i-4rsrTNoVZ2puGgyCvt9Rnw">
            Motioner i Första kammaren, nr 253 år 1965 15
          </fw>
          <p xml:id="i-9ENEsZfZr4xgANmETHQaZ8">
            andra om sina familjeförhållanden och känslor för babyn. Anknytning
            till BB-avdelningarna av psykolog och kurator, helst själva mödrar,
            med be- stämda mottagningstider i trivsamt samtalsrum vore en
            välkommen och för både mödra- och barnavård effektiv åtgärd.
          </p>
          <p xml:id="i-4apMaSSMpKzuKVKVYhztLK">
            En annan åtgärd torde vara att utnyttja kurserna för blivande
            mödrar och fäder till upplysning inte endast om barnens behov
            av kroppslig vård utan också av psykisk vård. I detta och andra
            sammanhang vore säkerligen välbetänkt att vid sidan om muntlig
            upplysning förse de blivande mödrarna och fäderna med någon enklare
            folder som ger dem anvisningar om den psykiska vårdens nödvändighet
            och var de kan erhålla råd i dessa avseen- den. Vid barnavårdscentralerna
            följs barnens kroppsliga utveckling väl, och i det avseendet anses
            kontrollen vara god. Tydligt är emellertid att centraler- nas
            uppgift att öva uppsikt också över barnens psykiska utveckling
            och fostran ännu inte tillgodoses. Uppenbarligen anser sig många
            läkare och sjuksköterskor inkapabla att syssla med uppfostringssvårigheter
            och psykiska rubbningar hos barn och inom familjerna. Detta kan
            man inte råda bot på förrän utbildningen av
          </p>
          <p xml:id="i-2S1uE7W61nDp4UsXbowugN">
            medicinalpersonalen tar mera hänsyn till dessa krav, skriver
            docent Justus Ström i Sociala Meddelanden 1964/1—2.
          </p>
          <p xml:id="i-SRDKGhcctARe28EfUCsbEH">
            Parallellt med en förbättring av den förebyggande vården torde
            vara nöd- vändigt tillse att effektivt skydd ges barn som likväl
            hotas av eller utsättes för misshandel. Läkarna beklagar, som
            redan framhållits, att deras misstan- kar om avsiktlig misshandel
            av småbarn inte tillräckligt beaktas. För att åstadkomma en förbättring
            i detta avseende förefaller en utväg vara att ge de barnavårdande
            myndigheterna bättre tillgång till juridisk expertis. Lä- karnas
            uttalanden om svårigheterna att vinna gehör kan bero på att miss-
            tankarna inte leder till utredning av juridiskt utbildad personal
            som samti- digt har till uppgift att tillvarataga barnets intresse.
            Den vuxne, som utsät- tes för misshandel, kan ju på ett helt annat
            sätt än barnet låta åklagarmyn- digheten veta vad som inträffat.
            Vad som nu synes brista i utredningar som sker till följd av läkarens
            misstankar, förefaller till en del bero på barnets oförmåga att
            föra sin talan. Man accepterar då alltför lätt föreställningen
            alt föräldrarna äger sina barn. Och helt naturligt utgår man mestadels
            från att det inte är sannolikt att en mor, far eller annan närstående
            vuxen misshandlar ett litet barn. Vid tillkomsten av den nya barnavårdslagen
            fördes långa resonemang i riksdagen om barnavårdsnämndernas behov
            av juridisk expertis, Som be- kant blev resultatet att man inte
            fann det vara erforderligt att tillmötesgå kraven på obligatorisk
            medverkan av jurister i barnavårdsnämndernas ar- bete. För att
            tillgodose kraven på ökad rättssäkerhet uppmanades nämnder- na
            att anlita biträde av lagfaren person. Närmare föreskrifter om
            på vilket sätt och i vilken omfattning detta skulle ske fann föredragande
            statsrådet
          </p>
          <pb facs="riksdagen-motions-pdf/data/1965/mot_1965__fk__253/mot_1965__fk__253-004.pdf"/>
          <fw xml:id="i-3ExZwSDV3ZJTtAVi4sJ9hC">
            16 Motioner i Första kammaren, nr 253 år 1965
          </fw>
          <p xml:id="i-7gTwZ2wsuqsnwPJUas5YBq">
            inte vara nödvändiga eller ens önskvärda. För att ge nämnderna
            juridisk och annan sakkunskap valde statsrådet i stället att träffa
            överenskommelse med Svenska socialvårdsförbundet om bistånd med
            erforderlig expertis. Se- dan dess har emellertid Socialvårdsförbundet
            upphört med sin verksamhet. Det är också att märka att den debatt
            som fördes i samband med den nya barnavårdslagens antagande huvudsakligen
            gällde frågor rörande foster- barn och ungdomsbrottslingar. Endast
            i förbigående snuddade man vid de frågor som här diskuteras. Enligt
            vår åsikt bör man nu med tanke på inte minst småbarnens behov
            av skydd försäkra sig om att barnavårdsnämnder och barnavårdscentraler
            erhåller tillgång till juridisk expertis. Juristernas förmåga
            att utreda misstänkta fall av misshandel och att bevaka barnens
            rätt torde ge effektivare skydd än den bevakning som ombesörjes
            uteslu- tande av personal med utbildning för socialvårdande uppgifter.
            Sammanfattningsvis vill vi betona, att vi är medvetna om att barnmiss-
            handel aldrig helt kan förebyggas. Men de fall av misshandel till
            döds, som på senare tid förekommit, visar att samhällets skydd
            inte fungerar tillfreds- ställande. Barnen ges inte i tillräcklig
            omfattning skydd mot vanvård och grymhet. Med stöd av vad ovan
            anförts hemställer vi, att riksdagen måtte i skrivelse till Kungl.
            Maj:t begära skyndsam utredning i syfte att få till stånd dels
            föräldra- utbildning och bättre psykisk rådgivning vid barnavårds-
            centraler, dels tillgång till juridisk expertis inom eller vid
            sidan av de barnavårdande organen.
          </p>
          <p xml:id="i-UQK9HbqZkK1pqNyrBdakAR" type="date">
            Stockholm den 26 januari 1965
          </p>
          <p xml:id="i-QCmyhsVBLErUBbDJtPeL4t">
            Ingrid Segerstedt Wiberg Ruth Hamrin-T horell
          </p>
          <p xml:id="i-5NPaQenbv7PEeLqhMzhamN">
            MARCUS BOKTR. STHLM 1963 650023
          </p>
        </div>
      </div>
    </body>
  </text>
</TEI>
