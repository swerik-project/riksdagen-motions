<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00893">
  <teiHeader>
    <fileDesc>
      <titleStmt>
        <title>Energiskogsodling</title>
        <author>Paul Lestander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energiskogsodling</title>
          <idno type="rdwebb">G802893</idno>
          <rs type="number">893</rs>
          <ref type="dokument_url_text">http://data.riksdagen.se/dokument/G802893/text</ref>
          <ref type="dokument_url_html">http://data.riksdagen.se/dokument/G802893</ref>
          <ref type="dokumentstatus_url_xml">http://data.riksdagen.se/dokumentstatus/G802893</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-334abh7bwgbNntuGEmNunQ" type="signed"/>
        <correspContext corresp="i-334abh7bwgbNntuGEmNunQ">
          <note type="signatory" corresp="i-Xncfe1szgnEB2oHPgxWhmW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__893/mot_198485__893-001.pdf"/>
      <fw xml:id="i-7oPjhJANdFqnpuNrH9C2qD">
        Motion 1984/85:893
      </fw>
      <div xml:id="i-G3zJJfzFshszMjWoknWJ6Q" type="motHeader">
        <div xml:id="i-VsHkSUkLPhvzXprLfGpHuN" type="motTitle"/>
        <div xml:id="i-WyTNEB7aiQgYaH95sq99Hw" type="motSubmissionInfo"/>
      </div>
      <div xml:id="i-HTinCE69G1A6nw5Ra3wYNm" type="motBody">
        <div xml:id="i-LyMATDLPxo25GvNLy5rT3C">
          <p xml:id="i-S5tVYPuFyhpFrhBnn5ZKZU">
            Paul Lestander Energiskogsodling
          </p>
          <p xml:id="i-BouWsYKthCkdiH7Efh247Z">
            När utredningsarbetet startades kring energiskogsodlingens problem
            och förutsättningar i vårt land var motiven främst behovet av
            att undersöka odlingsbetingelser, marktillgång och ekonomi. Nu
            när dessa faktorer kan bedömas med större säkerhet tillkommer
            flera starka skäl för en målmed- veten och kraftfull satsning
            på verksamheten. Nämnden för energiproduktionsforskning bedömer
            i en rapport, NE 1983:11, målsättningen om en energiskogsareal
            på 1,5 miljoner ha som realistisk. Det skulle innebära ett betydande
            tillskott på nya arbeten i odlings- och användarverksamhet. Möjligheten
            att utnyttja nu oanvänd jordbruksmark och att nedbringa jordbruksöverskotten
            genom att övergå till energiodling öppnar nya möjligheter för
            svensk lands- och skogsbygd. För kvinnorna i de berörda områdena
            kan den här verksamheten medföra en välkommen utvidgning av en
            begränsad arbetsmarknad. En satsning på energiskogsodling minskar
            Sveriges sårbarhet. Nationen kan frigöra sig från importberoendet
            på kraftfodersidan. Sveriges tillgång på förnyelsebara energimängder
            ökar. Dessa energimängder kommer också att ha en mycket stor geografisk
            spridning, vilket i sig motverkar sårbarheten. För landsbygds-
            och skogskommunernas ekonomi kommer en satsning på skogsenergin
            av denna storleksordning att ge utomordentligt stora ekono- miska
            följdverkningar dels i anläggningsfasen, dels under den fortsatta
            drifttiden. De positiva konsekvenserna för svensk verkstadsindustri
            måste uppmärksammas liksom Sveriges framtida möjligheter till
            kunskaps- och teknikexport inom området. De nationalekonomiska
            vinsterna av en omfattande minskning av oljeberoendet, en stor
            inhemsk produktionsökning samt ett betydande tillskott av lönsamma
            jobb kan inte negligeras. Det här föreslagna projektet innehåller
            sålunda en rad intressanta delar. Introduktion av intensivodlad,
            snabbväxande lövskog bedöms också kunna tillgodose viss del av
            skogsindustrins växande behov av inhemsk råvara. 1976 fick projektet
            Energiskogsodling (ESO), senare förkortat till Energiskog, vid
            Sveriges lantbruksuniversitet (SLU) det vetenskapliga ansvaret
            för att inhämta erforderliga kunskaper. I en sammanfattning av
            ovan nämnda projektresultat, NE 1983:11, utarbetad av en forskargrupp
            under ledning av professor Gustaf Sirén, redovisas delmål, svårigheter
            samt hittills erhållna resultat. Rapporten leder fram till en
            rad slutsatser.
          </p>
          <pb facs="riksdagen-motions-pdf/data/198485/mot_198485__893/mot_198485__893-002.pdf"/>
          <fw xml:id="i-f9K1Auz5Qrm1rXGjUePwU">
            Mot. 1984/85:893 10
          </fw>
          <p xml:id="i-9PrQiY2zAWXzVuBNKrSDWh">
            Vid en energiskogsodling omfattande 1,5 miljoner hektar skulle
            denna areal med god intensivodling årligen kunna ge ett energitillskott
            motsvaran- de 8-9 miljoner ton eldningsolja. 24 miljoner ton torrsubstans
            högklassigt foder skulle dessutom bli tillgängligt. Med detta
            som bas skulle köttproduktionen kunna hållas på en hög nivå utan
            import av kraftfoder. Svensk verkstadsindustri kan väntas få ökad
            orderingång på grund av efterfrågan på arbetsmaskiner, flerbränslepannor
            och reaktorer till värme- verk. Erfarenheterna, efter den tidpunkt
            då vägverket upphörde med att ha drivsnöskydd i form av snöskärmar,
            pekar också på ett ytterligare område där den snabbväxande energiskogen
            bör vara intressant. Vi avser då som skyddsplantering inom berörda
            slättbygder. Vpk föreslår bl. a. på basis av tillgänglig forskning
            på området att ett program utarbetas för introduktion av energiskogsodling
            på bred front. Arbetet bör lämpligen ha följande inriktning: 1.
            Stimulanser och informationskampanjer initieras för att uppnå
            en odlingsareal för energiskog i Sverige om lägst 100 000 ha redan
            1987. 2. Klontester och fältförsök genomförs på odlingslokaler
            norr om temperatursummakurvan + 1100, dvs. huvudsakligen i Norrbottens
            och Västerbottens kustland, Jämtlands centrala delar samt nedre
            Norrlands skogsbygder. 3. Ett allsidigt utformat utbildningsutbud
            tas fram inom ESO-sektorn. 4. Detta utbud diversifieras rent praktiskt
            så att exempelvis yrkesverk- samma bönder kan delta, även där
            stor gårdsbundenhet föreligger på grund av djurpassning etc. 5.
            Jämförande odlingsförsök läggs ut också på några områden norr
            om temperatursummakurvan + 900 där försöken drivs som extensivodlingar.
            6. Riksdagen fattar beslut om hur stort anläggningsstöd som kan
            påräknas för energiskogsodlingar. Eventuella differentieringar
            av stödet med hänsyn till tidigare markanvändning fastställs i
            detta sammanhang. Kooperativa verksamhetsformer bör särskilt uppmärksammas.
            7. En särskild utbildningskampanj startas som riktar in sig på
            kvinnor. Glesbygdens kvinnor har allmänt sett svårare än andra
            grupper att få meningsfulla jobb inom rimliga pendelavstånd. 8.
            Förutsättningarna för olika samarbetsformer ingår som en självklar
            del i utbildningen. Samarbetet kan gälla gemensam maskinanvändning,
            avlopps- frågor, vägfrågor, odlingssamarbete etc. 9. Särskilda
            insatser görs för att belysa möjligheten till samordning mellan
            energiskog och växter som kan verka som naturliga kväveproducenter.
            10. En utredning görs om lämpligheten att plantera energiskog
            som skydd vid vägområden i Sveriges slättbygder. Vpk förutsätter
            att berörda departement skyndsamt tar fram nödvändigt underlag
            så att ett regeringsförslag snarast kan föreläggas riksdagen.
          </p>
          <pb facs="riksdagen-motions-pdf/data/198485/mot_198485__893/mot_198485__893-003.pdf"/>
          <fw xml:id="i-EWUY2HYLpj88wPP1hbMho6">
            Mot. 1984/85:893 1
          </fw>
          <p xml:id="i-EDEQhk9fo2v2BxxoF2aM1Y">
            Med hänvisning till ovanstående föreslås att riksdagen beslutar
            att hos regeringen hemställa om ett program avseende energiskogsodling
            i enlighet med vad som föreslås i motionen.
          </p>
          <p xml:id="i-8sHtbbX3Cbvoi9Wri3xXsw" type="date">
            Stockholm den 21 januari 1985
          </p>
          <p xml:id="i-4ooQZXAhUsdYVkRkWczrJM">
            PAUL LESTANDER (vpk)
          </p>
        </div>
      </div>
    </body>
  </text>
</TEI>
