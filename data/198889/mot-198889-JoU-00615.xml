<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-JoU-00615">
  <teiHeader>
    <fileDesc>
      <titleStmt>
        <title>När rabies drabbar Sverige</title>
        <author corresp="r-0 i-F75GdyfEGNRiwZrKbuWUGy i-F75GdyfEGNRiwZrKbuWUGy i-F75GdyfEGNRiwZrKbuWUGy">av Börje Hörnlund (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>När rabies drabbar Sverige</title>
          <idno type="rdwebb">GC02Jo615</idno>
          <rs type="number">Jo615</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GC02Jo615/text</ref>
          <ref type="dokument_url_html">http://data.riksdagen.se/dokument/GC02Jo615</ref>
          <ref type="dokumentstatus_url_xml">http://data.riksdagen.se/dokumentstatus/GC02Jo615</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Börje Hörnlund</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-F75GdyfEGNRiwZrKbuWUGy</idno>
            <name>Börje Hörnlund</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-F75GdyfEGNRiwZrKbuWUGy</idno>
            <name>Börje Hörnlund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-F75GdyfEGNRiwZrKbuWUGy</idno>
            <name>Börje Hörnlund</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y5LPtM1Zkh9LzCYZBr2w7f" type="signed"/>
        <correspContext corresp="i-Y5LPtM1Zkh9LzCYZBr2w7f">
          <note type="signatory" corresp="r-0"/>
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-F75GdyfEGNRiwZrKbuWUGy"/>
        </correspContext>
        <correspAction xml:id="i-eX9XLm88vL5hH8BZvdmvD" type="submission">
          <date when="1989-01-25"/>
        </correspAction>
        <correspAction xml:id="i-QMAThq2du7jZh1nig7KpCe" type="dismissal">
          <date when="1989-02-01"/>
        </correspAction>
        <correspAction xml:id="i-DYU2zxGyA9FyV5VdUfobi2" type="referral">
          <date when="1989-02-02"/>
        </correspAction>
        <correspAction xml:id="i-As6ohnQLGevC2KMroD1Gm6" type="assigned">
          <date when="2014-11-22"/>
          <time when="13:33:40"/>
        </correspAction>
        <correspContext corresp="i-As6ohnQLGevC2KMroD1Gm6">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_jo_615/mot_198889_jo_615-001.pdf"/>
      <div xml:id="i-AFXh1bJ3tz4XcVv4xAoGih" type="motHeader">
        <div xml:id="i-Ua2kYvtuTHyXVtbzPRbAuQ" type="motTitle"/>
        <div xml:id="i-SS4KvJJUEKpMxH1WRkiw7y" type="motSubmissionInfo"/>
      </div>
      <div xml:id="i-3vvhWvLqzd1YzPR9yoQLCr" type="motBody">
        <div xml:id="i-CYgQmADcUX1htoP7KFcb8W">
          <p xml:id="i-CjdyH1fzCNx8gZjDJHjuos">
            Motion till riksdagen 1988/89:J0615
          </p>
          <p xml:id="i-GKU9ar7DyBRhhLT3APN3eT">
            av Börje Hörnlund (c) Rabies
          </p>
          <p xml:id="i-8wweb7grbGBtpgDG45QuSj">
            När rabies drabbar Sverige
          </p>
          <p xml:id="i-GmH7jxrcEGhMttoMWxPLB7">
            När första fallet av rabies konstaterats i landet kommer skilda
            myndigheter att omedelbart agera. Målsättningen blir då att slå
            ut sjukdomen helt, så att vi blir befriade från densamma. En tidigare
            aktionsplan syftade till att utrota rävstammen helt inom en radie
            på 10 km. Metoderna för att åstadkomma detta var flera, bl.a.
            gasning av gryt, klappjakter, snarning mm. Bekämpningsområdet
            är emellertid helt otillräckligt för ett lyckosamt resultat. Merparten
            av de angivna metoderna är dessutom oanvändbara i norrländska
            miljöer. För att få en bättre beredskap inför rabieshotet har
            ett antal personer från lantbruksstyrelsen, lokala jägarorganisationer,
            naturhistoriska riksmuseet och SVA nyligen träffats uppe i Västerbotten
            respektive Norrbotten för att dryfta problemen. Klart framgick
            då att vi vet för lite om rävens respektive grävlingens rörelser
            ute i markerna för att kunna åstadkomma en god aktionsplan. Att
            ett område på 10 km radie skulle räcka för att slå ut sjukdomen,
            som anges i den tidigare planen, anser biologer vara löjeväckande
            lite. Frågan är hur stort område man skall ta till och vilka metoder
            som skall tillämpas. För att få underlag till en acceptabel beredskap
            i händelse av att vi får rabies, måste därför forskningsmedel
            snarast ställas till sakkunnigas förfo- gande.
          </p>
          <p xml:id="i-F3LaPZBCZgdVyo3MaekFiY">
            Riskbilden
          </p>
          <p xml:id="i-DCXyjX9SvDncviVM2PLqJG">
            Rabies finns nu i sydöstra Finland och på Kolahalvön. I Finland
            utgör räv och mårdhund de stora smittspridarna. Åtminstone mårdhund
            är mycket vanlig i landet långt upp i norr. Skabben nådde troligtvis
            Sverige med förrymda farmade rävar, som i stor utsträckning rymmer
            från de ca 4 000 rävfarmer som finns på den finska sidan mitt
            emot Umeå. Stor risk föreligger således att även rabiesen kan
            nå Sverige över Kvarken där den är som smalast. Västerbotten är
            således ett av de stora riskområ- dena. Det andra riskområdet
            är Norrbotten. Rävar från Kolahalvöns smittade område kan ta sig
            ner direkt till Sverige. En av en forskare märkt räv har t.ex.
            vandrat 55 mil. Detta visar risken för att smittade djur skall
            ta sig till Sverige. 16
          </p>
          <p xml:id="i-BDa8VVJDSXD79cjKFfkYhx">
            NARE Sr Ta ET IR or NN a SRANE &gt; 0 fees ||
          </p>
          <pb facs="riksdagen-motions-pdf/data/198889/mot_198889_jo_615/mot_198889_jo_615-002.pdf"/>
          <p xml:id="i-HLLFv4C9okMg2xTXmaDHau">
            Forskningsplan
          </p>
          <p xml:id="i-AJcj6h3Q2UZhiwH9Vf5FA6">
            Forskningen skall gälla räv och grävling samt utveckling av effektiva
            fångstredskap. 1. Bestämma arealen djuren normalt rör sig inom.
            2. Bestämma hur ofta och hur långt djuren gör exkursioner ut ur
            sina revir. 3. Ta reda på vilka månader djuren ger sig av för
            gott från hemtrakterna och bestämma deras val av vandringsvägar,
            samt bestämma omfattningen av vandrandet. 4. Utifrån kunskaper
            från punkterna 1—3 utveckla en matematisk modell över hur stor
            areal räv respektive grävling behöver slås ut, om man antager
            att man hittat ett exemplar av första, andra eller tredje generationen
            smittade djur. 5. Utveckla fältmetoder för massvaccinering ifall
            vi skulle misslyckas med att slå ut rabiesen. 6. Utveckla effektiva
            fångstmetoder för barmarksförhållanden samt träna ett antal fångstmän
            på den nya tekniken. 7. Testa effektiviteten av en bekämpningskampanj.
          </p>
          <p xml:id="i-FS1qXp1ZeHmW7An1BJFjqi">
            1. Arealen
          </p>
          <p xml:id="i-6Uso3Hy2HzidpKwtiqBPar">
            Den areal som rävar respektive grävlingar normalt rör sig inom
            är känd för näringsrika marker som jordbruksbygderna i Skåne,
            nere på kontinenten och i England. Viss insikt finns även för
            barrskogsbältet nere i västra Västman- land. Förhållandena i de
            kärvare miljöerna i övre Norrland är helt okända. I sådana biotoper
            har ingenting gjorts härvidlag. Ett antal rävar skulle förses
            med radiosändare och därefter följas ute i markerna. För verksamheten
            behövs personal, som får arbeta nattskift med pejling. Därtill
            krävs bil med mottagare, radiosändare samt resurser till bilkörning.
            Projektet måste pågå i flera år, då den varierande tillgången
            på sork kan påverka revirens storlek.
          </p>
          <p xml:id="i-JAw9CAiY5ZUnnd9invhfuo">
            2. Exkursioner
          </p>
          <p xml:id="i-7mbK2WFSxtb9aJ28kEJdQZ">
            I områden där tillgången på mat är god och jämn blir alla marker
            upptagna av räv respektive grävling. Här gör rävarna regelbundet
            exkursioner på 5—15 km ut ur reviren då och då. Hur det förhåller
            sig därvidlag i Norrland är ej vetenskapligt undersökt. Enligt
            uppgift har dock rävar fångats, som enligt spåren gått åtminstone
            en mil. Om grävlingarna gör motsvarande utflykter är ej känt.
            Insikter om hur ofta eventuella exkursioner görs samt deras längd
            erhålls samtidigt som revirens storlek bestäms. Så blir fallet
            om pejlverksamheten kan bedrivas kontinuerligt under långa perioder.
          </p>
          <p xml:id="i-ENNdRRZxZ5pv9ms7xjChmg">
            Mot. 1988/89 Jo615
          </p>
          <p xml:id="i-AJ6nsCaDnkGe2zLGAGSBf1">
            17
          </p>
          <pb facs="riksdagen-motions-pdf/data/198889/mot_198889_jo_615/mot_198889_jo_615-003.pdf"/>
          <p xml:id="i-3NKN9YReE4JMaZoJm52sU4">
            3. Utvandring
          </p>
          <p xml:id="i-R2C15ZWpfqhSJoLM5AFxqq">
            Kan ett tillräckligt antal djur förses med radiosändare kan man
            bestämma när på året de stora utvandringarna sker. Kunskaper om
            vägval, målmedveten- het och tempo erhålls även. Djur som drar
            iväg långa sträckor kan man lätt tappa bort då mottagnings- förhållandena
            är svåra från marknivå. För att följa långvandrare behövs möjligheter
            att pejla djuren från flyg. En rätt omfattande märkning av djur
            ger oss kunskaper om vandringens omfattning. Här måste många djur
            fångas under skilda årstider. Ersättning för transporter blir
            en stor utgift, då hjälp från många fångstmän krävs. Kunskaper
            från ett sådant projekt informerar om hur pass brådskande det
            är att komma igång med bekämpningen i fält. Känner man vilka vägar
            djuren väljer att vandra, kan extra krafter sättas in för att
            stoppa allt som kommer längs dessa stråk.
          </p>
          <p xml:id="i-8i21eomg1w3GFY9G4emyP9">
            4. Matematiska modeller
          </p>
          <p xml:id="i-8rPv41yFPu56JVgvZFXeYg">
            Om det första rabiessmittade djur man hittar skulle vara landets
            första fall kan det ha hunnit smitta sina grannar. Rabiesen kan
            då finnas inom ett område med en diameter av tre ”rävrevir”. Men
            nu vet man ju inte ifall man hittade den första räven i centrum
            av dess revir eller i kanten. Uppehöll den sig i kanten vet man
            inte åt vilket håll reviret sträcker sig. Rabiesen kan alltså
            finnas var som helst inom ett område med fem rävrevirs diameter.
            Men är det troligt att man finner landets första fall? Om man
            hittar ett exemplar av andra generationen rabies, eller tredje
            generationen, blir den misstänkta arealen mycket större. Till
            den här spridningsbilden med granne till granne, skall läggas
            risken för snabbare spridning orsakad av exkurerande djur. Hur
            stor riskarealen är under olika förutsättningar kan beräknas matema-
            tiskt — åtminstone om de biologiska parametrarna är kända. Resurser
            för att låta en matematiker analysera de här problemen noggrannare
            vore av värde.
          </p>
          <p xml:id="i-QduryvRP2zZJneR97MTucb">
            5. Utveckla fältmetoder för massvaccinering samt
          </p>
          <p xml:id="i-CgnUGxNvay9RnPjXA37F6W">
            7. Testa effektiviteten i en bekämpningskampanj
          </p>
          <p xml:id="i-N3pYUbFcZEZhjkYhUtmStY">
            De här problemen testas lämpligast vid samma tillfälle, och behandlas
            därför samtidigt. Utläggning av beten inom en mycket stor areal
            om 3x3 mil, helst inom 5x5 mil, bör utföras under skilda år med
            olika ekologiska betingelser. Betena skulle då förses med en markör,
            varigenom cementet i tänderna blir grönfärgat. (Färgen sitter
            kvar i cementet under djurets hela liv.) En tid efter ”grönmärkningen”
            fångas så många djur som det bara är möjligt, och från var och
            en tar man en liten tand varefter djuret öronmärks och släpps.
            Av förändringen i andelen märkta individer i de efterföljande
            fångsterna kan antalet djur inom hela området beräknas. Hur många
            man fångat vet man också, då alla märks kontinuerligt.
          </p>
          <p xml:id="i-92XeHbrAsb7rmyBE2Q8TSd">
            Mot. 1988/89 Jo615
          </p>
          <p xml:id="i-3K488QNrEvuDPrRTHff6dA">
            18
          </p>
          <pb facs="riksdagen-motions-pdf/data/198889/mot_198889_jo_615/mot_198889_jo_615-004.pdf"/>
          <p xml:id="i-SvTZmvxBrFngXq4KXharCs">
            Djuren åldersbestäms sedan genom snittning av tänderna, och de
            som ätit på de utlagda betena kan bestämmas. Härigenom får man
            reda på hur stor andel djur man skulle nå med ett vaccin, ifall
            man skulle behöva tillgripa den metoden i framtiden. Utläggningstekniken
            vi har idag skulle kunna förbättras avsevärt med hjälp av den
            utökade kunskap vi skulle erhålla från delprojekten 1 och 2 här
            ovan. Projekten 5 och 7 kräver stora personella resurser och förutsätter
            frivilliga insatser från fångstmän. Ersättning för bilresor är
            emellertid en förutsätt- ning. Kostnaden blir stor då de blir
            både många och långa. Andra kostnader blir för snaror, mikroskop
            med specialutrustning som vi inte har idag mm. Lönemedel för assistenter
            som skall ta hand om kropparna från skjutna utvandrade rävar och
            för snittning av alla tänder blir en annan kostnad.
          </p>
          <p xml:id="i-5wPhJjsuRqMaht74vGgakY">
            6. Utveckling av fångsttekniken
          </p>
          <p xml:id="i-L8ExhfhDHSLkoFHbPsn3S5">
            Det finns tre effektiva metoder att minska rävstammarna med:
            gift samt fångst med saxar eller fotsnaror. De två första bör
            inte få komma ifråga. Då återstår således fotsnarorna. Snaran
            är dock med sin nuvarande utformning endast lämplig vid goda snöförhållanden.
            Skulle rabiesen komma in i landet under våren-sommaren måste vi
            således vänta ett halvår med en bekämpning eller ta till helt
            oacceptabla metoder som gifter eller saxar. Metoderna skulle emellertid
            med all rätt uppröra många människor engagerade i miljöfrågor
            respektive djurskydd. Fotsnarans uppfinnare Jan Åberg från Skellefteå
            borde därför få i uppdrag att utveckla snaran för barmarksförhållanden
            samt för fångst av grävling. Kostnaderna för detta är måttliga.
            Då vi helt saknar tradition att fånga på barmark måste ett antal
            fångstmän utbildas i den tekniken. Även det måste göras innan
            rabiesen når vårt land.
          </p>
          <p xml:id="i-GjRaPFhxpNmw3WwNs4DUtQ">
            Konsekvenser av svensk rabies
          </p>
          <p xml:id="i-XsCq7xxkcFys2876RZMmkg">
            En fast stam av rabies över hela landet skulle ge många negativa
            konsekven- ser för en stor del av befolkningen. Risken att bli
            biten och bli sjuk är därvidlag det minsta problemet. Jakten kommer
            kanske att försvåras, då risken att hundar blir smittade blir
            alltför stor. Samtliga hundar som släpps fria i markerna måste
            därför vaccineras. I Sydamerika dör årligen ca 1 miljon hästar
            och kreatur av rabies, huvudsakligen smittade av fladdermöss.
            Även om frigående kreatur inte är så vanligt i Sverige längre
            och smittkällan här huvudsakligen torde bli räv samt i viss mån
            grävling, finns risken. Försäkringskostnaderna för djur skulle
            komma att öka. Vid rabieskonferensen i Umeå förra veckan framhölls
            att kostnaden för varje vaccination var ca 150 kr. Man framhöll
            även att två injektioner behövdes första gången. Därefter måste
            omvaccinering ske varje år. Med en hundstam på mellan 0,5 och
            1 miljon djur och därtill ett okänt antal
          </p>
          <p xml:id="i-SS8iCYMNZoBBQWfLiZbmxV">
            Mot. 1988/89 Jo615
          </p>
          <p xml:id="i-4TPRvP38ahn9cSKyekXjW6">
            19
          </p>
          <pb facs="riksdagen-motions-pdf/data/198889/mot_198889_jo_615/mot_198889_jo_615-005.pdf"/>
          <p xml:id="i-MNBrWhiGQBmf7YATokFUo9">
            katter blir vaccinationskostnaderna mycket stora. Även om djur
            som hålls under sträng uppsikt undantas, blir nog antalet vaccineringar
            som måste göras över 500 000. Första behandlingsomgången torde
            därför komma att kosta inemot 100 milj. kr. Därefter blir den
            årliga kostnaden ca hälften därav. Dessa kostnader kommer att
            kvarstå ända till dess rabiesen är utrotad i landet. Väl etablerad
            lär det senare vara i det närmaste omöjligt att åstadkomma. För
            att dämpa omfattningen av en allmänt spridd epidemi kommer ytterligare
            aktioner att genomföras. I flera länder som Finland och Tyskland,
            för att nu nämna ett par, genomförs massvaccineringar av vilda
            djur. De projekten är mycket kostsamma. Sammanfattningsvis kan
            därför sägas att kan vi inte hålla rabiesen utanför landets gränser,
            kommer kostnaderna för diverse aktioner att bli mycket höga. Utgifterna
            återkommer dessutom varje år! Än viktigare är det emellertid att
            förebygga rabies utifrån djurens lidanden och att hålla naturupplevelser
            fria från rabiesrädsla.
          </p>
          <p xml:id="i-WjV9Hey28rNaWxBrCWHDEK">
            Satsa på förebyggande rabiesforskning
          </p>
          <p xml:id="i-DBRfXKJbSq9rTiRvZtKBte">
            Rabies är en mycket allvarlig sjukdom som kan drabba vilken person
            som helst. På landsbygden kan man bli smittad av vilda djur eller
            tamboskap, ochi städer och förorter kan man smittas av hundar
            eller katter. Att hålla sjukdomen utanför landets gränser är därför
            en angelägenhet för varje svensk medborgare. Resurser för forskning,
            så att vi kan lyckas med detta, bör därför bekostas av skattemedel.
            Avslutningsvis vill jag framhålla att ifall forskningsresultaten
            kan försena sjukdomens etablerande i landet med ett enda år, så
            betalar bara räntan på det årets vinst hela forskningsprojektet!
            Förhoppningsvis skall forskningsre- sultaten leda till att rabies
            aldrig skall få fäste i vårt land. Ovanstående sakuppgifter har
            jag erhållit från ovannämnda konferenser men framför allt från
            docenten Jan Englund vid sektionen för vertebrat- zoologi vid
            naturhistoriska riksmuseet. Jag anser att Jan Englund skall tilldelas
            erforderliga forskningsresurser för att tillsammans med norrländska
            jägare och ”naturvärnare” genomföra här skisserat forskningsprojekt.
          </p>
          <p xml:id="i-FEgbshMSARQnX5Tmwzw8sD">
            Hemställan
          </p>
          <p xml:id="i-VtqrLDyPgRReUcEMnKUjLc">
            Med hänvisning till det anförda hemställs att riksdagen som sin
            mening ger regeringen till känna att ett omfattande forskningsprojekt
            för att förebygga rabies i vårt land snarast bör igångsättas på
            sätt som anförts i motionen.
          </p>
          <p xml:id="i-Euwu6grc5Kf6PD9LLs2QSy">
            Stockholm den 24 januari 1989
          </p>
          <p xml:id="i-CGWEQhHQG8fAW8kYuWZfzV">
            Börje Hörnlund (c)
          </p>
          <p xml:id="i-Kgg7FBBTJeRM45WLfAuPmD">
            Mot. 1988/89 Jo615
          </p>
          <p xml:id="i-MRPZnhrVRUtGbiHFgXCEuZ">
            20
          </p>
        </div>
      </div>
    </body>
  </text>
</TEI>
