<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00295">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__295/mot_1952__fk__295-001.pdf"/>
      <fw xml:id="i-14mKQ5TwDCzXQQp9v6R2jf">
        14 Motioner i Första kammaren, nr 295.
      </fw>
      <div xml:id="i-61uomGdGKsYhYF6scDUpKT" type="motHeader">
        <div xml:id="i-NJrq1jFcCqYGV1ptYkjpK5" type="motTitle"/>
        <div xml:id="i-LMr77skeg8uT1JNJJKt99E" type="motSubmissionInfo"/>
      </div>
      <div xml:id="i-kTkTG3HauTm4fdMBVKjv6" type="motBody">
        <div xml:id="i-THeTTYTphvDmvLa7w9s6fN">
          <p xml:id="i-42pg9qp1hRurXrF6WaAqyv">
            Nr 295.
          </p>
          <p xml:id="i-NE6E81RAXDocVFtSM5U5gN">
            Av herr Eskilsson m. fl., om avskaffande av elskatten.
          </p>
          <p xml:id="i-R5XtWqjMkYa7EykhibvCpX">
            Med knapp majoritet och mot bevillningsutskottets avslagshemställan
            godkände riksdagen föregående år den av Kungl. Maj:t framlagda
            propo- sitionen (nr 143) med förslag till förordning om skatt
            å elektrisk kraft (elskatteförordning). Starka skäl hade anförts
            mot förslaget såväl av bevillningsutskottet som av det stora flertalet
            av de remissinstanser, vilka yttrat sig över en till grund för
            förordningen liggande P. M. angående införande av särskild skatt
            på elektrisk kraft. Kritiken av förslaget gick i huvudsak på två
            linjer, den ena innefattande principiella samhällsekonomiska synpunkter,
            den andra hänförande sig till det störande ingrepp i näringslivet
            skatten skulle ut- göra, och till de av kraftförsörjningens komplicerade
            struktur betingade, hart när oöverkomliga svårigheterna att åstadkomma
            jämn och likformig beskattning. Under det halvår elskatten varit
            i kraft ha de tidigare framförda erin- ringarna mot skatten huvudsakligen
            blivit bestyrkta, och det synes därför motiverat att taga skattens
            fortbestånd under övervägande. Att finansmi- nistern i årets statsverksproposition
            ställt i utsikt att inför årets riksdag framlägga proposition
            med förslag om borttagande av skatten för bushålls- abonnenter
            förstärker snarast vår uppfattning, att skatten i sin helhet bör
            tagas under omprövning. Den av finansministern vid genomförandet
            av elskatten framförda upp- fattningen att denna, genom sitt bidrag
            till överbalanseringen av driftbud- geten och genom den minskning
            av statens upplåningsbehov, som härige- nom åstadkommes, skulle
            framtvinga en reducering av köpkraften och varu- efterfrågan,
            varigenom inflationen skulle dämpas, har icke bekräftats av utvecklingen.
            Inflationen har icke kunnat hejdas med tillhjälp av de olika extraordinära
            skattepålagorna. Det förefaller tvärtom icke osannolikt, att dessa
            skatter genom de därav föranledda stegrade lönekraven medverkat
            till att konservera eller måhända t.o.m. skärpa bristen i samhällsekono-
            misk balans. Elskatten torde därför icke ha främjat det syfte,
            vartill den var ämnad. Ett eventuellt borttagande av elskatten
            för hushållsförbrukarna skulle enligt finansministern leda till
            en inkomstminskning av 40 miljoner kronor. Elskatteintäkterna
            för budgetåret 1952/53, som enligt statsverksproposi- tionen,
            bil. 1, s. 50, beräknats till 83 miljoner kronor, skulle således
            endast uppgå till cirka 45 miljoner kronor. Vid beräknandet av
            detta belopp har
          </p>
          <pb facs="riksdagen-motions-pdf/data/1952/mot_1952__fk__295/mot_1952__fk__295-002.pdf"/>
          <fw xml:id="i-TCtujoKFeAT7ZCVpddkYWE">
            Motioner i Första kammaren, nr 295. 15
          </fw>
          <p xml:id="i-EREcWm9tnDciPXThK49zjP">
            emellertid icke hänsyn tagits till den minskning i skatteunderlaget
            för såväl statlig som kommunal inkomstskatt, vilket blir en följd
            av att elskatten får avdragas vid beräkning av skattepliktig inkomst
            av resp. förvärvskällor. Såsom nettointäkt för staten skulle således
            endast kvarstå cirka 25 miljoner kronor. Det är mot denna — i
            synnerhet sedd mot det i årets statsverkspro- position framräknade
            stora budgetöverskottet — förhållandevis anspråks- lösa summa
            de kvarstående olägenheterna skola vägas. Elskatten torde från
            början ha varit avsedd att verka som en konsum- tionsskatt. Möjligheterna
            för de av skatten drabbade företagen att över- vältra denna på
            de slutliga konsumenterna ha dock varit mycket varierande. Vissa
            företag ha otvivelaktigt kunnat göra detta, medan andra, i synnerhet
            de företag där kraften insättes i ett tidigt skede av produktionsprocessen
            och utgör en endast ringa del av produktionskostnaderna, icke
            ha lyckats härmed. Här har skatten fått karaktären av en skärpt
            företagarbeskattning, vilket enligt direktiven till skatten icke
            var åsyftat. Hur ojämnt skatten drabbat olika konsumenter belyses
            även genom de kostnadsstegringar, elskatten medfört inom den elektrotermiska
            och elektro- kemiska industrien. Kostnaderna för elkraften, vilken
            här närmast kan betraktas såsom en livsviktig råvara, vars pris
            är av stor betydelse för drif- tens räntabilitet, utgöra för denna
            industri 10 å 20 Z av produktionsvärdet. Elskatten har härigenom
            drabbat dessa industrier avsevärt hårdare än andra och medfört
            större prisförhöjningar än å andra av skatten berörda varor. Den
            vid skattens genomförande påpekade faran för minskad kon- kurrenskraft
            på världsmarknaden för dessa industrier har även fått star- kare
            aktualitet på grund av en sedan föregående år uppkommen betydande
            produktionsökning inom flera länder med åtföljande hårdare konkurrens.
            Avgörande för frågan, vilka företag som träffats av elskatten
            och hur hårt de träffats, har varit den utsträckning, i vilken
            de drivit sin rationali- sering, och i vilken grad de övergått
            från importerat bränsle till det in- hemska produktionsmedlet
            elektrisk energi. Dessa rationaliseringssträvan- den, vilka varit
            en av förutsättningarna för de senare årens produktions- ökning
            och standardhöjning, ha genom elskatten bestraffats. Den apparat
            och det arbete, som kräves för uppbörd av skatten, kontroll, behandling
            av jämkningsärenden etc., kan visserligen förväntas bli avsevärt
            mindre, om hushållsabonnenterna befrias från skatt. I förhållande
            till de reducerade skatteintäkterna kommer emellertid denna apparat
            fortfarande att vara oproportionerligt stor. Industriabonnenterna
            äro nämligen till övervägande del skyldiga att erlägga skatt beräknad
            efter tio procent av debiterade kraftavgifter, och denna s.k.
            värdeskatt medför uppenbarligen betydligt mer arbete och större
            kostnader beträffande uppbörd och debite- ring än den styckeskatt,
            som gäller för hushållsabonnenter. Lättnaderna på detta område
            kunna således icke förväntas bli synnerligen stora. Någon fast
          </p>
          <pb facs="riksdagen-motions-pdf/data/1952/mot_1952__fk__295/mot_1952__fk__295-003.pdf"/>
          <fw xml:id="i-QVdoQcdfct1tQPKag6ACXg">
            16 Motioner i Första kammaren, nr 295.
          </fw>
          <p xml:id="i-Qh7ofniJyifBw8QYaC4YJW">
            praxis inom kontrollstyrelsen för bestämmandet i de olika specialfallen,
            huruvida värdeskatt eller styckeskatt skall utgå, har ännu icke
            heller utbil- dats, utan resultatet synes många gånger ha varit
            helt beroende på de be- rörda företagens initiativ. Behandlingen
            av klagomål och jämkningsärenden och övriga i samband med kontrollen
            av skatten förekommande ärenden har inneburit en icke oväsentlig
            arbetsökning och påfrestning inom kon- trollstyrelsen, och extra
            personal har måst anställas för dessa ändamål. Sammanfattningsvis
            vilja vi framhålla, med hänsynstagande till att hus- hållsabonnenterna
            komma att befrias från skatt, att elskatten ur samhälls- ekonomisk
            synpunkt icke haft den åsyftade verkan att dämpa inflationen,
            och att de olägenheter skatten har för kraftkonsumenterna med
            hänsyn till elkraftens mångskiftande användningsområden och den
            därmed förknip- pade omöjligheten att få fram en jämn fördelning
            av skattebördan, icke uppvägas av den ringa intäkt, skatten kan
            komma att ge staten, samt att de administrativa kostnader och
            olägenheter skatten medfört icke stå i rimlig proportion till
            skatteintäkten. Med stöd av vad ovan anförts hemställa vi,
          </p>
          <p xml:id="i-JxXVdxkuLdUBrqNhq1XZHj">
            att riksdagen måtte besluta, att kungl. förordningen den 1 juni
            1951 om särskild skatt å elektrisk kraft (elskatteför- ordningen)
            skall upphöra att gälla från och med den 1 juli 1952.
          </p>
          <p xml:id="i-AKjkEc2EYRwxtAJTN6BDf9" type="date">
            Stockholm den 26 januari 1952.
          </p>
          <div xml:id="i-T8r88TaeBtszwsboi7p2CC" type="signatureBlock">
            <list xml:id="i-6q5cNQaR7TbQxndKsXrU8Y">
              <item xml:id="i-ffw9zFcdH4t8tB6RW8Z8h" who="i-KT2UA8hC1LWZ3pQJRawYHv" type="signature">
                Carl Eskilsson
              </item>
              <item xml:id="i-JUWodBMKXP3FQSxmBzan9J" who="i-GpZJp9yZv7rjY3JSWVZnWC" type="signature">
                Ragn Bergh
              </item>
              <item xml:id="i-GCzWGjmnjDSrmMChv2pGn1" who="i-FoZGPWdjE7CaiMyuRthV17" type="signature">
                Tage Magnusson
              </item>
            </list>
          </div>
          <p xml:id="i-GfXo3Ywvfdt8uU7yhrpty1">
            Victor Pettersons Bokindustriaktiebolag, Stockholm 1952.
          </p>
        </div>
      </div>
    </body>
  </text>
</TEI>
