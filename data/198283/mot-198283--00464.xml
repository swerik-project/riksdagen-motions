<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00464">
  <teiHeader>
    <fileDesc>
      <titleStmt>
        <title>Miljöforskning vid Linköpings universitet</title>
        <author>Anna Wohlin-Andersson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöforskning vid Linköpings universitet</title>
          <idno type="rdwebb">G602464</idno>
          <rs type="number">464</rs>
          <ref type="dokument_url_text">http://data.riksdagen.se/dokument/G602464/text</ref>
          <ref type="dokument_url_html">http://data.riksdagen.se/dokument/G602464</ref>
          <ref type="dokumentstatus_url_xml">http://data.riksdagen.se/dokumentstatus/G602464</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHo92dWsGUrUuPF6REqupQ</idno>
            <name>ANNA WOHLIN-ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E8e6HReGQbEsJCnG7uMu5k" type="signed"/>
        <correspContext corresp="i-E8e6HReGQbEsJCnG7uMu5k">
          <note type="signatory" corresp="i-WHo92dWsGUrUuPF6REqupQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__464/mot_198283__464-001.pdf"/>
      <fw xml:id="i-QSFNT6cs1VTNSmuemqBzxb">
        Motion 1982/83:464
      </fw>
      <div type="motHeader" xml:id="i-HhpWGYjKtMfT9iwN6DzCTj">
        <div type="motTitle" xml:id="i-Fc9Gj5ZessP1eQDr4tGPSk"/>
        <div type="motSubmissionInfo" xml:id="i-VtsyfboMKEsU4LtJST7n15"/>
      </div>
      <div type="motBody" xml:id="i-CfdQSVCgTTHi41rAC379Xj">
        <div xml:id="i-A8Ef92WWb677BwZtnHTBw8">
          <p xml:id="i-5Rm157L9Q285hYAqGqA1Pf">
            Anna Wohlin-Andersson Miljöforskning vid Linköpings universitet
          </p>
          <p xml:id="i-GyBfTRfFiXQV9qFhBqRTjJ">
            Jordklotet är den enda plats vi känner till i hela universum
            där mänskligt liv är möjligt. Ändå gör människors egen verksamhet
            denna planet allt mindre beboelig. När en fjärdedel av världens
            folkmängd nu försöker framhärda med att förbruka två tredjedelar
            av världens resurser och hälften av folkmängden försöker att nätt
            och jämt hålla sig vid liv, förstörs själva de medel med vilkas
            hjälp alla människor skulle kunna överleva och ha det bra. Överallt
            bebyggs bördig jord eller spolas i havet. Resurser som annars
            hade kunnat förnyas, exploateras utan återvändo, och föroreningar
            vräks ut som grus i klimatets känsliga maskineri. Följden är att
            jordklotets förmåga att försörja människorna oåterkalleligt försvagas,
            just vid en tid då människor- nas ökande antal och konsumtion
            ställer allt högre anspråk på denna förmåga.
          </p>
          <p xml:id="i-WFHiRWpWPUcGGHL5Up6nxA">
            Ur Världen måste räddas nu. Robert Allen
          </p>
          <p xml:id="i-EZmVj4R5NHJiYuBiZbMCtR">
            Om angelägna samhällsmål skall kunna nås, måste vi hantera naturresur-
            serna och miljön på ett effektivt och varsamt sätt. Det gäller
            de icke förnybara lagerresurserna, och det gäller de biologiska
            systemen, de ekologiska processerna och deras avkastning. Det
            är en angelägenhet för varje samhällssektor och ett ansvar för
            varje generation. Världen hotas av ett globalt kärnvapenkrig.
            Energianvändningen och försöken att lösa energiförsörjningsproblemen
            har lett till en kärnkraftsut- byggnad genom vilken vi människor
            riskerar att förgöra oss själva och till att försurningen av sjöar
            och vattendrag blivit ett av våra allvarligaste miljöproblem.
            Rovdrift av mark, skog och hav hotar livsmedelsförsörjning- en.
            Den mänskliga arbetskraften beskattas men användningen av ändliga
            naturresurser går fri från beskattning. Samtidigt hotas miljoner
            människor av psykiska sjukdomar till följd av arbetslöshet och
            brister i sin arbets- och livssituation. Vissa djur, växter och
            råvarutillgångar hotas av total utplåning. Så här kan vi inte
            fortsätta. Vårt ansvar för kommande generationer tvingar oss att
            tänka om, att ändra strategi. Världen behöver en strategi för
            fred och överlevnad. En strategi som utgår från att u-ländernas
            och i-ländernas utveckling och ekonomi hänger ihop och beror av
            hur vi gemensamt hanterar naturresur- serna och de biologiska
            systemen. En strategi som tar hänsyn till att jorden har begränsad
            möjlighet att försörja en växande befolkning, att de biologiska
            systemen är känsliga och att de icke förnybara naturresurserna
            är ändliga. En strategi som försöker ändra på det förhållandet
            att en fjärdedel av
          </p>
          <p xml:id="i-3x9LS8kvHjy7Y6dTWnF2Ah">
            1 Riksdagen 1982/83. 3 saml. Nr 464-472
          </p>
          <p xml:id="i-jekN1B39Sf8LnRJkM2bDT">
            Mot. 1982/83 464-472
          </p>
          <pb facs="riksdagen-motions-pdf/data/198283/mot_198283__464/mot_198283__464-002.pdf"/>
          <fw xml:id="i-BiQ2AMZiYcrxa7vjTH4otz">
            Mot. 1982/83:464 2
          </fw>
          <p xml:id="i-7h2WSzv8evCLDLaeQh3aM4">
            jordens befolkning förbrukar två tredjedelar av naturresurserna
            medan halva jordens befolkning lever på eller under svältgränsen.
            En sådan strategi kan bara byggas gemensamt av världens länder
            i internationell samverkan. Sverige måste som ett av världens
            absolut rikaste länder ta på sig ett stort ansvar genom att driva
            dessa för mänskligheten helt avgörande frågor och ligga steget
            före i utvecklingen. För att kunna göra detta måste vi satsa kraftigt
            och målinriktat på miljöforskning. Miljöforskning är ett mycket
            vitt begrepp. Det innefattar forskning och utvecklingsarbete som
            skall ge bättre kunskaper om naturresurserna och de biologiska
            systemen. Den skall också leda till att vi får bättre kunskap
            om hur våra industriella och sociala processer påverkar miljön
            omkring oss och därmed ge underlag för en effektiv miljövård.
            Miljöforskningen är till sin natur tvärvetenskaplig och innehåller
            moment från olika kunskapsgrenar, t.ex. biologi, kemi, geovetenskaper,
            fysik, ekonomi, sociologi, medicin m. m. Eftersom målen för miljöforskningen
            inte ligger inom någon etablerad vetenskapsgren har de som arbetat
            med sådan forskning stött på speciella problem. De statliga forskningsråden
            som har till uppgift att stödja grundforskning är till sin natur
            ämnesinriktade. Detta gäller också institutionerna inom högskolan,
            vilket gör att helhetssy- nen kring miljöforskningen lätt blir
            eftersatt och forskningsprojekt inom miljöområdet lätt hamnar
            ”mellan stolarna”. Här behövs alltså en satsning på tvärvetenskaplig
            forskning av samma natur som den vid Linköpings universitet redan
            etablerade temaforskningen. En sådan forskning skulle bl. a. arbeta
            med ekologiska frågor, människans situation i det postindustriella
            samhället, miljövård och utveckling av resurssnål teknik. Vid
            Linköpings universitet finns goda förutsättningar och en god miljö
            för just denna typ av forskning, varför möjligheterna bör undersökas
            att till Linköping förlägga ett tvärvetenskapligt centrum eller
            tema med inriktning på naturresurser och miljöfrågor. Med hänvisning
            till vad jag ovan anfört hemställs att riksdagen begär att regeringen
            med utgångspunkt i den temaforskning som nu bedrivs vid Linköpings
            universitet tar initiativ till en tvärvetenskaplig forskning därstädes
            med inriktning på naturresurser och miljöfrågor.
          </p>
          <p xml:id="i-K7V77eeVXNfLBWPMTfgdxu" type="date">
            Stockholm den 19 januari 1983
          </p>
          <p xml:id="i-Pte6Z5KnPnSqZG8e48drYo">
            ANNA WOHLIN-ANDERSSON (c)
          </p>
        </div>
      </div>
    </body>
  </text>
</TEI>
