<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00312">
  <teiHeader>
    <fileDesc>
      <titleStmt>
        <title>om rätt för nyttjanderättshavare att i vissa fall inlösa mark</title>
        <author>av Jörn Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rätt för nyttjanderättshavare att i vissa fall inlösa mark</title>
          <idno type="rdwebb">G202312</idno>
          <rs type="number">312</rs>
          <ref type="dokument_url_text">http://data.riksdagen.se/dokument/G202312/text</ref>
          <ref type="dokument_url_html">http://data.riksdagen.se/dokument/G202312</ref>
          <ref type="dokumentstatus_url_xml">http://data.riksdagen.se/dokumentstatus/G202312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7QqDqJAh2ReaQmqYYTJZDS" type="signed"/>
        <correspContext corresp="i-7QqDqJAh2ReaQmqYYTJZDS">
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__312/mot_197879__312-001.pdf"/>
      <fw xml:id="i-PDLSgWBL6HiLbdUv7TBm12">
        Motion 1978/79:312
      </fw>
      <div xml:id="i-Dmq9ZA9L6Z8CPgurKtbzu" type="motHeader">
        <div xml:id="i-YS6RFTEBzSgxfQ7CR1c1V" type="motTitle"/>
        <div xml:id="i-Fd7VyfxpR9zzV8gnTjKwnb" type="motSubmissionInfo"/>
      </div>
      <div xml:id="i-L9w7ujDhTNJU2v4DtrN4ys" type="motBody">
        <div xml:id="i-4sPnAVCjqnNiLbjRj6qJYY">
          <p xml:id="i-3wtpw966tvTkCgfYVuCJQL">
            13
          </p>
          <p xml:id="i-8eXaX5Wsoic1xU9F2xmAxB" type="titleString">
            av Jörn Svensson m. fl. om rätt för nyttjanderättshavare att
            i vissa fall inlösa mark
          </p>
          <p xml:id="i-FZYEABRbrd4S43AVvr1fXq">
            Historiskt sett har torp- och arrendesystemet i hög grad präglat
            ekonomisk utveckling och klassförhållanden på Sveriges landsbygd,
            och alltjämt bevarar arrendesystemet sin betydelse i de klassiska
            storgodsområdena och i bolagsdominerade bygder. De styrande i
            Sverige har aldrig visat någon vilja att i grund förändra de ojämna
            ägandeförhållandena inom jord och skog. Sverige har aldrig, som
            många andra länder, upplevt någon verklig jordreform. Men emigrationen,
            baggböleriet och utflyttningen från landsbygden skapade i skilda
            politiska kretsar en viss stämning för åtgärder till arrendatorernas
            skydd. Ett exempel är egnahemsrörelsen, ett annat den s. k. ensittarlagen.
            Ensittarlagen innebar laglig rätt för vissa arrendatorer att påfordra
            friköp av arrendefastighet. När lagen infördes 1925 gav den sådan
            rätt åt arrendatorer som varit bosatta på fastigheten sedan 1919.
            Den var alltså en aktuell lag, formellt användbar också för andra
            än äldre arrendatorer. Den möjlighet lagen gav var tvåfaldig:
            dels kunde den som brukade jorden genom köp göras till ägare av
            jorden, dels kunde en i detta avseende högst otrygg grupp av människor
            garanteras trygghet till bosättning. Ensittarlagens betydelse
            föranledde 1947 krav från riksdagen på att framflytta dess giltighetsområde
            i tiden. Riksdagen krävde i en skrivelse att friköpsrätten skulle
            gälla fastigheter, där bebyggelse funnits före 1928. Men under
            tiden hade nya förhållanden inträtt. Under mellankrigstidens depressioner
            och deflatoriska prisförhållanden hade innehav av realvärden inte
            varit ett särskilt framträdande medel att förmera sin rikedom
            med. Efter 1945 blev emellertid markinnehav en källa till allt
            större spekulationsvinster. Koncentrationen av markägandet ökade.
            Det blev ett intresse att slå ut små jordägare och att undanröja
            de hinder som fanns för disposition över arrendejorden. Riksdagsskrivelsen
            från 1947 nonchalerades av två på varandra följande kommittéer.
            När äntligen ett förslag i frågan kom 1967 gällde det i stället
            ensittarlagens avskaffande. I enlighet med beslutet 1967 utlöpte
            lagen den I januari 1976 — i tysthet. I denna motion avser vi
            inte att ta upp arrendejordsfrågan i stort. Här berörs endast
            en speciell aspekt av frågan: tryggheten till bostaden. På landsbygden
            finns ett betydande antal människor som är ägare till bostadshus
            på ofri grund. Nuvarande rätts- och ägandeförhållanden medför
            för dessa människor en otrygg och också i övrigt ogynnsam situation.
            Ensittarlagens ofullständiga utformning och sedermera dess avskaffande
          </p>
          <pb facs="riksdagen-motions-pdf/data/197879/mot_197879__312/mot_197879__312-002.pdf"/>
          <fw xml:id="i-R9wbGPX95Tdbk4RDbUVbs">
            Mot. 1978/79:312 14
          </fw>
          <p xml:id="i-4WvkxX4oZYT2Qv51hBVVeo">
            har för dessa människor fått en rad nackdelar. Ensittarlagens
            bosättnings- villkor (kontinuerlig bosättning före 1928) har gjort
            att alla som senare tillträdde arrendet icke kunde få sin bostad
            på fri grund. Lagens tidsgräns har gjort att de som med stöd av
            den nya bostadspolitiken från 1930-talet byggt sig hem på ofri
            grund aldrig kunnat påfordra friköp av marken. De stigande markpriserna
            och spekulationsintresset har ökat otryggheten genom att skärpa
            främst bolagens och storgodsens intresse att göra sig av med småarrendatorer
            och därvid till fördelaktigt pris förvärva husen. Otryggheten
            har i motsvarande mån slagit undan grunden för husägaren att på
            rimliga villkor realisera huset, på vilket han ofta nedlagt mycket
            arbete. Sedan ensittarlagen löpt ut har på många håll drastiska
            arrendehöjningar skett. Fideikommiss, bolag, kyrka och stat har
            tävlat i chockhöjningar. Det har ökat otryggheten, då förlust
            av bostaden och avyttring på ogynnsamma villkor varit en automatisk
            följd av tvånget att gå ifrån arrendet. Alltjämt finns en kategori
            äldre människor kvar, vilka före 1976 formellt kunnat inlösa sina
            arrendefastigheter men som saknat ekonomiska möjlig- heter härtill
            eller genom bristande information inte har förstått sina juridiska
            rättigheter. Det måste anses angeläget att garantera trygghet
            till hus och hem för de här berörda medborgarna. Det handlar om
            människor i mestadels små omstän- digheter, som ofta fått leva
            ett hårt liv, som vanligen inte fått åtnjuta mycket av samhälleliga
            förmåner och för vilka det kan vara något av en livstragedi att
            bli tvingade till flyttning. Det svenska samhället och dess lagstiftare,
            som på så många sätt medvetet underlättat koncentration och sammanslagningar
            till fördel för de stora markägarna, bör i någon mån också tänka
            på dem vilkas odlingsinsatser och arbete hittills fått så ringa
            officiellt erkännande. En laglig möjlighet att friköpa tomtmark
            bör därför tillskapas. Ägare till hus på ofri grund bör enligt
            en sådan lag kunna påfordra friköp av den tomtmark de anser nödvändig
            upp till en maximal areal av 0,25 hektar. Rätten bör — åtminstone
            t. v. — begränsas till att gälla permanentbostäder. Fritidshusen
            utgör ett annorlunda problem och bör lämpligen utelämnas i detta
            samman- hang. Rätten bör inte gälla kommunalt ägd mark. Lagen
            bör vara tvingande och icke kunna begränsas genom privata avtal.
            Dess tillämplighet bör kunna brytas endast i fråga om hus belägna
            på mark som står under skydd enligt natur- eller miljövårdslagstiftning.
            Länsstyrelsen bör då avgöra huruvida friköp av tomten från skyddssynpunkt
            är lämpligt. Den här föreslagna lagstiftningen är av okomplicerad
            natur. Det är dessutom av betydelse att friköpsmöjligheten realiseras
            utan dröjsmål. Att göra frågan till föremål för utredning måste
            anses både onödigt och opraktiskt. Mot bakgrund av vad här anförts
            föreslås att riksdagen beslutar införa rätt till friköp av tomtmark
            för bostadshus på ofri grund och antar följande
          </p>
          <pb facs="riksdagen-motions-pdf/data/197879/mot_197879__312/mot_197879__312-003.pdf"/>
          <fw xml:id="i-A4A68RHvtE6DznzN8zndTE">
            Mot. 1978/79:312 15
          </fw>
          <p xml:id="i-74zbhk1MDeR4LUH4RE3okr">
            Förslag till Lag om friköp av tomtmark för hus på ofri grund
          </p>
          <p xml:id="i-Hn18JcLuE1MVspiPXeVnYC">
            1$ Den som med nyttjanderätt för bostadsändamål innehar annan
            tillhörig mark har rätt att lösa sig till tomtmark upp till en
            areal av 0,25 hektar under förutsättning dels att marken icke
            är i kommunal ägo, dels att marken sedan den 1 januari 1979 varit
            bebyggd med boningshus, som under samma tid utgjort permanent
            bostad åt nyttjanderättsinnehava- ren.
          </p>
          <p xml:id="i-VQxyLzooJj3obZbgLQEJfU">
            208 Står mark, som påfordras för inlösen, under skydd enligt
            gällande natur- eller miljövårdslagstiftning, skall länsstyrelsen
            besluta huruvida inlösen lämpligen bör ske.
          </p>
          <p xml:id="i-UxDKC5NrqsbnJj5RmNzPrM">
            3$ Inlösningsrätt enligt denna lag kan ej upphävas eller inskränkas
            genom avtal.
          </p>
          <p xml:id="i-CFoRPzYC8iF7ZRfEe4zfTJ">
            4$ Kostnad för lantmäteriförrättning i samband med inlösen enligt
            denna lag gäldas av statsverket.
          </p>
          <p xml:id="i-Vh875wAwKhHk6pNpkAPFuS">
            Denna lag träder i kraft den 1 juli 1979.
          </p>
          <p xml:id="i-B6JbAQdf2EsMWDEdW8gzfK" type="date">
            Stockholm den 16 januari 1979
          </p>
          <div xml:id="i-5p4mvY1ceM1CMyn4JVdrH8" type="signatureBlock">
            <list xml:id="i-9f6Pd7x8YwdrhuStgPNCuC">
              <item xml:id="i-VeWJJWGfSrbwe734cGRok9" who="i-EQSJnvt3y9r5wULtNbkTNu" type="signature">
                JÖRN SVENSSON (vpk)
              </item>
              <item xml:id="i-XEaTpiMHkNNDnSaw3sB9J2" who="i-Eoor7chig2KkpNDt6f9K2V" type="signature">
                TORE CLAESON (vpk)
              </item>
              <item xml:id="i-28GLHNU8sgx9LAbwGssmfy" who="i-QRDnfz9zaiXo7A1SpAi1dM" type="signature">
                BERTIL MÅBRINK (vpk)
              </item>
              <item xml:id="i-LMefAM3gdo9usyBaA3W35b" who="i-RbKNMUyo9hNCG3nSXBGQAq" type="signature">
                OSWALD SÖDERQVIST (vpk)
              </item>
            </list>
          </div>
          <pb facs="riksdagen-motions-pdf/data/197879/mot_197879__312/mot_197879__312-004.pdf"/>
          <p xml:id="i-6EhLGjv9BGperYJiiC3d2m">
            'GOTAB 61066 Stockholm 1979
          </p>
        </div>
      </div>
    </body>
  </text>
</TEI>
