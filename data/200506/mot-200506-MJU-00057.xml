<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-MJU-00057">
  <teiHeader>
    <fileDesc>
      <titleStmt>
        <title>med anledning av prop. 2005/06:182 Miljöbalkens sanktionssystem, m.m.</title>
        <author corresp="i-LqvLajCTsK6crqsTTth9uu">av Kjell-Erik Karlsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:182 Miljöbalkens sanktionssystem, m.m.</title>
          <idno type="rdwebb">GT02MJ57</idno>
          <rs type="number">MJ57</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GT02MJ57/text</ref>
          <ref type="dokument_url_html">http://data.riksdagen.se/dokument/GT02MJ57</ref>
          <ref type="dokumentstatus_url_xml">http://data.riksdagen.se/dokumentstatus/GT02MJ57</ref>
          <ref type="doc">http://data.riksdagen.se/fil/EE96E00E-0D8C-444F-8066-FC736E6562D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LqvLajCTsK6crqsTTth9uu</idno>
            <name>Kjell-Erik Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-XhKn9p4oQVJvYzm2h78jih</idno>
            <name>Sven-Erik Sjöstrand</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-4XjgirbqceZQdnz2JX6DGB</idno>
            <name>Karin Thorborg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BjZeNR9c91BKML8Tvs91RS" type="basedOn"/>
        <correspContext corresp="i-BjZeNR9c91BKML8Tvs91RS">
          <ref>Proposition 2005/06:182</ref>
        </correspContext>
        <correspAction xml:id="i-LCrCwdg33msVFDZDYanM8v" type="signed"/>
        <correspContext corresp="i-LCrCwdg33msVFDZDYanM8v">
          <note type="signatory" corresp="i-LqvLajCTsK6crqsTTth9uu"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-XhKn9p4oQVJvYzm2h78jih"/>
          <note type="signatory" corresp="i-4XjgirbqceZQdnz2JX6DGB"/>
        </correspContext>
        <correspAction xml:id="i-LrPKsjaZpXpMXU7EkFDEun" type="referral">
          <date when="2006-04-20"/>
        </correspAction>
        <correspAction xml:id="i-CJBsn1dUjxZMcbmJzMveQT" type="dismissal">
          <date when="2006-04-19"/>
        </correspAction>
        <correspAction xml:id="i-TiJBRWsSJBP3Ti8xNYgLBb" type="dismissal">
          <date when="2006-04-19"/>
        </correspAction>
        <correspAction xml:id="i-DAHJV5pzEMWioTgcBuPYG5" type="submission">
          <date when="2006-04-18"/>
        </correspAction>
        <correspAction xml:id="i-5cGTwcCrHB6Di3Ap3SqzH6" type="assigned"/>
        <correspContext corresp="i-5cGTwcCrHB6Di3Ap3SqzH6">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_57/mot_200506_MJ_57-0001.pdf"/>
      <div xml:id="i-3GQbitcqEC2kvyoWE4NLJ3" type="motHeader">
        <div xml:id="i-R3edpBnY7ykKYgZsbAS6Er" type="motTitle"/>
        <div xml:id="i-DwtKr1m1HW3hq3gKXc92kD" type="motSubmissionInfo"/>
      </div>
      <div xml:id="i-NPFm8JvdDSBWxzkmfVxis" type="motBody">
        <div xml:id="i-PBVfzfdpybaQUNAwd3hC98">
          <p xml:id="i-AspnKMZr2y22uHVAmDLnB4">
            2005/06 mnr: MJ57 pnr: v030
          </p>
          <p xml:id="i-L7mkqMQsc54SMPkZNvaK3j">
            Motion till riksdagen 2005/06:MJ57
          </p>
          <p xml:id="i-JW2JCExy81GQawrCFW6rsv">
            av Kjell-Erik Karlsson m.fl. (v) med anledning av prop. 2005/06:182
          </p>
          <p xml:id="i-N2beYm8ua6uswmcpsJq7gz">
            Miljöbalkens sanktionssystem, m.m.
          </p>
          <p xml:id="i-YHwutm39hkmsc2PhJdjsG1">
            1 Förslag till riksdagsbeslut
          </p>
          <p xml:id="i-J3apxj6gtjhcf8BY4ipkWV">
            1. Riksdagen tillkännager för regeringen som sin mening vad i
            motionen anförs om att medlemskravet för att miljöorganisationer
            skall kunna överklaga domar och beslut skall ändras till 1500
            medlemmar eller betalande supportrar. 2. Riksdagen tillkännager
            för regeringen som sin mening vad i motionen anförs om att kravet
            på associationsform ändras så att alla miljöorganisationer som
            enligt sina stadgar har till ändamål att tillvarata naturskydds-
            eller miljöintressen skall kunna överklaga domar och beslut. 3.
            Riksdagen tillkännager för regeringen som sin mening vad i motionen
            anförs om att kravet på verksamhetstid för att miljöorganisationer
            skall kunna överklaga domar och beslut skall ändras till två år.
          </p>
          <p xml:id="i-JTGYTCJyZoN5WW21Qkv1bF">
            2 De svenska miljöorganisationerna
          </p>
          <p xml:id="i-7p4cD2S6qBDSFgtknLEqcF">
            Sverige har en lång tradition av folkrörelser som arbetar för
            att tillvarata naturskydds- eller miljöintressen. Sveriges största
            ideella miljöorganisation Svenska Naturskyddsföreningen grundades
            redan år 1909 och har ca 168 000 medlemmar. De andra stora nationella
            miljöorganisationerna grundades på 1970-talet. Världsnaturfonden
            WWF har varit verksam i Sverige sedan år 1971. WWF är organiserad
            som en stiftelse och dess verksamhet finansieras främst genom
            gåvor från allmänheten. I Sverige har WWF ca 138 000 betalande
            supportrar och internationellt har organisationen ca 5 miljoner
            supportrar. Miljöförbundet Jordens Vänner är en ideell förening
            och en sammanslagning av Miljöförbundet och Jordens Vänner som
            grundades år 1976 respektive 1971. I dag har föreningen ca 1 800
            medlemmar i Sverige medan dess internationella moderorganisation
            Friends of Earth samlar omkring 1 miljon medlemmar världen över.
          </p>
          <pb facs="riksdagen-motions-pdf/data/200506/mot_200506_MJ_57/mot_200506_MJ_57-0002.pdf"/>
          <p xml:id="i-6A4MsbSwYWa7NYJYfQtkpu">
            2005/06:MJ57
          </p>
          <p xml:id="i-WFaueEPhAn5LiKXB9p6QDj">
            Greenpeace har varit verksam i Sverige sedan 1983 och har ca
            65 000 betalande supportrar och många ideellt aktiva, men är inte
            en ideell förening. Organisationen har 2,8 miljoner betalande
            supportrar världen över. Fältbiologerna är en barn- och ungdomsorganisation
            som grundades 1947 och har ca 2 500 medlemmar. Svenska Ekodemiker
            är en studentorganisation som fick sin start efter världstoppmötet
            om miljö och utveckling i Rio de Janeiro 1992. Den är organiserad
            som ett nätverk av miljöengagerade föreningar vid svenska universitet
            och högskolor och har med sina 40 medlemsorganisationer uppskattningsvis
            uppemot 1 500 supportrar. Utöver de nämnda miljöorganisationerna
            finns det mängder av andra organisationer som arbetar för att
            tillvarata naturskydds- = eller miljöskyddsintressen i Sverige,
            exempelvis Sveriges Ornitologiska Förening, Föreningen Skogen,
            Ideella föreningen Västerhavet, Vattenvärnet, Gröna bilister samt
            Östra Härjedalens Biologiska Förening. I takt med att miljömedvetenheten
            växer föds det nya miljöorganisationer. Sammanfattningsvis präglas
            Sveriges miljöorganisationer av en stor mångfald och är såväl
            nationella som lokala. De är organiserade på olika sätt, exempelvis
            som ideella föreningar, stiftelser och nätverk, och de har varit
            verksamma olika lång tid. Sammantaget har de en mycket värdefull
            roll för det svenska natur- och miljöskyddet och för det folkliga
            engagemanget för dessa frågor.
          </p>
          <p xml:id="i-4XuWVtx1GGjNyfkTcbL6Zq">
            3 Miljöorganisationers rätt att överklaga beslut och domar
          </p>
          <p xml:id="i-XbUkaTUT6twMdeAicyNJcP">
            Miljöorganisationernas möjlighet att överklaga beslut och domar
            på miljöområdet diskuterades länge i Sverige. I många andra länder
            har de ansetts representativa för vissa allmänna miljöskyddsintressen
            och därmed kunna driva dessa intressen även i rättsprocesser.
            I Sverige kunde de före miljöbalkens tid överklaga miljöbeslut
            endast om de var berörda av beslutet i egenskap av markägare eller
            hade anknytning till området. Till slut infördes talerätt för
            miljöorganisationer genom införandet av 16 kap. 13 8 miljöbalken.
            ”Överklagningsbara domar eller beslut får överklagas av ideell
            förening som enligt sina stadgar har till ändamål att tillvarata
            naturskydds- eller miljöintressen, såvitt avser domar och beslut
            om tillstånd, godkännande eller dispens enligt denna balk. För
            att få överklaga domar och beslut skall en förening ha bedrivit
            verksamhet i Sverige under minst tre år och ha lägst 2 000 medlemmar.”
            Härmed öppnades dörren för miljöorganisationer att överklaga miljöbeslut,
            men genom införandet av så höga kriterier för att få överklaga
            stängdes samtidigt dörren för många miljöorganisationer. Två av
            de tre största miljöorganisationerna i Sverige är inte ideella
            föreningar och kan därför inte överklaga, trots att de har ett
            stort stöd bland allmänheten. Många av de ideella föreningarna
            har ett för lågt medlemsantal och kan av den anledningen
          </p>
          <pb facs="riksdagen-motions-pdf/data/200506/mot_200506_MJ_57/mot_200506_MJ_57-0003.pdf"/>
          <p xml:id="i-Sb7oU88LFVDdTLXPfMTfXi">
            inte överklaga, trots att de har ett gediget miljöengagemang
            och en demokratisk struktur. Bestämmelsen i 16 kap. 13 8 har sedan
            miljöbalkens ikraftträdande varit föremål för domstolsprövning,
            men tolkningen av bestämmelsen har dessvärre visat sig vara väldigt
            snäv, vilket gjorde det nödvändigt att förtydliga texten i paragrafen.
            För att bestämmelsen skall fungera som det är tänkt och för att
            Sverige skall kunna uppfylla kraven i Århuskonventionen och i
            EG-direktiv har det i propositionen Miljöbalkens sanktionssystem
            m.m. (2005/06:182) föreslagits en utvidgning av miljöorganisationers
            rätt att överklaga så att den gäller även villkor och prövningar
            enligt fler delar i miljöbalken. Det är emellertid = otillfredsställande
            att kriterierna för att en miljöorganisation skall få överklaga
            fortfarande är så högt satta att det i
          </p>
          <p xml:id="i-GKBmPoyfXaxPq3LsGRg7sj">
            praktiken är endast några få miljöorganisationer som kan överklaga.
            Detta är djupt beklagligt eftersom det innebär att man inte tar
            vara på det djupa
          </p>
          <p xml:id="i-6p39qwMZ4zYL3hUTeKVhi7">
            miljöengagemang som finns bland folkrörelserna i Sverige.
          </p>
          <p xml:id="i-6FgZLPcRtzdC87AuRCSARE">
            4 Ändra kravet på medlemsantal
          </p>
          <p xml:id="i-V7ZKUWmxakr3fbmFyx5WcS">
            Motiveringen att ha så höga krav på antal medlemmar anges i regeringens
            proposition Århuskonventionen (2004/05:65) vara att om alltför
            många grupperingar ges rätt att överklaga många olika beslut skulle
            det kunna inverka negativt på handläggningstider och fördröja
            genomförandet av tillståndspliktiga projekt. Många varnade för
            att den vidgade talerätten i 16 kap. 13 8 miljöbalken skulle resultera
            i en kraftig ökning av antalet överklaganden och förlängda handläggningstider.
            Miljöbalkskommitténs utvärdering av miljöorganisationernas deltagande
            i miljöprocesser visade emellertid att de farhågor som fanns vid
            införandet inte infriats. Antalet överklagande har varit få, endast
            sjutton ärenden överklagades åren 2002 och 2003 av miljöorganisationer,
            vilket skall ställas mot att de fem miljödomstolarna avgjorde
            sammanlagt 1 100 överklagade mål enbart under 2003. Vidare visade
            utvärderingen att alla inblandade parter till mycket stor del
            upplevde miljöorganisationernas deltagande som positivt, speciellt
            om de kommer in tidigt i processen. Regeringen menar i propositionen
            Århuskonventionen att många medlemmar tyder på att det finns en
            god uppslutning kring organisationen och dess arbete. Med detta
            argument borde man även ta hänsyn till de betalande supportrar
            som miljöorganisationerna har, och inte enbart antalet medlemmar.
            Att kräva att ideella föreningar skall ha 2 000 medlemmar är ett
            väldigt högt krav. Helt ideella föreningar har begränsade ekonomiska
            resurser och deras medlemmar är aktiva på sin fritid. Således
            har de svårt att hävda sig i konkurrensen om medlemmarna. Liksom
            de politiska partierna kämpar miljöorganisationer med vikande
            medlemsantal. Som jämförelse så har inte ens flera av de politiska
            ungdomsförbunden 2 000 medlemmar. Miljöpartiets
          </p>
          <p xml:id="i-EyjQRmwhXmMEuVK98D743R">
            2005/06:MJ57
          </p>
          <pb facs="riksdagen-motions-pdf/data/200506/mot_200506_MJ_57/mot_200506_MJ_57-0004.pdf"/>
          <p xml:id="i-XfcQSURwwHrAbS5555ZKcr">
            2005/06:MJ57
          </p>
          <p xml:id="i-AhRGS56f4zKN7FT9VeSFso">
            ungdomsförbund Grön Ungdom hade endast 1204 medlemmar (2004),
            Folkpartiets Liberala ungdomsförbund hade samma år 1 874 medlemmar,
            och Centerpartiets ungdomsförbund balanserade precis på gränsen
            med sina 2 107 medlemmar. Ett mer balanserat krav vore att miljöorganisationerna
            skall ha 1 500 medlemmar eller betalande supportrar för att få
            delta i rättsprocesserna. Med det kravet skulle WWF, Greenpeace
            och Miljöförbundet Jordens Vänner uppnå medlemskravet. Det är
            fortfarande tveksamt om lokala organisationer kan uppnå 1 500
            medlemmar, men det är i alla fall ett mer realistiskt krav än
            2 000 medlemmar. Riksdagen bör därför ge regeringen till känna
            som sin mening att medlemskravet för att miljöorganisationer skall
            kunna överklaga domar och beslut skall ändras till 1 500 medlemmar
            eller betalande supportrar.
          </p>
          <p xml:id="i-JhwNBSv7BKhnDrXGFZsNJo">
            5 Ändra kravet på associationsform
          </p>
          <p xml:id="i-35Qcvk4qzsEHDW8K8FuabH">
            För att verkligen engagera fler miljöorganisationer i de rättsliga
            processerna är det nödvändigt att slopa kravet på att de skall
            vara ideella föreningar. Som tidigare påpekats så är varken Världsnaturfonden
            WWF eller Greenpeace ideella föreningar, men har ändå ett stort
            antal betalande supportrar. Regeringen påpekar själv i propositionen
            Århuskonventionen att det kan verka oändamålsenligt att en miljöorganisation
            med ett djupt engagemang i miljöfrågor inte skall ha samma möjlighet
            att föra talan som andra organisationer enbart för att den valt
            en annan associationsform. Regeringens motivering för att behålla
            detta stränga krav på ideell förening är dock att de ideella föreningarna
            är öppna för allmänheten och att medlemmarna kan vara med och
            påverka. Med ett sådant medlemsinflytande kan det antas att organisationen
            normalt företräder sina medlemmars intressen, medan t.ex. stiftelser
            inte har det medlemsinflytandet. Även WWF och Greenpeace informerar
            sina betalande supportrar om sin verksamhet och deras aktiviteter
            syns inte minst genom medierna. Organisationer som inte beter
            sig i enlighet med vad dess betalande supportrar anser mister
            dock sitt stöd hos dem. Av den anledning bör riksdagen ge regeringen
            till känna som sin mening att kravet på associationsform ändras
            så att alla miljöorganisationer som enligt sina stadgar har till
            ändamål att tillvarata naturskydds- eller miljöintressen skall
            kunna överklaga domar och beslut.
          </p>
          <p xml:id="i-K6cNDeewhCZeqfftwmWk4Q">
            6 Ändra kravet på verksamhetstid
          </p>
          <p xml:id="i-TStLY2oxJufTWAjBqMzwHP">
            Kravet på verksamhetstid för att få överklaga är att föreningen
            skall ha funnits i Sverige i tre år. Regeringen motiverar detta
            krav i propositionen Århuskonventionen med att det anses tala
            för stadga och livskraft i
          </p>
          <pb facs="riksdagen-motions-pdf/data/200506/mot_200506_MJ_57/mot_200506_MJ_57-0005.pdf"/>
          <p xml:id="i-HtpMAvSEBnbLdDmiRz7mTx">
            organisationen. Vidare påpekar regeringen att även om mycket
            nybildade organisationer kan besitta stor kunskap är det logiskt
            att en organisation som verkat under en längre tid har samlat
            på sig en större kunskap som bör tas till vara. Kravet innebär
            också att talerätten ges till breda organisationer, dvs. organisationer
            som inte skapats enbart för att under kort tid driva en viss fråga.
            Helt nya organisationer kan vara mycket livskraftiga. Argumentet
            om att verksamhetstiden skulle påverka hur stor kunskap en miljöorganisation
            har är inte trovärdigt. Nybildade organisationer består av människor
            med skilda erfarenheter och kan mycket väl besitta all den nödvändiga
            kunskap som behövs. Det borde inte heller vara regeringens sak
            att på förhand utesluta organisationer för att de eventuellt inte
            har tillräckliga kunskaper. Om en organisation har kraftigt bristande
            kunskaper kommer den knappast att kunna driva en rättsprocess
            långt. Om det finns ett så starkt engagemang för en specifik miljöfråga
            så att en helt ny miljöorganisation får 1 500 medlemmar inom 2
            års tid bör det anses vara av stort värde att organisationen engagerar
            sig för den miljöfrågan. Riksdagen bör därför ge regeringen till
            känna som sin mening att kravet på verksamhetstid för att miljöorganisationer
            skall kunna överklaga domar och beslut skall ändras till två år.
          </p>
          <p xml:id="i-KbDo5ZqLftetG9JCJV8bia" type="date">
            Stockholm den 18 april 2006
          </p>
          <p xml:id="i-E6nKcxiYreoUqSngtJ18SJ">
            Kjell-Erik Karlsson (v) Owe Hellberg (v) Sten Lundström (v) Peter
            Pedersen (v) Sven-Erik Sjöstrand (v) Karin Thorborg (v)
          </p>
          <p xml:id="i-9MXSVbCJWk7KktkwSFYJPu">
            2005/06:MJ57
          </p>
        </div>
      </div>
    </body>
  </text>
</TEI>
