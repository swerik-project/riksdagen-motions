<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-00024">
  <teiHeader>
    <fileDesc>
      <titleStmt>
        <title>Förbud mot muslimska friskolor</title>
        <author corresp="i-9aV6a5JgMMU7racuNkrEgj">av Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:24 av Richard Jomshof (SD)</title>
          <idno type="rdwebb">H80224</idno>
          <rs type="number">24</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H80224/text</ref>
          <ref type="dokument_url_html">http://data.riksdagen.se/dokument/H80224</ref>
          <ref type="dokumentstatus_url_xml">http://data.riksdagen.se/dokumentstatus/H80224</ref>
          <ref type="docx">http://data.riksdagen.se/fil/8EC3E1D0-736D-4EC9-8BFA-7CE4D8AA5B08</ref>
          <ref type="pdf">http://data.riksdagen.se/fil/04CADE49-5BD1-4821-819F-E0819A08C311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-McdDQyDxWQu5967Tp1z4SQ" type="signed"/>
        <correspContext corresp="i-McdDQyDxWQu5967Tp1z4SQ">
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-BboMYKDD62r87kYtvqvaeh" type="submitted">
          <date when="2020-09-09"/>
          <time when="13:02:54"/>
        </correspAction>
        <correspAction xml:id="i-LSE4nJxi46s2TjCvV3Kc6f" type="reviewed">
          <date when="2020-09-09"/>
          <time when="16:31:12"/>
        </correspAction>
        <correspAction xml:id="i-69RVufs1ve2Ke5eR5hW5QN" type="referred">
          <date when="2020-10-14"/>
        </correspAction>
        <correspAction xml:id="i-Wpq9N4Wbg3WZ98LmGkLdvG" type="assigned">
          <date when="2021-04-08"/>
          <time when="15:46:41"/>
        </correspAction>
        <correspContext corresp="i-Wpq9N4Wbg3WZ98LmGkLdvG">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-mBJn6cUggLoapKgZNWdmb" type="behandlas_i"/>
        <correspContext corresp="i-mBJn6cUggLoapKgZNWdmb">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-49cCLpvhG92847BAiN97MU" type="motHeader">
        <div xml:id="i-KAgeJ193i6Ay6ra95Ey7KR" type="motTitle">
          Motion till riksdagen 2020/21:24 av Richard Jomshof (SD) Förbud
          mot muslimska friskolor
        </div>
      </div>
      <div xml:id="i-8Q1sA8Np4AwYid94VGnfw4" type="motBody">
        <div xml:id="i-3TDibXJMp6avqakNVJ86sp" type="motProposal" subtype="förslag">
          <head xml:id="i-RmdpM5JtxrFJtLXWFCoG6D">
            Förslag till riksdagsbeslut
          </head>
          <list xml:id="i-8PLGUHeTQBNDLcPSzzLSyn" style="ol">
            <item xml:id="i-YGQQ4BtRKWj8xaB1Y1uqx">
              Riksdagen ställer sig bakom det som anförs i motionen om en hårdare
              granskning av de konfessionella friskolorna och tillkännager detta
              för regeringen.
            </item>
            <item xml:id="i-MQf4u94AXXABDjeBpkFEnq">
              Riksdagen ställer sig bakom det som anförs i motionen om att
              med omedelbar verkan införa ett stopp för nyetablering av muslimska
              friskolor i Sverige och tillkännager detta för regeringen.
            </item>
            <item xml:id="i-Ghae4FSt5HgYzHdJaY3uSm">
              Riksdagen ställer sig bakom det som anförs i motionen om ett
              förbud mot muslimska friskolor och tillkännager detta för regeringen.
            </item>
          </list>
        </div>
        <div xml:id="i-HPr2eWEqaSpjr5iDMuG8mh" type="motContent">
          <head xml:id="i-HKxgDjzwFHbfHUGeVAZYUi" type="h1">
            Motivering
          </head>
          <p xml:id="i-Ku3RTB1Umb5rXCnLNJzaPb">
            När folkskolan infördes 1842 var den helt underställd kyrkan
            samtidigt som katekes­undervisning var ett centralt inslag i undervisningen.
            Skolans huvuduppdrag var att fostra eleverna till kristna samhällsmedborgare
            och katekesen var den svenska folk­skolans viktigaste lärobok.
          </p>
          <p xml:id="i-LqZKa5V1GKQpzoaNeLUkqF">
            Med 1919 års undervisningsplan tog staten över folkskolans undervisning
            från kyrkan. Katekesen inom kristendomsundervisningen avskaffades.
            Därmed började den process där den svenska skolan blivit alltmer
            icke-konfessionell. Alltsedan dess har vårt samhälle blivit alltmer
            sekulariserat och under 1900-talets senare del har vi tagit för
            givet att skolan ska stå för en i allt väsentligt icke-konfessionell
            utbildning.
          </p>
          <p xml:id="i-QqfhvyQjSb347r2CtPrkku">
            Med friskolereformen 1992 och en övergång till ett nytt finansieringssystem
            med ”skolpeng” tog en utveckling vid där friskolorna blev allt
            fler. Även de konfessionella friskolorna blev fler, där de kristna
            och muslimska friskolorna dominerar utvecklingen.
          </p>
          <p xml:id="i-HzGtiLPSjZyYzZQ8yhb7vm">
            Undervisningen ska dock enligt lagar, regler och styrdokument
            fortfarande vara icke-konfessionell. Dessutom ska grundläggande
            demokratiska värderingar fortfarande styra både skolorna och undervisningen.
            Utöver det finns krav på allsidighet och saklighet i själva undervisningen.
            Dessa krav stipuleras i en regeringspromemoria (2007-10-12), i
            skollagen (1 kap. 6 och 7 §§) samt i Lgr 11 (sidan 7).
          </p>
          <p xml:id="i-CDQMSqVWbS95CModtyanFT">
            Rapporter om missförhållanden på konfessionella friskolor har
            avlöst varandra genom åren. Även om vissa missförhållanden tidigare
            har uppmärksammats på kristna friskolor, är det på de muslimska
            friskolorna som problematiken bevisligen är som störst.
          </p>
          <p xml:id="i-MkqFNs5nQBM4knwwSRfKaG">
            Journalisten Evin Rubar gjorde 2003 ett mycket uppmärksammat
            undersökande reportage kallat I skolans våld, där mycket grova
            missförhållanden på tio muslimska friskolor lades i dagen. Det
            framkom bland annat att skolor underlät att anmäla så pass grovt
            våld att det närmast kan jämföras med tortyr av skolbarn. Skolor
            underlät också att rapportera om uppenbart tvångsgifte och dessutom
            förekom hot och våld på själva skolorna.
          </p>
          <p xml:id="i-Y7yD96SV1nkJtrPPz8Dd2F">
            Vidare har vi de senaste åren tagit del av uppgifter som exempelvis
            gör gällande att beslöjade småflickor tvingas sitta bakom pojkarna
            längst bak i klassrummet (Växjö islamiska skola), och att flickor
            med menstruation varit ovälkomna till delar av under­visningen
            (muslimska Römosseskolan i Göteborg). Andra skolor har kritiserats
            för bristande trygghet och studiero samt en rad brister i undervisning
            och uppföljning (t ex muslimska Jasminskolan i Norrköping), men
            också brister vad gäller utbildning, individuella utvecklingsplaner
            och särskilt stöd (muslimska Central Skola Al-Huda i Stockholm).
          </p>
          <p xml:id="i-RrQuhCeVAfXNXWkCtixSze">
            2016 kunde vi läsa om Al-Azharskolan i Vällingby, där könsuppdelad
            idrottsunder­visning är en del av skolans muslimska profil. Enligt
            Håkan Larsson, professor vid Gymnastik- och idrottshögskolan,
            innebär en sådan uppdelning att ”eleverna inte får möjlighet att
            lära sig att behandla medmänniskor som individer utan i första
            hand som könsvarelser”. Larsson menar dessutom att reaktionen
            från Skolinspektionen hade varit en helt annan om det hade rört
            sig om en icke-muslimsk skola, vilket i så fall tyder på att Skolinspektionen
            inte behandlar alla skolor lika samt att man är undfallande gentemot
            islams utbredda kvinnoförtryck (Lärarnas Nyheter, 2016-08-26).
            Under 2017 har Al-Azharskolan dessutom kritiserats för att man
            har en uppdelning mellan flickor och pojkar på skolbussen – där
            flickorna tvingas att sitta längst bak i bussen – och att man
            håller bön på lektionstid, vilket bryter mot skollagen. Nyligen
            rapporterades vidare att merparten av ägarna till friskolekoncernen
            Al-Azhar häktats misstänkta för ekono­misk brottslighet och penningtvätt
            (Expressen, 2018-11-19).
          </p>
          <p xml:id="i-DM5ioK7hZQQk9LfjWK7Lks">
            Andra uppgifter gör i sin tur gällande att den muslimska friskolan
            Alsalamskolan i Örebro har mottagit miljonbelopp av Saudiarabien.
            Pengarna har inkommit via stiftelsen Al-Risalah som dessutom driver
            av Saudiarabien finansierade moskéer i andra delar av Norden.
            Hur många friskolor i Sverige som finansieras via utländska medel
            kan Skol­inspektionen dock inte svara på. Detta eftersom de drivs
            som stiftelser, vilket gör det svårt att granska. Alsalamskolan
            har tidigare mottagit skarp kritik av Skolinspektionen, inte minst
            för sin könsdelade undervisning och oförmåga att följa kursplanerna
            (Svenska Dagbladet, 2018-11-13).
          </p>
          <p xml:id="i-5Enp6hc4XE2aX3mNHfLRGV">
            I fjol kunde vi i media läsa att islamister kan kopplas till
            förskolor och familjedag­hem runt om i Sverige. Enligt Magnus
            Ranstorp, terrorforskare vid Försvarshögskolan, handlar det om
            att man vill sluta sig gentemot det övriga samhället och att det
            ”börjar med förskolor och går ända upp till gymnasiet” (Expressen,
            2019-09-16).
          </p>
          <p xml:id="i-TGgUjSMwSjjpm22gZyjcGG">
            I slutet på maj månad rapporterade Säkerhetspolisen att flera
            individer med direkta kopplingar till så kallade våldsbejakande
            extremistmiljöer driver förskolor och skolor i Sverige. Enligt
            Säpo rör det sig om ett tiotal skolor med kopplingar till vad
            man kallar våldsbejakande islamistisk extremism. Johan Olsson,
            operativ chef hos Säpo, säger till Sveriges Radio att skolorna
            används för att sprida det han kallar ett ”ideologiskt budskap”.
            Dessa islamister använder alltså det svenska skolsystemet till
            att nå ut och till att skapa förutsättningar för att radikalisera
            och rekrytera. Totalt berör det skolgången för hundratals barn
            och Säpo tror att det kan bidra till tillväxten i de så kallade
            extre­mistmiljöerna.
          </p>
          <p xml:id="i-QNwDJEdWzeM1igwYVKn9Li">
            Trots flera avslöjanden har vi med stor sannolikhet endast skrapat
            på ytan vad gäller problematiken med de konfessionella friskolorna
            i allmänhet och de muslimska friskolorna i synnerhet. Det är naturligtvis
            oacceptabelt att sådant förekommer i ett modernt land som säger
            sig vila på en humanistisk och demokratisk värdegrund. Därför
            bör regeringen snarast säkerställa att styrdokument och lagstiftning
            efterlevs i praktiken. Skolinspektionen behöver utöka sitt tillsynsansvar
            till en trovärdig nivå, samtidigt som man oftare än i dag stänger
            de friskolor som inte lever upp till ställda krav.
          </p>
          <p xml:id="i-61Q8BfoGNLqyf2YHAsiKEE">
            Det är av största vikt att vi gör allt som står i vår makt för
            att motverka den pågående islamiseringen av Sverige. Detta oavsett
            om den drivs på av krafter inom landets gränser eller av islamistiska
            stater i den muslimska världen. Därför måste vi med omedelbar
            verkan införa ett stopp för nyetablering av muslimska friskolor
            i Sverige samt verka för att så snart det är möjligt stänga ned
            de muslimska friskolor som redan existerar och därmed införa ett
            förbud mot alla former av muslimska friskolor i Sverige. Först
            då kan vi säkerställa att dessa elever ges en rimlig möjlighet
            att bli en integrerad del av det svenska samhället.
          </p>
        </div>
        <div xml:id="i-GH18mnFvDhpMpdUseobyib" type="signatureBlock">
          <list xml:id="i-BaPWbKSHSofaYnq1XHA4GN">
            <item xml:id="i-75cMh2DkLZ5ikVxSR5zup5" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
