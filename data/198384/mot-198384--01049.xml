<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01049">
  <teiHeader>
    <fileDesc>
      <titleStmt>
        <title>Kampen mot arbetslösheten</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kampen mot arbetslösheten</title>
          <idno type="rdwebb">G7021049</idno>
          <rs type="number">1049</rs>
          <ref type="dokument_url_text">http://data.riksdagen.se/dokument/G7021049/text</ref>
          <ref type="dokument_url_html">http://data.riksdagen.se/dokument/G7021049</ref>
          <ref type="dokumentstatus_url_xml">http://data.riksdagen.se/dokumentstatus/G7021049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W5nKinXjZQFxz2jupQNLWq" type="signed"/>
        <correspContext corresp="i-W5nKinXjZQFxz2jupQNLWq">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-U9We27C3x3JviFqbQPuj3d"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1049/mot_198384__1049-001.pdf"/>
      <fw xml:id="i-2QfNp3vsuw1puqqRZKvcdK">
        Motion 1983/84:1049
      </fw>
      <div xml:id="i-5DV1412Gkpu2LugT5pGgy2" type="motHeader">
        <div xml:id="i-6fcWpiJWMNCHjYMAA2BVUp" type="motTitle"/>
        <div xml:id="i-AbtuMKbyvibJfaRFw4jXah" type="motSubmissionInfo"/>
      </div>
      <div xml:id="i-KDEyMW7CLDDafZB6nw6L3G" type="motBody">
        <div xml:id="i-BwdoVm9n4U38TsBMneE8GV">
          <p xml:id="i-RhTJmcuWPEnJfe9jsWgjv4">
            Lars Werner m. fl. Kampen mot arbetslösheten
          </p>
          <p xml:id="i-NkNBgwnvNKceb6ihwyeJtb">
            I
          </p>
          <p xml:id="i-XggUWKpYwSF76PSfGBuhTM">
            Arbetslöshet har i arbetarklassens historia alltid betraktats
            som ett av de stora sociala hoten. Arbetslösheten skakar den lönarbetandes
            personliga existens och bestämmelse. Som samhällsfenomen försämrar
            den hela den lönarbetande klassens position och stärker den härskande
            klassens — den är en av grundfaktorerna bakom de senaste årens
            lönesänkningar. Både personligt och klassmässigt är för lönarbetaren
            arbetslöshet en manifestation av och en symbol för ofrihet. Existensen
            av arbetslöshet i ett samhälle är redan i sig själv ett uttryck
            för de lönarbetandes sociala underordning. Kampen mot arbetslösheten
            har därför i alla tider varit central för arbetarrörelsen i olika
            länder. De franska arbetarnas krav på ”nationalverk- städer” under
            1850-talet och den svenska arbetarrörelsens mobilisering mot 1930-talets
            kris är uttryck för samma strävan. Men kraven på och kamp för
            rätt till arbete möter i dagens kapitalistiska samhälle nya och
            annorlunda problem. Dagens kapitalism är en annan än både 1930-talets
            och 1960-talets. Det är svårare och samtidigt angelägnare att
            bekämpa arbetslösheten. De gamla metoderna är otillräckliga. Det
            fordras i grundläggande stycken en ny analys och en ny politik.
            I föreliggande motion har vi sökt att på ett översiktligt sätt
            redogöra för den nya problematiken i dess kortsiktiga och långsiktiga
            aspekter. Vi skisserar också ett program för en samlad politik
            rörande arbetslöshetsfrågan i dess helhet.
          </p>
          <p xml:id="i-Q14YTdh9KkwRtjUnHsPwhJ">
            I"
          </p>
          <p xml:id="i-CvZoDPS36bC1TUa8YVYQdr">
            Med kapitalismens utveckling följer nya strukturer och ändrade
            samband mellan ekonomiska faktorer. Man kan ungefärligt datera
            genomslaget för dessa nya företeelser till åren kring och strax
            efter 1965. De viktigaste kännetecknen är följande: En lång period
            av svag tillväxt har inträtt. Orsaken är främst en långsiktigt
            växande disproportion mellan kapitalackumulation och förmågan
            att realisera det ackumulerade kapitalet. Kapitalet vänder sig
            ”inåt” i sin strategi. Reducering av kostnader och utstötning
            av människor ur produktionen blir ett framträdande drag. I västekonomierna”
            stiger arbetslösheten. I tredje världens satellitekonomier genomförs
            regelrätta krig och utrotningskampanjer mot de fattiga befolkningsskikten.
          </p>
          <pb facs="riksdagen-motions-pdf/data/198384/mot_198384__1049/mot_198384__1049-002.pdf"/>
          <fw xml:id="i-EMtF7ii82kDp7atwCbGvN3">
            Mot. 1983/84:1049 2
          </fw>
          <p xml:id="i-JAQA5mk93fL4cJR9Mebc9">
            Starkt ökad produktivitet gör, att en ökning av totalproduktionen
            kan upprätthållas även vid en minskning av den arbetande delen
            av befolkningen. Investeringarnas typ och sammansättning förändras.
            En koncentration sker på kostnadsreducerande snarare än på utvidgande
            investeringar. Det gamla sambandet efterfrågan-investering-sysselsättning
            bryts. I det kapitalistiska systemets historia har man kunnat
            studera hur arbetslöshetens problem framträder i tre dimensioner.
            Den första utgörs av de kortsiktiga lågkonjunkturernas arbetslöshet,
            som går i ett rytmiskt mönster med en cykel på 5-8 år. Det andra
            utgörs av de s. k. långa vågorna — ett par decennier av expansiv
            utveckling, som förbyts i svaga perioder. De expansiva perioderna
            står ofta i samband med krig, så t. ex. Vietnamkriget och den
            amerikanska ekonomin. Den tredje dimensionen utgörs av den i systemet
            fortlöpande och immanenta tendensen att slå ut mänskligt arbete
            och reducera kostnaderna härför. Vad som nu sker är, att denna
            djupare liggande och konstanta faktor förstärks och slår igenom
            utan att kunna neutraliseras av expansionsperio- dernas tillväxt.
            Följden är en kronisk överkapacitet och en stor armé av arbetslösa
            och undersysselsatta, som aldrig sugs upp av arbetsmarknaden.
            ”Högkonjunkturen” är högkonjunktur mätt enbart med försäljning
            och profit. Arbetslösheten kvarstår som ett grundelement. Den
            svenska arbetslöshetspolitiken har formats utifrån en syn, som
            begränsat sig till de korta konjunkturernas problem. Arbetslöshetens
            djupare bakgrund och systemets mer grundläggande mekanismer blev
            aldrig analyserade. I ledande socialdemokratiska kretsar trodde
            man att arbetslöshet som socialt fenomen var avskaffad i och med
            överbryggandet av de korta konjunkturcyklernas vågdalar. I och
            med att tecken på stigande kontinuerlig arbetslöshet börjat visa
            sig efter 1965, tolkade man inte detta som någon brist i det ekonomiska
            systemet. I stället flydde man in i olika skenförklaringar av
            typen ”bristande rörlighet”, ”för liten geografisk omflyttning”,
            ”svårplacerade människor” eller ”brist på utbildning”. Man skapade
            teorin om A-lag och B-lag. Man hänvisade till den ständiga statistiska
            ökningen av antalet ”sysselsatta” —- man förmådde inte dra någon
            slutsats av att denna ökning under 1970-talet gick parallellt
            med en fallande mängd arbetstimmar. Även i årets budgetproposi-
            tion återfinns denna oförståelse inför problemets djupare natur.
            Man tror, att om exporten kommer i gång, skall arbetslöshetsproblemet
            bli hanterligt. I verkligheten står både arbetarrörelsen och det
            ekonomiska systemet inför en ny problematik. Arbetslösheten är
            numera inte väsentligen en fråga om hög- och lågkonjunktur. Den
            är ett stående inslag i ekonomin. Utstötningen av mänsklig arbetskraft
            kan göras snabbare än varje tillväxtfaktor. Den svaga tillväxten
            försvårar dessutom för den offentliga sektorn att med sin expansion
            kompensera för det minskade antalet arbetstillfällen i den privata.
            Full sysselsättning i klassisk mening är inte längre möjlig med
            rådande ekonomiska och sociala strukturer.
          </p>
          <pb facs="riksdagen-motions-pdf/data/198384/mot_198384__1049/mot_198384__1049-003.pdf"/>
          <fw xml:id="i-F8FpkT9z33w6wEND9nXfze">
            Mot. 1983/84:1049 10
          </fw>
          <p xml:id="i-VRE9E9YtzG63Viup7wwjG2">
            Arbetarklass och arbetarrörelse i Sverige har därmed ställts
            i en ny och farlig situation. Kampen för försvar av löner och
            arbetsförhållanden försvåras. Angreppen på den offentliga sektorn
            hindrar dess utveckling — och högerns argument på detta område
            upprapas långt in i socialdemokratiska kretsar. Gamla fackliga
            och konstitutionella rättigheter som rörelsen tillkämpat sig urholkas
            i och med att arbetsmarknaden klyvs i en öppen och en administrerad
            del. Allt större kategorier lönarbetare lever i arbetsmarknadens
            och samhällets marginal. Deras samband med det samhälleliga livet
            och deras egen klass förändras och förvittrar. Svensk arbetslöshetspolitik
            byggdes upp utifrån antagandet, att arbetslöshet var ett tillfälligt
            och kortvarigt tillstånd i en människas liv. Situationen blir
            en annan, när kortsiktiga och provisoriska åtgärder blir till
            bestående tillstånd för flera hundratusen människor. För dem som
            vandrar från provisorium till provisorium omväxlande med perioder
            av öppen arbetslöshet, hotas både den rättsliga situationen, självförtroendet
            och kontinuiteten i livet. En facklig och politisk försvagning
            av lönarbetarna som kollektiv hotar. Med ekonomins nya utvecklingslinjer
            följer ytterligare risker. Det är inget tvivel om att data- och
            mikroelektroniken med sina starkt arbetsbesparande och kapitalförbilligande
            egenskaper får stora verkningar. Det betyder både en minskning
            av antalet arbetstillfällen och en för lönarbetet försvagande
            förändring av arbetsorganisationen. Utslagningen av arbeten kommer
            att följa inte endast i tillverkningsarbetet utan i administration,
            kontor och handel. Lösa hypoteser om ”det post-industriella samhället”
            och om den växande servicesektorn måste avvisas. Vad som sannolikt
            sker är en industrialisering av stora servicesektorer och en likartad
            utslagning inom såväl tillverknings- som servicearbete. Statsmakterna
            kommer att tydligare än förut identifiera kapitalets intressen
            med ”nationens”. Man kommer att söka disciplinera lönarbetarna
            och de arbetslösa under de nya, hårdare samhällsförhållandena.
            Statens och de politiska institutionernas samhörighet med storkapitalet
            kommer att framträda tydligare. Dess arbetslöshetspolitik kommer
            att präglas av en alltmer individualmoralistisk hållning — rätten
            till bistånd vid arbetslöshet kommer att ersättas med skyldigheten
            att ta anvisade arbeten utan valmöjlighet och anspråk på att själv
            välja arbetsgivare och yrkesanknutet arbete. Denna utveckling
            är redan i gång. Att möta denna samlade anstormning av ekonomisk-tekniska
            faktorer och auktoritär social ideologi, blir den verkliga utmaningen
            för den moderna lönarbetarklassen. Frågan blir då, hur detta kan
            ske.
          </p>
          <p xml:id="i-4Nb5QHnYGESUBj3DmGmx51">
            III
          </p>
          <p xml:id="i-5aJNApEEq9YVrLCyTmTDZ4">
            För den långsiktiga kampen mot arbetslösheten torde fyra grundläggande
            utgångspunkter vara givna.
          </p>
          <pb facs="riksdagen-motions-pdf/data/198384/mot_198384__1049/mot_198384__1049-004.pdf"/>
          <fw xml:id="i-3JAf9sqJ2y9pRWf2REtGWr">
            Mot. 1983/84:1049 5 1
          </fw>
          <p xml:id="i-MQ67DeUqs1esP4SAu3V21o">
            En drastisk minskning av antalet industriarbeten i Sverige är
            oundviklig, om nuvarande inriktning och industriella struktur
            får bestå. Den nya tekniken kommer att slå ut mängder av arbeten,
            om den får utformas på grundval av nuvarande sociala maktförhållanden.
            Den offentliga sektorns och de privata servicenäringarnas datorisering
            gör det tveksamt, om något nettotillskott av arbeten på dessa
            områden kan ske. De rådande tendenserna är ett hot såväl mot kvinnofrigörelsen
            som mot lönarbetarnas allmänna rättsställning och en rättvis fördelning
            mellan landets regioner. En nationell politik mot arbetslösheten
            kan med utgångspunkt härifrån formuleras i följande punkter.
          </p>
          <p xml:id="i-SD11dhm9T4t531e6kCEmeP">
            1. Ett nationellt industrialiseringsprogram i samhällelig regi
            måste upprättas. Programmet måste sikta till att ge industrin
            en ny struktur och industriarbetet ett nytt innehåll. Den privata
            industrin saknar förutsättningar att genomföra en sådan kvalitativ
            förändring. 2. Tekniken är inte neutral eller ödesbestämd. Tekniken
            är politisk och dess karaktär betingas av de sociala maktförhållandena.
            De lönarbetande har intresse av en kvalitativt annorlunda teknisk
            utveckling än den nu förhärskande. De måste inom ramen för en
            samhällelig, politisk styrning göra detta sitt intresse ledande.
            Särskilt datatekniken, som är en typ av flexibel teknologi, formas
            helt olika, beroende på den styrande kraften. 3. Ett omfattande
            program för den offentliga sektorns utbyggnad och förbättring
            är nödvändigt. För detta talar både infrastrukturella och sociala
            argument. 4. En allmän arbetstidsförkortning är nödvändig. Ehuru
            den inte i sig själv upphäver tendensen till utslagning, är arbete
            åt alla omöjligt att uppnå utan förkortad arbetstid. 5. Den nuvarande
            arbetsmarknadspolitiken måste reformeras. Den måste inriktas på
            mer bestående typer av arbeten och mindre av provisorier. De arbetslösas
            rättsställning måste förbättras.
          </p>
          <p xml:id="i-Ku6CeorqivFyN9cPAAPP3X">
            Den reella arbetslösheten är i dag uppe i minst 12 20. Den döljs
            genom statistiska dispositioner och en ständig rörelse mellan
            olika kategorier inom reservarmén av arbetslösa och undersysselsatta.
            För den framtida utvecklingen finns två alternativ. Det ena är
            att reservarmén tillåts bli ständigt större, allteftersom kapitalet
            avbördar sig nya kategorier överflödig arbetskraft. Det leder
            till ett samhälle, där den sociala klyvningen blir allt hårdare
            och antalet människor utanför normala samband med arbetsliv och
            samhällsliv allt större. Det andra alternativet är en organiserad
            återförening av människorna med arbetet på en ny grundval och
            med hjälp av nya och förändrade maktstrukturer och samhällsinstitutioner
            förankrade i de folkliga rörelserna.
          </p>
          <pb facs="riksdagen-motions-pdf/data/198384/mot_198384__1049/mot_198384__1049-005.pdf"/>
          <fw xml:id="i-CzDxGvyjsRxq2zt3sAPJvP">
            Mot. 1983/84:1049 12
          </fw>
          <p xml:id="i-SwtS2ftMXxTmM23UMEUUf2">
            IV
          </p>
          <p xml:id="i-7aergnqxyntDFoqcTGUVpH">
            En förnyelse av industrin kräver en förnyelse av industriarbetet.
            De gamla strukturerna utgör en belastning. Sverige tyngs av en
            omfattande och i många regioner starkt ensidig produktion av råvaror
            och halvfabrikat. Att ta fram dessa produkter kräver dessutom
            mycket stora insatser av energi och råvara. På färdigvarusidan
            finns växande luckor i produktionen av maskiner och utrustning.
            De klassiska basindustrierna vacklar bl.a. i brist på tillräcklig
            grad av förädling och integrering av produktionens olika led.
            Samtidigt saknas en nationell bas för nya industrier vilka därför
            kommer i beroende av utvecklingen i några få stora industriländer.
            Den statliga industrin är i allt väsentligt traditionell och kopierar
            de metoder, som kännetecknar den privata. Inom betydande sektorer
            har staten åtagit sig att helt eller som ekonomisk garant svara
            för nedbantning och avveckling. En ny samhällsstyrd industrisektor
            måste skapas, som bryter med den osjälvständiga och byråkratiska
            karaktären hos den nuvarande statliga företagssektorn. Denna nya,
            självständiga sektor skall inriktas på att dra till sig arbetare,
            tekniker och administratörer med en skapande inställning och öppenhet
            för demokratiska styrsystem. Med denna sektor som spjutspets bör
            en industriell omdaning av Sverige inledas. Denna omdaning kan
            sägas ha tre huvudmål. Inom de gamla, råvarubaserade basnäringarna
            bör eftersträvas ett dämpat råvaruuttag och minskat energiberoende.
            Ökad färdigvaruproduktion och starkare kvalitativ inriktning i
            de skilda produktionsleden kan rädda dessa industrier från verkningarna
            av svag internationell marknadsutveckling och en kortsiktig rovdriftsekonomis
            följder. Relativt snabbt måste slitna anläggningar ersättas med
            nya och modernare, högautomatiserade processer införas. Den kvalitativa
            inriktningen kräver en höjning och rehabilitering av det yrkeskunnande,
            som finns nedlagt hos de gamla arbetarkadrerna. Inom den klassiska
            maskin- och verkstadssektorn kan en automatisering i förening
            med en stark höjning av yrkeskompetensen ge helt nya utgångspunkter.
            I stället för att inriktas på att slå ut mänskligt arbete, bör
            den nya tekniken tas i anspråk för och anpassas till en förhöjd
            yrkesskicklighet. I stället för att reducera yrkesinnehållet,
            skall den nya tekniken programmeras med ledning av vad en höjd
            yrkeskompetens ger i form av bättre och mer förfinade prototyper.
            Kombinationer av utrustning och produktion av hela system skall
            prioriteras. Den del av industrin, som ägnas framtagandet av den
            nya tekniken, måste uppnå en vida högre grad av nationell självständighet
            än nu. Datateknik anpassad till de nämnda behoven måste utformas
            här och på basis av ett delvis annorlunda tänkande, än det som
            styr utvecklingen i de ledande nationerna på dataområdet. Framför
            allt krävs teknik som är mer specialiserad och mer inriktad på
            att ta till vara en hög yrkeskunskap.
          </p>
          <pb facs="riksdagen-motions-pdf/data/198384/mot_198384__1049/mot_198384__1049-006.pdf"/>
          <fw xml:id="i-7VcJ2x7CgTbieUKuHdqUyy">
            Mot. 1983/84:1049 13
          </fw>
          <p xml:id="i-YVFCDKXUuoJNs6FZg5ATsa">
            Industriell tillväxt i det framtida Sverige är inte längre tänkbar
            i rent kvantitativ form och till priset av en skärpt rovdrift
            på naturresurser och människor. Likaså framstår en produktion
            inriktad på ökad varucirkulation, inbyggda slitage och sänkta
            kvaliteter som primitiv och oansvarig. En ny industrialisering
            måste i stället ha produktens nytta och användbarhet, styrka och
            kvalitet som mål. Till skillnad från den kortsiktiga släng- och
            skrotekonomin är detta den enda typ av industrialisering, som
            kan bereda plats åt ett fördjupat och breddat mänskligt kunnande
            i arbetsprocessen. Därmed skapas förutsättningen för en ny typ
            av industriell utveckling, vars intresse inte längre är att slå
            ut människor från produktionen utan basera sin produktion på en
            ständigt förhöjd nivå av mänsklig skicklighet. Vpk harien partimotion,
            ingiven under 1983 års allmänna motionstid sökt ange, var och
            i vilken omfattning nya arbeten kan skapas inom den svenska industrin.
            Ett allmänt riktmärke bör vara, att under uppbyggnadsperioden
            tillföra industrin 100000 nya arbetsplatser. Samtidigt som vi
            här hänvisar till nämnda motion, vill vi betona, att man givetvis
            inte på ett abstrakt sätt kan ange tal för antalet nya arbeten
            inom olika industrigrenar. Förutsättningarna för att uppnå sådana
            mål ligger inte enbart inom industrin själv utan beror av en rad
            faktorer inom den allmänna samhällsutvecklingen: den offentliga
            sektorn, den nationella efterfrågebasen m. m. Det väsentliga är
            emellertid, att de huvudsakliga riktlinjerna för industrialiseringen
            är föremål för medvetet tänkande och politiska beslut.
          </p>
          <p xml:id="i-KymRmHjasRRdk5pLXAW9Qs">
            Vv
          </p>
          <p xml:id="i-7j7Y4hMgZ54mLvThvy9Upq">
            Den offentliga sektorn spelar en avgörande roll för kampen mot
            arbetslöshet och undersysselsättning. Ett typiskt drag i de västliga
            industriländerna har varit, att nedgången i arbetslöshet från
            1930-talet till 1950-talet motsvarats av en uppgång i antalet
            offentliganställda plus antalet militärpersonal. Om man bortser
            från den destruktiva användning, som rustningarna representerar,
            är det tydligt att den offentliga sektorns ”infrastrukturella”
            roll varit helt nödvändig för industrisamhället. I en period av
            bristande tillväxt har emellertid kapitalintressena vänt sig mot
            detta, då de sett möjligheter till skattereducering och privatisering.
            I den kommande svenska arbetslöshetspolitiken representerar den
            offentliga sektorn både problem och viktiga möjligheter. Utan
            en utbyggnad av en rad offentliga verksamheter kan man över huvud
            knappast föra en meningsfull politik riktad mot arbetslösheten
            och undersysselsättningen. Den offentliga sektorn består emellertid
            av sinsemellan olika verksamhe- ter, inom vilka de tekniska och
            ekonomiska villkoren är starkt varierande. Inom administration
            och försäkring måste man räkna med en långsiktig minskning av
            antalet arbetande, allteftersom den nya tekniken slår igenom.
            Inom andra stora områden är situationen i grund annorlunda. Mekanisering
          </p>
          <p xml:id="i-Uqab9v82fm5WzkiAXfcnYK">
            FR re rr RS
          </p>
          <pb facs="riksdagen-motions-pdf/data/198384/mot_198384__1049/mot_198384__1049-007.pdf"/>
          <fw xml:id="i-MuUbwET1cskQdwVTXPyqhk">
            Mot. 1983/84:1049 14
          </fw>
          <p xml:id="i-3L3rSYbEh53YAgrGpcVTmw">
            är inte endast av begränsad betydelse, den står över huvud inte
            i någon relation till utbytet av arbetsinsatsen. Tvärtom är här
            ökad mänsklig arbetsinsats och höjning av dess kvalitet ett villkor
            för verksamhetens vidare utveckling och effektivitet. Dessa helt
            annorlunda tekniska förutsättningar gäller framför allt inom undervisning
            och forskning, hälsovård, socialtjänst, barntillsyn och kultur.
            Flera av dessa verksamheter tillhör de mest produktivitetsfrämjande
            funktionerna i en modern industriell ekonomi. De offentliga verksamheter,
            för vilka särskilda utvecklingsprogram framstår som nödvändiga,
            har i dubbel måtto betydelse för den industriella produktionen.
            Höjd kvalifikationsgrad för industriellt arbete förutsätter stora
            investeringar i utbildningssystemet. Omvänt utgör den offentliga
            sektorns utbyggnad och kvalitativa höjande ett viktigt område
            för tekniska och industriella arbetsuppgifter. Några områden framträder
            redan i dag som utpräglade kommande utbyggnadsområden, där i regel
            en väsentlig utvidgning av den mänskliga arbetsinsatsen bör ske.
          </p>
          <p xml:id="i-PyByGL9uWQbBBtmZbuFrdZ">
            1. Undervisning och forskning. En bred höjning av såväl yrkeskunnande
            som medborgerlig allmänbildning och kulturnivå är nödvändig. Betydligt
            mer av kritisk och icke-kommersiell forskning behövs, såväl inom
            teknik och naturvetenskap som inom socialvetenskap. 2. Transportväsen
            och trafiksystem. En betydande utbyggnad av lokala kollektivtrafiksystem,
            liksom en allmän höjning av det nationella transportsystemets
            kapacitet — främst via järnvägsväsen och vattenvägar — är nödvändig.
            Denna utbyggnad har stor indirekt betydelse för industriell teknik
            och industriellt arbete. 3. Kultur. Demokrati och andlig utveckling
            står i ett nära samband. Urholkning av demokratin och en antihumanistisk
            kommersialism står också i ett samband. För en höjning av bildningen
            och den sociala medvetenheten är — särskilt i krisdrabbade samhällen
            — en ökad tyngdpunkt på kultursektorn en viktig uppgift. 4. Hälsovård.
            Ehuru den institutionella vården knappast blir en stor utbyggnadssektor
            (bortsett från personalförstärkningar på vissa områ- den), kvarstår
            stora och delvis nya behov inom den öppna och förebyggande hälsovården,
            liksom inom den reformerade psykiska vården. 5. Socialtjänst och
            barntillsyn. Inom dessa områden kvarstår under betydande tid framöver
            expansionsbehov, inte minst i form av personinsatser.
          </p>
          <p xml:id="i-HNrMTsHuKhuFYtnLG5iqMo">
            Den offentliga sektorns utveckling och struktur står i nära samband
            med produktionens och konsumtionens utvecklingsmönster. I den
            avancerade industriella ekonomin skapar man inte längre något
            tillskott av förnuftiga arbetsuppgifter genom den enkelriktade
            typ av ekonomisk tillväxt, som hittills betraktats som ett politiskt
            axiom. Det gäller tvärtom att sänka
          </p>
          <pb facs="riksdagen-motions-pdf/data/198384/mot_198384__1049/mot_198384__1049-008.pdf"/>
          <fw xml:id="i-3oH5aT7vaM2DJLMt3ZczCY">
            Mot. 1983/84:1049 1
          </fw>
          <p xml:id="i-6wJaLzeHWRZaDkxs3SP13P">
            An
          </p>
          <p xml:id="i-5SAv9MR5x9Xk3VaRQLavKf">
            varuvärdena och minska den meningslösa varucirkulationen. Det
            är inte längre de stora materiella volymerna i ekonomin som ger
            arbete — den typen av produktion kommer att kunna vidmakthållas
            med allt mindre mänskligt arbete. Det är i stället det kvalificerade
            mänskliga arbete, som nedläggs i varans användbarhet och sociala
            nytta, som blir det väsentliga. Det avgörande nettotillskottet
            i nya arbeten måste därutöver ske i sådana verksamheter, som är
            ägnade andra behov än de materiella. Dessa behov kan nämligen
            tillgodoses i ökande utsträckning endast med hjälp av allt större
            och allt bättre insatser av mänskligt arbete och tänkande. Ett
            industrisamhälle grundat på kommersialism och vinststrävan skapar
            oundgängligen massarbetslöshet och utslagning. Endast genom att
            utveckla ekonomin vidare i en icke-kommersiell riktning, kan arbetslöshetsproblemet
            lösas.
          </p>
          <p xml:id="i-681wxNH7WwBjv8KMzDKLE3">
            VI
          </p>
          <p xml:id="i-PXAAfkmbfzto1JPpYwSCqo">
            Redan i dag är inom varu- och tjänsteproduktionen den totala
            arbetstiden för liten för att medge ekonomisk försörjning för
            alla som behöver och vill ha arbete. En förkortning av den allmänna
            arbetsdagen är därför ett oundgängligt komplement i en politik,
            som siktar till att långsiktigt avskaffa arbetslöshet och undersysselsättning.
            Det är sålunda angeläget att en nyorientering av industrin och
            en utbyggnad av viktiga delar av den offentliga sektorn sker i
            kombination med en övergång till sex timmars arbetsdag. Arbetstidsförkortningen
            bör ske före 1980-talets utgång, bl.a. för att nya verksamheter
            och nya arbeten skall kunna organiseras på basis av den kortare
            arbetsdagen. Skälen för övergång till sex timmars arbetsdag är
            många och berör vitt skilda sidor av det samhälleliga och personliga
            livet. I en särskild motion i frågan till årets riksdag har vårt
            parti utvecklat dessa skäl. Såsom en åtgärd för att bekämpa arbetslösheten,
            får sextimmarsdagen inte ses som enbart en delning av en viss
            mängd i nuläget befintlig mängd arbetstid. Vore sambandet så enkelt,
            skulle sextimmarsreformen snabbt neutraliseras av den ständigt
            fortskridande utslagningen av mänskligt arbete i den kapitalistiska
            produktionsprocessen. Sextimmarsdagen står i samband med den nya
            roll, som den av oss här förordade utvecklingen av ekonomin ger
            åt det mänskliga arbetet. En starkt höjd kvalitet på de mänskliga
            arbetsinsatserna förutsätter en kortare arbetsdag. En förskjutning
            av ekonomins mål och produktionsresultatets användning i riktning
            mot icke-kommersiella värden gör det också naturligt, att livsvillkorens
            förbättring tar formen av minskad arbetstid, ökad personlig frihet
            och möjligheter till en allmänt höjd kultur- och civilisationsnivå.
          </p>
          <pb facs="riksdagen-motions-pdf/data/198384/mot_198384__1049/mot_198384__1049-009.pdf"/>
          <fw xml:id="i-UgxAPs9qGqk7PSauKkCK4A">
            Mot. 1983/84:1049 16
          </fw>
          <p xml:id="i-3UX8vkoABv3HxBAPAi9QMa">
            VII
          </p>
          <p xml:id="i-JCMG3Gtj1vWYFmBMy7veaQ">
            Dagens svenska arbetsmarknadspolitik är organiserad för att möta
            tillfälliga vågor av begränsad arbetslöshet. Den är inte relevant
            i massarbetslöshetens epok. Långsiktiga, kroniska problem i ett
            samhälle kan inte lösas med improvisatoriska och — sett i förhållande
            till problemens svårighetsgrad — primitiva medel. En rad förändringar
            i arbetsmarknadspolitiken måste därför genomföras. Den måste knytas
            till den nya industripolitiken och till utbyggnaden inom den offentliga
            sektorn. Den måste aktivt utveckla människors kompetens inför
            det nya industrisamhället, i stället för att som nu alltför mycket
            tjänstgöra som förvaringsplats för växande kategorier människor,
            vilka den kommersiella ekonomin utdömt som överflödiga. Nya riktlinjer
            för arbetsmarknadspolitiken måste därför formuleras i enlighet
            med följande: En särskild ”sysselsättningsbudget” bör upprättas
            vid sidan av det traditionella budgetarbetet. Den bör innefatta
            såväl den statliga som den kommunala sidan. Arbetsmarknadspolitiska
            åtgärder bör organiseras och budgeteras på flerårsbasis för att
            möjliggöra bättre framförhållning och säkrare anställningsformer.
            Kommunerna bör erhålla ramanslag, som de friare kan disponera.
            Detta underlättar för dem att kombinera olika åtgärder efter de
            behov som regionalt föreligger. Arbetsmarknadsåtgärdernas innehåll
            och syfte bör förändras i betydelse- fulla delar. De bör bättre
            utveckla människors kunnande och ansluta till deras yrkesskolning,
            överallt där så är möjligt. De arbetandes rättsliga ställning
            bör stärkas och tvångsmomenten avvecklas. Rätten till understöd
            vid arbetslöshet skall inte villkoras med ett tvång att ta vilket
            arbete som helst. Rättssituationen för arbetande inom arbetsmarknadspolitikens
            ram skall inte generellt vara sämre än i övriga arbetslivet. Arbetsmarknadsåtgärder
            skall kopplas till bl. a. utbyggnaden inom den offentliga sektorn.
            Inriktningen bör vara, att ett första steg av arbete och/eller
            studier skall på ett organiserat sätt leda över i fastare anställningsformer.
            Bristerna beträffande ungdomslagen skall rättas till. Full tid
            i form av arbete och utbildning skall erbjudas alla — detta i
            enlighet med den s.k. Örebromodellen. Merkostnaden härför ligger
            kring 300 milj. kr. — det är något mindre än vad regeringen erbjuder
            frizonsföretag i form av borttagna socialavgifter, en gåvopolitik,
            som vpk motsatt sig. Subventioneringen till s. k. rekryteringsplatser
            bör upphöra. I stället bör man ställa krav på särskilt de större
            företag, som gör vinster på omfördelningen i ekonomin, att de
            garanterar anställning för ett antal arbetslösa ungdomar, i proportion
            till den egna arbetsstyrkan — s.k. ungdomsgaranti. Med en ny inriktning
            blir arbetsmarknadspolitiken inte en förvaringsram
          </p>
          <pb facs="riksdagen-motions-pdf/data/198384/mot_198384__1049/mot_198384__1049-010.pdf"/>
          <fw xml:id="i-6bpob77LvM5AiCAy5PiNuA">
            Mot. 1983/84:1049 7
          </fw>
          <p xml:id="i-4dD1HgPsfhvNNHTJzAPmBQ">
            för arbetslösa, där samhället tar över kostnaden för privatkapitalets
            utslagning och ansvarar för kontrollen av de arbetslösa. Den blir
            i stället ett led i kampen för att avskaffa arbetslöshet och undersysselsättning
            som samhälleligt fenomen.
          </p>
          <p xml:id="i-DoAL6PP7YYUPmgmY5aeq8Q">
            VIII
          </p>
          <p xml:id="i-2jcLCz2i2Bjk82QcawDocS">
            Mot bakgrund av det ovan anförda föreslås 1. att riksdagen beslutar
            att hos regeringen begära förslag till en långsiktig förnyelse
            av industrin och industriarbetet enligt de riktlinjer som anförs
            i motionen, 2.att riksdagen beslutar att hos regeringen begära
            förslag till ett program för utbyggnad av den offentliga sektorn
            enligt de riktlinjer som anförs i motionen, 3. att riksdagen beslutar
            att uttala att en förkortning av arbetsdagen till sex timmar bör
            genomföras före utgången av 1980-talet, 4. att riksdagen beslutar
            att som sin mening ge regeringen till känna vad som i motionen
            anförs i fråga om arbetsmarknadspolitikens innehåll och inriktning,
            5. att riksdagen beslutar att hos regeringen begära förslag om
            arbete och utbildning för ungdom enligt vad i motionen anförs,
            6. att riksdagen beslutar att som sin mening ge regeringen till
            känna vad som i motionen anförs om att rekryteringsplatser bör
            upphöra och att hos regeringen begära förslag om s.k. ungdomsgaranti
            enligt vad i motionen anförs.
          </p>
          <p xml:id="i-My7os5eByosvCHzuXyq8Lr" type="date">
            Stockholm den 23 januari 1984
          </p>
          <div xml:id="i-X5BuduhMD2GsoiGQXQCcKA" type="signatureBlock">
            <list xml:id="i-SFRu5MuiqUGy4xBGPHrBH7">
              <item xml:id="i-WswdWKbAwtwxWUGM7cdq71" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
            </list>
          </div>
          <p xml:id="i-65jp6AARwxa9iwe5FqszcU">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) LARS-OVE HAGBERG (vpk)
          </p>
          <p xml:id="i-H8f7vaeqEwCbGB3XVyjcrC">
            ALEXANDER CHRISOPOULOS (vpk)
          </p>
          <pb facs="riksdagen-motions-pdf/data/198384/mot_198384__1049/mot_198384__1049-011-001.pdf"/>
          <pb facs="riksdagen-motions-pdf/data/198384/mot_198384__1049/mot_198384__1049-011.pdf"/>
          <pb facs="riksdagen-motions-pdf/data/198384/mot_198384__1049/mot_198384__1049-012.pdf"/>
          <pb facs="riksdagen-motions-pdf/data/198384/mot_198384__1049/mot_198384__1049-013.pdf"/>
          <p xml:id="i-XcRMa4inVWrpnpDS3MDrec">
            minab/gotab Stockholm 1984 77636
          </p>
        </div>
      </div>
    </body>
  </text>
</TEI>
