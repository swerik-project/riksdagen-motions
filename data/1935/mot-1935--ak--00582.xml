<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00582">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__582/mot_1935__ak__582-001.pdf"/>
      <fw xml:id="i-JEXFHxLAtCTkLJauH3G6rM">
        8 Motioner i Andra kammaren, Nr 582.
      </fw>
      <div xml:id="i-CQnzMusDoEgVVMRBnVjoYc" type="motHeader">
        <div xml:id="i-WVUJXxE8Z2SVJTD1QbomYf" type="motTitle"/>
        <div xml:id="i-KNNX6hXUrrssDzmb7ozQTR" type="motSubmissionInfo"/>
      </div>
      <div xml:id="i-9QMUDcj7Z9dp8bWy6ssZ7o" type="motBody">
        <div xml:id="i-HYqhxX9AFJU9YZPTsWJPX4">
          <p xml:id="i-MfVit6diejYjmcaQmk3VBz">
            Molioner 1 Andra kammaren, Nr 582. T
          </p>
          <p xml:id="i-PDARVJxELqUxWs4KRiusBE">
            Nr 582.
          </p>
          <p xml:id="i-KzAULKmeYzdUEp2FGcjPvg">
            Av herr Danielsson m. fl., i anledning av Kungl. Maj:ts proposi-
            tion, nr 217, med förslag till lag om folkpensionering m. m.
          </p>
          <p xml:id="i-CUuynn6MZPmBQW2HgHw3gp">
            I Kungl. Maj:ts proposition n:r 217 med förslag till lag om folkpensione-
            ring m. m. föreslås bl. a., att den, som fått för sig fastställd
            pension enligt 2 8 i den hittills gällande lagen om allmän pensionsförsäkring,
            skall efter ut- gången av år 1936 anses därigenom hava fått folkpension
            sig tillerkänd, där- vid i stället för rätt till pensionstillägg
            enligt 6 $ andra stycket i nämnda lag träder rätt till tilläggspension
            enligt den nya lagen om folkpensionering. Detta innebär en icke
            oväsentlig ökning av pensionsbeloppet i jämförelse med det nuvarande
            pensionstillägget. I fråga om sättet att täcka dessa ökade utgifter
            för pension åt dem, som erhållit pensionstillägg enligt nu gällande
            lag, har pensionsförsäkringskom- mittén hemställt, att primärkommunerna
            skola som hittills betala en åttondel av tilläggspensionen och
            att staten skall betala resten och således överta den åttondel,
            som hittills — bortsett från de största städerna — burits av lands-
            tingen. I regeringspropositionen föreslås en annan fördelning
            av bördan till nackdel för primärkommunerna, i det att dessa enligt
            Kungl. Maj:ts förslag skola betala en femtedel av de nuvarande
            pensionärernas tilläggspensioner. So- cialministern motiverar
            denna starkare belastning på primärkommunerna med att den föreslagna
            folkpensioneringsreformen torde komma att medföra lätt- nad i
            kommunernas fattigvårdsbördor. Och han gör gällande, att kommuner-
            nas sammanlagda kostnader för fattigvård och pensionstillägg säkerligen
            icke komma att stiga, under det att statens utgifter för pensionsförsäkringen
            komma att växa synnerligen avsevärt. VWVi anse, att detta regeringens
            förslag icke bör godkännas, av skäl som nedan anges. Vad beträffar
            fördelningen av kostnaderna för tilläggspensionerna åt dem, som
            först efter den föreslagna nya lagens ikraftträdande erhålla sådana,
            inne- bär regeringsförslaget, att primärkommunerna skola överta
            den andel (en åt- tondel), som enligt nu gällande lag bäres av
            landstingen, och således samman- lagt bestrida en fjärdedel av
            dessa utgifter. Härvidlag kan regeringsförslaget stödja sig på
            pensionsförsäkringskommittén, men ett mycket stort antal kom-
            muner, isynnerhet landskommuner, har bestämt avstyrkt detta förslag
            till kost- nadsfördelning. Det förtjänar också framhävas, att
            Svenska landstingsför- bundets styrelse förordar, att landstingsandelen
            överföres på staten. Men skulle det likväl anses lämpligt, fortsätter
            landstingsförbundets styrelse, att kommunerna övertoge landstingsandelen,
            borde detta under inga omständig- heter få ske utan att skatteutjämningsproblemet
            bringades till en lösning, som medförde motsvarande lättnader
            för kommunerna. Och flertalet inom styrel- sen för Svenska landskommunernas
            förbund uttalar sig mot en överflyttning
          </p>
          <pb facs="riksdagen-motions-pdf/data/1935/mot_1935__ak__582/mot_1935__ak__582-002.pdf"/>
          <p xml:id="i-ADQzorwEGZHv1L5Ap1UsFq">
            av landstingsandelen på primärkommunerna i stället för på staten
            och belyser verkan av en sådan åtgärd med en del statistiska siffror,
            som ge till resultat, att kommuner med låg utdebitering skulle
            slippa lindrigast undan, att för kom- muner med medelhög utdebitering
            överflyttningen skulle vara mera kännbar och i kommuner med hög
            utdebitering skulle den verka mest ogynnsamt. Vi hänvisa till
            sid. 173—179 i kungl. propositionen. För vår del finna vi synnerligen
            starka skäl tala mot en överflyttning, helt eller delvis, på primärkommunerna
            av landstingens andel av kostnaderna för folkpensioneringen. Först
            må erinras om att under senare år kraftiga yrkan- den gjorts att
            lätta och utjämna primärkommunernas skattebörda, och dessa yr-
            kanden ha vunnit livlig och allmän anklang. På vissa områden ha
            statsmak- terna också vidtagit åtgärder i denna riktning. Att
            då på ett annat område — folkpensioneringen — handla stick i stäv
            mot denna tendens ter sig in- konsekvent och principiellt oriktigt.
            Och detta så mycket mera som kost- naderna för en stor social
            uppgift sådan som folkpensioneringen i största möj- liga utsträckning
            bör fördelas efter de principer, på vilka statsbeskattningen är
            byggd, och icke efter grunderna för kommunalbeskattningen. Denna
            sena- re utgår som bekant endast i ofullständig mån efter skatteförmågan.
            Den progressiva skatteprincipen intar där en mera undanskjuten
            plats, och i stället medför den godtagna principen om garantiskatt,
            när det är fråga om fastig- het, att kommunalskatt måste erläggas,
            även om ägaren icke alls haft någon inkomst av sin fastighet,
            och att skuldbelastad fastighet kan drabbas lika tungt som skuldfri
            sådan. Det bör ligga i öppen dag, att man på en sådan grund icke
            får lägga andra bördor än som äro alldeles ofrånkomliga. Och den
            allra största återhållsamhet och försiktighet härvidlag påkallas
            också av det kända förhållandet, att skatteunderlaget gestaltar
            sig så oerhört olika i olika kommuner. För den ena kommunen kan
            därför ett ganska ringa utgifts- belopp, som överflyttas från
            landstinget på kommunen, medföra en betydande stegring av utdebiteringen
            per skattekrona, medan i en annan kommun över- flyttningen har
            en mycket mindre verkan, såsom framgår av den utredning Svenska
            landskommunernas förbund förebragt (se sid. 175—177 i den kungliga
            propositionen). När — såsom i vissa fall skett — en betydelsefull
            uppgift överflyttats från primärkommunerna till landstingen, har
            detta inneburit ett steg i skatteutjäm- nande riktning landstingsområdets
            kommuner emellan. Att gå 1 motsatt rikt- ning och fördela på primärkommunerna
            en börda, som hittills burits av lands- tinget, innebär en skärpning
            av ojämnheten i skattetrycket mellan kommuner- na. Det förefaller
            orimligt, särskilt under nuvarande tidsomständigheter, att handla
            så. Och en sådan åtgärd kan inte försvaras med att samtidigt genom
            förbättrade pensioner fattigvårdsbördan i viss mån lättas. Ty
            dels gestaltar sig denna lättnad, såsom undersökningar givit vid
            handen, mycket olika och ytterst ojämnt i olika kommuner, dels
            möta, såsom bl. a. Svenska stadsför- bundets styrelse betonat,
            stora svårigheter att med någon grad av tillförlitlig- het beräkna,
            i vad mån förbättringen av pensionerna kan vara ägnad att lätta
            fattigvårdsbördan. |
          </p>
          <pb facs="riksdagen-motions-pdf/data/1935/mot_1935__ak__582/mot_1935__ak__582-003.pdf"/>
          <fw xml:id="i-5sqQfR54sfYbw92EESAYju">
            Motioner i Andra kammaren, Nr 582. 9
          </fw>
          <p xml:id="i-YJu2mw6GVcPbiChrzTCfbS">
            Men även om en reform av folkpensioneringen medför en lättnad
            i kommu- nernas fattigvårdsbörda, så är inte detta förhållande
            ett tillräckligt bärande skäl för att överflytta landstingens
            pensionsandel på primärkommunerna. Det har sedan länge ansetts
            i och för sig önskvärt, i den mån det praktiskt låter sig göra,
            att fattigvårdsbördan lättas för kommunerna genom att i ökad omfattning
            överföras på staten. Kan så ske genom en förbättrad folkpensio-
            nering, bör detta alltså icke motvägas genom att pålägga kommunerna
            ökade och i hög grad ojämnt verkande bördor för denna pensionering.
            Därmed mot- verkar man ju ett syfte, vilket så gott som alla anse
            böra eftersträvas. Vill man emellertid icke — av ena eller andra
            skälet — lägga landstingens hittillsvarande åttondel på staten,
            så är det långt bättre att fortfarande låta landstingen bära denna
            andel av kostnaderna för pensionsförsäkringen än att flytta den
            över på primärkommunerna, vilket, såsom ovan framhållits, medför
            bestämda och uppenbara olägenheter. Såsom skäl för att öka primärkommunernas
            bidrag till pensionsförsäkringen har anförts, att detta vore av
            nöden för att utöva vederbörligt tryck på pen- sionsnämnderna
            1 syfte att förmå dem att noggrant pröva pensionsansökarnas ekonomiska
            ställning och deras behov av tilläggspensioner. Utan ett sådant
            tryck, menar man, bli pensionsnämnderna mera rundhänta och inte
            tillräckligt sparsamma. I stort sett torde man kunna påstå, att
            den misstro till pensions- nämndernas bristande vilja att så samvetsgrant
            som möjligt fullgöra sin upp- gift, vilken ligger bakom ett dylikt
            resonemang, icke har särdeles stark grund för sig. I själva verket
            torde de fall inte vara så överflödande många, då en pensionsnämnd
            vid avgörandet av pensionsspörsmål i stället för att objektivt
            bedöma förekommande ärende suttit och sökt räkna ut på vad sätt
            kommunens finansiella intressen skulle beröras av det blivande
            avgörandet. Naturligtvis kan det förekomma och har utan tvivel
            förekommit, att dylika synpunkter spe- la in, men förvisso är
            sådant alls icke så vanligt, som man på vissa håll synes göra
            gällande. Och man får inte förgäta, att det finns vissa garantier
            mot missbruk härvidlag. Nämndernas ordförande äro tillsatta av
            länsstyrelserna och känna sig säkerligen 1 de flesta fall representera
            statens och det allmän- nas intressen. De lära därför inte låna
            sig åt manipulationer, som strida mot dessa intressen och mot
            lagstiftarnas mening. De ombud, som pensionsstyrel- sen utser
            och som äro närvarande vid nämndsammanträdena, verka givetvis
            i samma riktning och förhindra att eventuellt uppdykande osunda
            tendenser kunna göra sig gällande i avsevärd utsträckning. Pensionsstyrelsen
            själv är Ju också 1 tillfälle att utöva en verksam kontroll härutinnan.
            Om det sålunda finns faktorer, som äro ägnade att verksamt förekomma
            missbruk från pensionsnämndernas sida av de befogenheter de äga
            vid pröv- ning av pensionsansökningarna, vadan en höjning av kommunernas
            pensione- ringsbörda ur den synpunkten icke är av verkligt behov
            påkallad, så måste å andra sidan sägas, att den höjning som av
            Kungl. Maj:t föreslagits, är allt för liten för att i nämnda hänseende
            ha någon betydande effekt. Härom yttrar Svenska fattigvårds- och
            barnavårdsförbundet med allt fog: »Kommunens in- tresse av att
            pension beviljas i ett fattigvårdsfall minskas visserligen något,
          </p>
          <pb facs="riksdagen-motions-pdf/data/1935/mot_1935__ak__582/mot_1935__ak__582-004.pdf"/>
          <fw xml:id="i-Vd9PKSi3X9yWvHBnGemDq">
            10 Motioner i Andra kammaren, Nr 582.
          </fw>
          <p xml:id="i-LrRdQm3Tm8zi3BHuyb6CZy">
            om dess andel i pensionstilläggen höjes från en åttondel till
            en fjärdedel, men ändringen innebär dock endast, att kommunen
            i bidrag till understödsta- garens försörjning i stället för sju
            åttondelar av pensionstillägget får nöja sig med sex åttondelar,
            en skillnad, som icke rimligen kan tänkas utöva någon större inverkan
            på pensionsnämndernas ifrågavarande benägenhet.» Enligt vår mening
            tala alltså starka skäl för en sådan ändring i Kungl. Maj:ts förslag
            i här berörda avseende att den andel i pensionstilläggen, som
            nu bäres av landstingen, i sin helhet överflyttas på staten, varför
            vi hem- ställa, att riksdagen vid behandling av Kungl. Maj:ts
            proposition nr 217 måtte besluta sådan ändring i grunderna för
            fördelnin- gen av kostnaderna, att primärkommuns bidrag till tilläggs-
            pension i varje fall skall utgöra allenast en åttondel av till-
            läggspensionen, och anhålles att vederbörande utskott måtte vidtaga
            erforderliga ändringar i lagtexten.
          </p>
          <p xml:id="i-JyG9hY9zTbJpzeFgQZpMh6" type="date">
            Stockholm den 10 april 1935.
          </p>
          <div xml:id="i-9TxF1huo1W7oti8fKUG9YW" type="signatureBlock">
            <list xml:id="i-3K1mDaQwgQSLnaADnb6hbm">
              <item xml:id="i-BJHjxSLNmsEAQFBEKZWVey" who="unknown" type="signature">
                ÅA. Danielsson
              </item>
              <item xml:id="i-LSNP4NVxUuX4t41wFAaDcL" who="unknown" type="signature">
                Gustaf Olsson Å Olsson i Ramsta
              </item>
              <item xml:id="i-DSxMv1npqKxpaboXszK5RS">
                i Mora
              </item>
              <item xml:id="i-ChphXa4HxGxZGDYCGLn3fU" who="unknown" type="signature">
                Nils Brännström G Malmqvist
              </item>
              <item xml:id="i-VGZR8S1CAnyJSBL6tn1tL2" who="i-FMmERwnYXRjNZmhsggDb2Y" type="signature">
                Johan Olofsson
              </item>
              <item xml:id="i-E1mnQGZgai2mRT84LweCcg">
                i Burträsk
              </item>
              <item xml:id="i-9gGehuYighFNrRfUEb8z1C" who="i-2DwRqPaUX1EqrTDhVYFKdv" type="signature">
                Ernst Åqvist
              </item>
              <item xml:id="i-AWhwSi5FooinxYRtYXog1p" who="i-UkPu6xRQoyHrcwsU2NXATa" type="signature">
                O. E. Sandberg
              </item>
              <item xml:id="i-2hwXRXLZeSStJ5dWv7pN79" who="i-2FNaYK7iohKDXNcVkZh5pS" type="signature">
                Alfr Nilsson
              </item>
            </list>
          </div>
          <p xml:id="i-G429Z2CGw3J1m2oFyGuCmk">
            i Steneberg.
          </p>
          <p xml:id="i-9zQWcB4n4JCc8KNvMRp9T4">
            A. W. Lundén. Carl Björling. P. J. Näslund.
          </p>
          <p xml:id="i-P2oT1tuFMz8rbqqCUwQ7Gj">
            Ola Jeppsson. Elof Ljunggren.
          </p>
        </div>
      </div>
    </body>
  </text>
</TEI>
