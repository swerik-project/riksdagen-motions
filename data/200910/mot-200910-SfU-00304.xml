<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00304">
  <teiHeader>
    <fileDesc>
      <titleStmt>
        <title>Rättvist i familjepolitiken</title>
        <author corresp="i-W4ZdT3cRpUqSBcZCGKXaji i-BaBRFz7sgjhbuqYiz8u7vt">av Eva Johnsson och Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvist i familjepolitiken</title>
          <idno type="rdwebb">GX02Sf304</idno>
          <rs type="number">Sf304</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf304/text</ref>
          <ref type="dokument_url_html">http://data.riksdagen.se/dokument/GX02Sf304</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf304</ref>
          <ref type="doc">http://data.riksdagen.se/fil/9AAD82E4-7D05-4CDA-8CAC-BBD94DC70771</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KKKjhBD1GswKcMP16U21y" type="signed"/>
        <correspContext corresp="i-KKKjhBD1GswKcMP16U21y">
          <note type="signatory" corresp="i-W4ZdT3cRpUqSBcZCGKXaji"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="numbering" xml:id="i-JpzdQH8Vk2TuV2azEnUnzx">
          <date when="2009-10-06"/>
        </correspAction>
        <correspAction type="submission" xml:id="i-67RFmTrQyeobJZJmtrDh8B">
          <date when="2009-10-02"/>
        </correspAction>
        <correspAction type="transfer" xml:id="i-UCJGCE3wLqoSxefNDuhrus">
          <date when="2009-10-02"/>
        </correspAction>
        <correspAction type="assigned" xml:id="i-WqANA43zynCEP1WRTdUSKg"/>
        <correspContext corresp="i-WqANA43zynCEP1WRTdUSKg">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5qUqE2aHUtEL3Bi1x1XT6m">
            Förslag till riksdagsbeslut
          </head>
          <list style="ol">
            <item xml:id="i-W5HBSq8W1SL7wxXdkMJdL">
              Riksdagen tillkännager för regeringen som sin mening vad som
              anförs i motionen om att utreda utformningen av reglerna för delad
              premiepension, i enlighet med vad som anförs i motionen.
            </item>
            <item xml:id="i-SQGojD6aPSFFNdb4ArexDp">
              Riksdagen tillkännager för regeringen som sin mening vad som
              anförs i motionen om att införa ett generellt och förenklat förfarande
              för faderskapsbekräftelse. 1
            </item>
            <item xml:id="i-GG3bj2KhChfHKp9DSRxzDE">
              Riksdagen tillkännager för regeringen som sin mening vad som
              anförs i motionen om att Försäkringskassan ska behandla mammor
              och pappor lika.
            </item>
          </list>
          <p xml:id="i-DpdgLJ79ijxin6UUnZjQtm">
            1 Yrkande 2 hänvisat till CU.
          </p>
        </div>
        <div type="motContent">
          <head type="h1" xml:id="i-X6cT1JBEfMGjQCmAJCqWLe">
            Inledning
          </head>
          <p xml:id="i-9kwaVo9PZEzwrcbwfZ1jzB">
            Kristdemokratin lägger betoningen i fråga om rättvisa på att
            alla ska tillförsäkras likvärdiga förutsättningar, inte att alla
            ska ha det lika. Alla människor har rätt till grundläggande rättigheter
            såsom ett drägligt liv, att kunna försörja sig själv och sina
            närmaste. Samtidigt måste alla människor ges likvärdiga förutsättningar
            att förändra sitt liv till det bättre. Ur ett rättviseperspektiv
            innebär det t.ex. att bekämpa diskriminering, att arbeta för en
            ökad jämställdhet och att man ska kunna förvänta sig en likabehandlingsprincip
            gentemot myndigheter.
          </p>
          <head type="h1" xml:id="i-E7grQzoBfM5JbdhrBCQa8b">
            Delad premiepension
          </head>
          <p xml:id="i-8Fhez82tfeyQqg63ZWea4S">
            Dagens kvinnliga ålderspensionärer har i genomsnitt lägre pension
            än män med ålderspension. Det beror framförallt på att kvinnor
            i högre utsträckning arbetat deltid och tagit ett större ansvar
            för omsorgen om barnen. I det nya pensionssystemet finns, efter
            ett kristdemokratiskt initiativ, rätten att tillgodoräkna sig
            pensionsgrundande belopp för s.k. barnår. Det innebär att upp
            till fyra år per barn kan räknas som pensionsgrundande.
          </p>
          <p xml:id="i-8m8iCoYw9sAu3YVDwS2LTX">
            I det nya pensionssystemet finns också möjlighet att årligen
            överföra den s.k. premiepensionen mellan makar, efter en aktiv
            begäran. Syftet är att de på detta sätt ska kunna utjämna pensionerna
            mellan sig, genom att den med högre intjänad pension kan överföra
            intjänad premiepension till den med lägre intjänad pension. Allt
            för få känner emellertid till eller utnyttjar denna möjlighet.
            Vi anser att jämställdhetsskäl talar för att grundregeln för makar
            med gemensamma barn bör vara den omvända, d.v.s. att den totala
            årligen intjänade premiepension automatiskt delas lika mellan
            dem så länge de har barn som inte fyllt tolv år. De som önskar
            frångå denna regel bör istället aktivt begära detta. Det kan även
            finnas anledning att utreda möjligheten att överlåta premiepensionen
            mellan sammanboende par med gemensamma barn. Den särskilda arbetsgrupp
            som har till uppgift att vårda pensionsöverenskommelsen bör utreda
            exakt utformning av förslaget.
          </p>
          <head type="h1" xml:id="i-PnCTGSVeoyUB5cuKbyGe5u">
            Generell och lika faderskapsbekräftelse
          </head>
          <p xml:id="i-CkxDX8bENb6di46qhN65Dj">
            Vid ett barns födelse anger den så kallade faderskapspresumptionen
            att maken i ett gift par anses vara fader till barnet. Någon sådan
            faderskapspresumption saknas för sammanboende par, oavsett hur
            länge paret bott tillsammans. Faderskapet måste istället fastställas
            genom att socialtjänsten utreder vem som är fadern. Då fadern
            är känd för modern sker detta genom att mannen skriftligen bekräftar
            faderskapet bevittnat av två personer samt att detta skriftligen
            bekräftas av såväl modern som socialtjänsten.
          </p>
          <p xml:id="i-3WWvRujePQZ98HKYFex3e7">
            Proceduren kring erkännandet av faderskapet kan i vissa fall
            upplevas som stötande av dem som lever i ett långvarigt fast förhållande.
            Trots att lagstiftningen gäller lika i hela landet råder stora
            skillnader i hur kommunerna hanterar processen. I vissa kommuner
            är det möjligt att göra faderskapserkännandet innan barnet är
            fött, i andra inte. I de fall där faderskapserkännandet görs efter
            barnets födelse kan det uppstå allvarliga problem om t.ex. fadern
            skulle gå bort. Barnet saknar då bland annat arvsrätt.
          </p>
          <p xml:id="i-7Jn34gLC1kWw5Vr9Bap4Zd">
            Vi anser att det bör införas ett förenklat förfarande vid inskrivningen
            på barnmorskemottagningen, i de fall där mannen som erkänner faderskapet
            lever tillsammans med modern i samboförhållande. Då skulle faderskapet
            erkännas med hjälp av en blankett i god tid före barnets födelse.
            Detta ska ske som ett generellt förfarande. Liksom tidigare ska
            det dock gå att fastställa faderskapet genom gentest om osäkerhet
            föreligger.
          </p>
          <head type="h1" xml:id="i-GEyJvYFzwkeoReTDDumnTZ">
            Likabehandling av pappor
          </head>
          <p xml:id="i-Pj8ptaMhvdFMfYHTpBU8Vt">
            När ett par väntar barn ska kvinnan anmäla detta genom att skicka
            in ett moderskapsintyg till Försäkringskassan. Försäkringskassan
            begär sedan in uppgifter såsom inkomst m.m. Den gravida kvinnan
            blir i detta fall något som kallas för ett försäkringsärende.
            Den blivande pappan däremot behandlas på ett helt annat sätt.
            Om även han försöker skicka in sina uppgifter så får han ett svar
            som innebär att han inte har ett aktuellt försäkringsärende, detta
            trots att båda är blivande föräldrar och båda troligen kommer
            att vara föräldralediga samtidigt. I de flesta fall tar kvinnan
            ut sin föräldraledighet vid födseln och mannen tar samtidigt ut
            sina så kallade pappadagar. Men pappan ska inte skicka in sina
            inkomstuppgifter förrän barnet är fött, till skillnad från mamman.
            Detta är inte bara onödigt krångligt utan också märkligt eftersom
            båda är blivande föräldrar och ska behandlas därefter. Det får
            inte finnas onödiga regler eller bemötanden som kan uppfattas
            som att pappor inte skulle vara fullvärdiga föräldrar. Försäkringskassan
            måste därför se över sina rutiner så att pappor och mammor behandlas
            lika.
          </p>
        </div>
        <div type="motSignatures">
          <list>
            <item xml:id="i-NY7RGGTWAmvs1q8PcmYtRe" who="i-W4ZdT3cRpUqSBcZCGKXaji">
              Eva Johnsson (kd)
            </item>
            <item xml:id="i-B4RmbYGj8JGz1eKiPKdT31" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
