<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-03691">
  <teiHeader>
    <fileDesc>
      <titleStmt>
        <title>En konkurrenskraftig gruvnäring för framtiden</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3691 av Lars Hjälmered m.fl. (M)</title>
          <idno type="rdwebb">H9023691</idno>
          <rs type="number">3691</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9023691/text</ref>
          <ref type="dokument_url_html">http://data.riksdagen.se/dokument/H9023691</ref>
          <ref type="dokumentstatus_url_xml">http://data.riksdagen.se/dokumentstatus/H9023691</ref>
          <ref type="docx">http://data.riksdagen.se/fil/BEB98A09-B397-4353-AEFF-9A36230BA81E</ref>
          <ref type="pdf">http://data.riksdagen.se/fil/8DF8F40C-D779-4B69-B28B-4B05E192A4B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DVwmybZkfR6kKKCzwYUckh" type="signed"/>
        <correspContext corresp="i-DVwmybZkfR6kKKCzwYUckh">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-53KY3J6rUMztHFT2HWMr3x"/>
        </correspContext>
        <correspAction xml:id="i-3iAx3c1p4a2GJ5WszCeJkE" type="submitted">
          <date when="2021-10-05"/>
          <time when="12:04:58"/>
        </correspAction>
        <correspAction xml:id="i-KKcV9QfW7vT5WJBKLUj17w" type="reviewed">
          <date when="2021-10-05"/>
          <time when="14:40:20"/>
        </correspAction>
        <correspAction xml:id="i-XcsfoXGAHdBuNFEUJubhY2" type="referred">
          <date when="2021-10-14"/>
        </correspAction>
        <correspAction xml:id="i-22CYGuc9N3DEMeKCaLmzjy" type="assigned">
          <date when="2022-11-04"/>
          <time when="09:03:02"/>
        </correspAction>
        <correspContext corresp="i-22CYGuc9N3DEMeKCaLmzjy">
          <ref type="assignedTo">Näringsutskottet</ref>
        </correspContext>
        <correspAction xml:id="i-6dqWtGoiXBvSaHuJQF3p6o" type="behandlas_i"/>
        <correspContext corresp="i-6dqWtGoiXBvSaHuJQF3p6o">
          <ref type="uppgift">2021/22:SkU15</ref>
          <ref type="ref_dok_id">H901SkU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU15</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SgjbBo19aZAYcQKg8x7ta2" type="behandlas_i"/>
        <correspContext corresp="i-SgjbBo19aZAYcQKg8x7ta2">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ANe511ZpiZCXjHkoPAXdYV" type="behandlas_i"/>
        <correspContext corresp="i-ANe511ZpiZCXjHkoPAXdYV">
          <ref type="uppgift">2021/22:NU20</ref>
          <ref type="ref_dok_id">H901NU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU20</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4sw4RfxLWJknXS8mjbe5WF" type="behandlas_i"/>
        <correspContext corresp="i-4sw4RfxLWJknXS8mjbe5WF">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3691 av Lars Hjälmered m.fl. (M)
          En konkurrenskraftig gruvnäring för framtiden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-xVXFA6rXcbXJjggHoEkd5">
            Förslag till riksdagsbeslut
          </head>
          <list style="ol">
            <item xml:id="i-7wGtsCumM4d2UCQ4iiobva">
              Riksdagen ställer sig bakom det som anförs i motionen om att
              utarbeta en ny gruv- och mineralstrategi och tillkännager detta
              för regeringen.
            </item>
            <item xml:id="i-23tzY7mfPvdTJ9eQDSC5pA">
              Riksdagen ställer sig bakom det som anförs i motionen om att
              utse en särskild samordnare för större gruvärenden och tillkännager
              detta för regeringen.
            </item>
            <item xml:id="i-CJ5GGmAVxXkkGuTQmovuou">
              Riksdagen ställer sig bakom det som anförs i motionen om att
              skapa en mer modern och rättssäker tillståndsprocess och tillkännager
              detta för regeringen.
            </item>
            <item xml:id="i-3mao5Kq3p15vguMqAAVCPL">
              Riksdagen ställer sig bakom det som anförs i motionen om att
              stärka och förtydliga minerallagens ställning i miljötillståndsprocesserna
              och tillkännager detta för regeringen.
            </item>
            <item xml:id="i-CWVqPEg99ELTiT4PpAKPNx">
              Riksdagen ställer sig bakom det som anförs i motionen om att
              tillsätta en utredning för att se över vilka hinder som bör rivas
              för att underlätta materialåtervinning och användandet av restprodukter
              i gruv- och mineralnäringen och tillkännager detta för regeringen.
            </item>
            <item xml:id="i-W5PHhz9ksLdfzh8byRtb6J">
              Riksdagen ställer sig bakom det som anförs i motionen om att
              uppdra till SGU att göra en särskild kartläggning över kritiskt
              viktiga metaller och mineral och tillkännager detta för regeringen.
            </item>
            <item xml:id="i-QqTNPdhZEfnJBXBhadQrQP">
              Riksdagen ställer sig bakom det som anförs i motionen om att
              ta bort dubbelbeskattningen av deponier för gruvnäringen och tillkännager
              detta för regeringen.
            </item>
            <item xml:id="i-4x9DMGRZoDbxmFb1yScimw">
              Riksdagen ställer sig bakom det som anförs i motionen om att
              öka forskningsanslaget för återvinningssektorn och tillkännager
              detta för regeringen.
            </item>
            <item xml:id="i-LFip4UABNACywvGRSScjMk">
              Riksdagen ställer sig bakom det som anförs i motionen om att
              öka forskningsanslaget till SGU för geovetenskaplig forskning
              och tillkännager detta för regeringen.
            </item>
            <item xml:id="i-Ghhdyy2eRFPjerLmgyKbZp">
              Riksdagen ställer sig bakom det som anförs i motionen om att
              differentiera tillsynsavgifterna för gruvverksamhet med hänsyn
              till verksamhetens omfattning och tillkännager detta för regeringen.
            </item>
            <item xml:id="i-4hGSpHRC87zUSjwpgV5PaA">
              Riksdagen ställer sig bakom det som anförs i motionen om att
              se över markägarens rättigheter som fordringsägare när det gäller
              dennes del av mineralersättningen vid en konkurs och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Si1bBzq6wLtfwciNQzN2Hf" type="h1">
            Motivering
          </head>
          <p xml:id="i-6KT2Zd7T8NuTWRdo61aikN">
            Den svenska gruv- och mineralnäringen var med och byggde Sverige
            rikt och är nu helt avgörande för att vi ska klara att minska
            våra utsläpp och ställa om vårt samhälle. Det ställer krav på
            politiken att prioritera frågan högre än vad som har gjorts de
            senaste åren av nuvarande regering. Under fem år har Sverige tappat
            från plats åtta till trettiosex på Fraser Institutes rankning
            över attraktiva gruvländer. Framförallt handlar det om orimligt
            långa och framförallt oförutsägbara tillståndsprocesser som leder
            till att investeringar uteblir, arbetstillfällen och ekonomisk
            tillväxt går förlorade och klimatnyttan inte fullt ut realiseras.
            Ska den svenska gruvnäringens potential tas tillvara måste nya
            åtgärder på plats snabbt.
          </p>
          <p xml:id="i-VArg3ZvvThPnXr4oVCpmPh">
            Sveriges gruv- och mineralnäring har stor betydelse för att förse
            såväl Sverige som andra länder med olika metaller och mineral.
            Svensk järnmalm står för över 90 procent av den europeiska produktionen.
            För bly står Sverige för 40 procent av hela EU:s produktion medan
            samma siffra för zink är en tredjedel och för guld en fjärdedel.
            EU-kommissionen har därtill pekat ut Sverige som ett land som
            har mycket goda förut­sättningar att möta den ökade efterfrågan
            av kritiska råmaterial för att säkra EU:s självförsörjningsgrad.
            Över hälften av råmaterialen på EU:s ”kritiska lista” finns potential
            att bryta här i Sverige. Frågan om försörjningsberedskap har ökat
            i aktualitet på senare år då Kina dominerar marknaden för de råmaterial
            som behövs för klimat­omställningen.
          </p>
          <p xml:id="i-Vf3G4XZgA1Vve8y3QZfTCf">
            Omställningen till fossilfritt har ökat efterfrågan på en rad
            olika mineral. Enligt en rapport från Internationella energirådet
            kräver en elbil i regel drygt sex gånger mer mineral än en fossildriven
            bil och ett vindkraftverk nio gånger mer än en fossil gas­anläggning.
            Totalt sett menar Internationella energirådet att det kommer krävas
            mellan fyra och sex gånger så mycket metaller och mineral för
            att nå klimatmålen i Paris­avtalet. För att klara efterfrågan
            kommer det krävas både ökad återvinning och ökad brytning. Vissa
            hävdar att endast ökad återvinning räcker för att möta den ökade
            efterfrågan, men där visar tydligt siffror från bland annat Världsbanken
            att så inte är fallet. Enligt deras beräkningar skulle en maximerad
            återvinning endast tillgodose mellan 15 och 30 procent, beroende
            av vilken metall eller vilket mineral som åsyftas, av efterfrågan
            2050.
          </p>
          <p xml:id="i-6vBVbWRPurRj4JuQW4ttjd">
            Det är tydligt att gruvbrytning är en förutsättning för att klara
            klimatomställningen. För svensk del är detta en stor möjlighet
            att ta ännu större plats på både den europeiska, men också globala,
            marknaden för metaller och mineral. Som gruvnation har vi flera
            fördelar gentemot många andra – lång tradition och erfarenhet
            av gruvbrytning, fram­stående forskning vid våra högre lärosäten,
            hög kompetens inom företagen samt ett nät av aktörer så som projekterings-
            och bearbetningsbolag. Därtill har Sverige kommit långt med innovativa
            tekniska lösningar i våra gruvor där vi har ett flertal företag
            som förser våra gruvor med eldrivna gruvfordon och annan viktig
            utsläppssnål teknisk materiel. Den svensk gruv- och mineralnäringen
            är redan i dag världsledande när det kommer till att klimatanpassa
            sin verksamhet. Gruvföretagen har arbetat länge med ambitiösa
            klimatsatsningar för att de ska kunna bli klimatneutrala 2035.
            Två exempel är att LKAB är ett av företagen bakom Hybrit och Boliden
            har med sin eltrolley revolutionerat gruvtransporter. Men trots
            alla dessa fördelar har Sverige svårt att nå sin fulla potential.
            En stor anledning till det är den förda politiken hos nuvarande
            regering. Framförallt kopplat till tillståndsprocesserna.
          </p>
          <p xml:id="i-67tXTbFegySAiqxvz1Rw1Q">
            Det behövs ett omtag i svensk gruv- och mineralpolitik. Det är
            dags att gå från ord till handling och det är tydligt att nuvarande
            regering inte klarar av den uppgiften. För att åter bli en gruvnation
            av världsklass måste vi återupprätta förtroendet för tillstånds­processerna
            genom att göra dem enklare och mer rättssäkra, en ny strategi
            måste på plats som inte bara tar i beaktande hur vi säkrar konkurrenskraften
            för gruv- och mineralnäringen utan också hur dess potential bättre
            kan nyttjas i klimatomställningen och till sist måste långsiktiga
            förutsättningar ges när det kommer till bland annat elförsörjning.
          </p>
          <head xml:id="i-4Er5FnCcEuCYVcpCbTy8cs" type="h2">
            En ny gruv- och mineralstrategi
          </head>
          <p xml:id="i-Ao4gmDb5jBUPmazoZJkGVU">
            För att stärka gruv-och mineralnäringen och staka ut vägen framåt
            behöver en ny gruv- och mineralstrategi tas fram. Senast en strategi
            togs fram var 2013 och då var utgångs­läget ett helt annat. Då
            var ambitionen att stärka och utveckla näringen för att öka konkurrenskraften
            i den svenska gruv- och mineralnäringen. Det har hänt mycket sedan
            dess. Inte minst när det kommer till den nyckelposition som näringen
            kommit att få i klimatomställningen som vi befinner oss i nu.
          </p>
          <p xml:id="i-7VYMPTYTTBs3mmYbc7DjXP">
            Den nya strategin måste ha tydligt fokus för hur konkurrenskraften
            i svenska gruv- och mineralnäringen ska stärkas, hur vi åter blir
            ett land som hamnar i topp i inter­nationella gruvrankningar.
            Den bör också behandla frågor som rör allt från kompetensf­örsörjning
            och investeringsvillkor till forskning och innovation på området.
          </p>
          <p xml:id="i-KobSFRrphJNRMAPuMSFhVe">
            En annan mycket viktig aspekt som strategin måste ta i beaktande
            är hur vi bättre kan nyttja den svenska gruv- och mineralnäringen
            i klimatomställningen. EU-kommissionen har särskilt pekat ut Sverige
            som ett land med stor potential att bidra med kritiska metaller
            och mineral som behövs för att säkra EU:s självförsörjningsgrad
            och bistå i klimatomställningen. I dag tas den potentialen inte
            tillvara i den utsträckning som den faktiskt behöver göras. Därför
            bör den svenska gruv- och mineralnäringens förmåga att bidra till
            den europeiska och globala klimatomställningen med kritiska metaller
            och mineral lyftas särskilt.
          </p>
          <head xml:id="i-BtBJUKWFPeR23Lc3SegPQP" type="h2">
            Utse särskild samordnare för gruvärenden
          </head>
          <p xml:id="i-6vPUh5Fpce37DadBtsmL45">
            En del i tillståndsprocessen är att regeringen ska ge sitt godkännande
            för gruvärenden i det fall Bergmästarens beslut överklagas. Under
            nuvarande regering har det blivit en långdragen process där gruvföretag
            fått vänta flera år på besked. Den socialdemo­kratiske näringsministern
            Ibrahim Baylan blev prickad av ett enigt konstitutionsutskott
            för hanteringen av järnmalmsprojektet i Kallak där flera år gick
            utan att man ens började behandla ärendet. När ärenden väl hamnar
            på regeringens bord har gruvföretagen väldigt lite insyn i processen
            – företag får inte ens argumentera för sin sak. Det måste ändras.
            Processen måste bli mer transparent och gå snabbare. Dessutom
            finns det mycket jobb att ta ikapp efter nuvarande regerings senfärdighet.
            På regeringens bord ligger nu ett antal ärenden som fått vänta
            flera år. Genom att tillsätta en särskild samordnare för större
            gruvärenden ser vi till att man tar ett samlat grepp om statens
            roll i dessa tillståndsprocesser.
          </p>
          <head xml:id="i-DrSUjhwyRYfWLYaexE45Jm" type="h2">
            En mer modern och rättssäker tillståndsprocess
          </head>
          <p xml:id="i-PYmhd7zuRTfLqGDYRnohgL">
            Det främsta problemet för svensk gruv- och mineralnäring är miljötillståndsprocesserna.
            Sedan nuvarande miljölagstiftning kom på plats har ingen ny gruva
            getts tillstånd att öppna i Sverige som prövats enligt denna lagstiftning.
            För gruvföretagen är det en process som är lång, krånglig och
            oförutsägbar. Ett exempel är tidigare nämnda järn­malmsprojektet
            Kallak som väntat över åtta år på att få tillstånd för sin verksamhet.
            Likaså koppargruvan Laver fick vänta flera år på att få tillstånd
            – dagen innan julafton 2020 meddelade regeringen att de nekades
            tillstånd på tvivelaktiga grunder. Företaget Kaunis Iron ville
            utöka sin gruvdrift i Pajala men nekades tillstånd för att underlaget
            inte ansågs vara tillräckligt – utredningen som låg till grund
            för tillståndet var 8 000 sidor lång och hade kostat företaget
            50 miljoner. Detta är bara ett fåtal exempel som tydligt belyser
            problematiken i tillståndsprocessen för gruv- och mineralnäringen.
          </p>
          <p xml:id="i-2e1oAixtY6sdR1sgP36rVm">
            Riksdagen har tidigare beslutat om ett tillkännagivande om att
            regeringen ska återkomma med konkreta förslag i syfte att korta
            handläggningstiderna för gruvärenden. Regeringen har valt att
            inte agera. Däremot har regeringen valt att ändra prövnings­ordningen
            för gruvnäringens tillståndsprocess, vilket avsevärt försvårat
            för gruv­näringen att få tillstånd. Moderaterna tog därför i början
            av 2021 initiativ till att regeringen måste återgå till tidigare
            praxis, där Natura 2000-tillstånd ska föregås av bearbetningskoncession
            i enlighet med minerallagen. Initiativet blev ett tillkänna­givande
            i riksdagen.
          </p>
          <p xml:id="i-AAnyEYYh6HcxxLp183R11c">
            Regeringens senfärdighet, eller ovilja, att agera för att korta
            handläggningstiderna har negativa effekter för Sverige som en
            framstående gruvnation. Det har gjort att färre är beredda att
            investera och prospektera i Sverige. Sverige är på väg att missa
            chansen att nyttja den svenska gruvnäringen i omställningen till
            fossilfritt. Frågan är så pass viktig att riksdagen bör formulera
            ett nytt beslut på samma område. Moderaterna anser att regeringen
            senast den 30 juni 2022 ska återkomma med konkreta förslag på
            för­enklade tillståndsprocesser och kortare handläggningstider
            för gruv- och mineral­näringen. Moderaterna är också beredda att
            se över svensk miljölagstiftning och sätta till mer resurser för
            att möjliggöra den förändring som krävs för att förenkla tillstånds­processerna
            och korta handläggningstiderna utan att för den delen tumma på
            miljö­kraven.
          </p>
          <head xml:id="i-AxLwNtRtxyAQXrAiK1etZe" type="h2">
            Stärk minerallagen
          </head>
          <p xml:id="i-Sku3F9p13aiDdaZ93dLofi">
            Till skillnad från andra industrier kan inte gruv- och mineralnäringen
            välja var de ska placera sin verksamhet. Brytningen av metaller
            och mineral måste ske där fyndigheterna existerar. För att ändå
            nyttja den potential Sverige har när det kommer till att utvinna
            viktiga metaller och mineral infördes därför minerallagen. Den
            ger tillstånd att under­söka eller bryta metaller och mineral
            oavsett vem som äger marken. På senare år ser vi hur minerallagen
            har försvagats, bland annat genom att regeringen ändrat praxis
            i prövningsordningen för gruvnäringen att få tillstånd. I kombination
            med att återgå till praxis i prövningsordningen bör minerallagens
            position i miljötillståndsprocessen stärkas och förtydligas.
          </p>
          <head xml:id="i-YYv98fs2C7h4y7GkvCCCMZ" type="h2">
            Bryt mer kritiska metaller och mineral
          </head>
          <p xml:id="i-VJjt4BHiKMJBpbavDGmd2P">
            EU-kommissionen pekar särskilt ut Sverige som ett land som har
            mycket goda förut­sättningar att möta den ökade efterfrågan av
            kritiska råmaterial för att säkra EU:s självförsörjningsgrad.
            Sverige har stora möjligheter att öka brytningen av metaller och
            mineral som är viktiga för klimatomställningen, som litium, koppar
            och grafit. Det skulle gynna såväl svensk ekonomi och svenska
            arbetstillfällen som klimatet globalt eftersom Sverige har högre
            hållbarhetskrav än förmodligen något annat land i världen. Det
            är dessutom en viktig självförsörjningsfråga där Sverige, EU och
            likasinnade länder behöver minska sitt beroende av Kina. Moderaterna
            vill därför att SGU ska göra en särskild kartläggning av denna
            typ av metaller och mineral. Arbetet bör ta sin utgångs­punkt
            i det arbete som EU-kommissionen gjort kring kritiska råmaterial
            samt arbetet som Nordiska rådet gjort på området.
          </p>
          <head xml:id="i-MPcdaNwEr7qiw7esgDryAv" type="h2">
            Ta bort dubbelbeskattningen av deponier för gruvnäringen
          </head>
          <p xml:id="i-X5z8UaxRBJzAdFwynpfQWT">
            En del av de metaller och mineral som behövs för produkter till
            klimatomställningen – till exempel batterier och vindkraftverk
            – kan utvinnas från deponier av restprodukter från bland annat
            gruvnäringen. Genom att utvinna dessa från deponier minskar behovet
            något av att bryta nya, vilket är bra ur hållbarhetssynpunkt.
            När man utvinner metaller och mineral från restprodukter uppstår
            dock nya restprodukter, som då deponeras igen och så vidare.
          </p>
          <p xml:id="i-TbPF41xx2Sa31omwfK1jQP">
            Så som dagens deponiskatt är utformad drabbas dessa restprodukter
            – som nu saknar värde – på nytt av beskattning efter utvinningen.
            Det innebär att det ofta är billigare att utvinna nya råvaror
            ur naturen än att återvinna dem från avfallsflöden. Det gör att
            naturens resurser används ineffektivt. Moderaterna vill därför
            att dubbelbeskattningen av deponier tas bort för att uppmuntra
            utvinning av material från gamla deponier.
          </p>
          <head xml:id="i-7eRHm2r43FrtnsCSmyn7TD" type="h2">
            Ta bort hinder för materialåtervinning och restprodukter
          </head>
          <p xml:id="i-8esERZcKbChAFY4gh7FDcZ">
            Efterfrågan på metaller och mineral – speciellt sådana som är
            nödvändiga i klimatom­ställningen – ökar exponentiellt. Det behöver
            därför brytas mer både metaller och mineral samt återvinningen
            och användningen av restprodukter som uppkommer vid brytning behöver
            öka. Det finns redan i dag stora möjligheter att öka materialåter­vinningen
            och användningen av restprodukter inom gruvnäringen. I många fall
            är det dock inte lönsamt – ofta på grund av omfattande byråkrati
            och lagstiftning som inte hängt med i utvecklingen. Det viktigaste
            måste vara kvaliteten i råvaran, inte dess ursprung. Moderaterna
            vill därför ge uppdrag till regeringen att tillsätta en utredning
            om vad politiken kan göra för att underlätta materialåtervinning
            samt användandet av restprodukter. Utredningen bör i synnerhet
            se över förutsättningarna för detta inom gruv- och mineralnäringen.
          </p>
          <head xml:id="i-BrdoWCq1QsQoCAh5Zs8fyx" type="h2">
            Mer forskningspengar till geovetenskap och materialåtervinning
          </head>
          <p xml:id="i-7BUsGXxYKZzE1huBjZxQb1">
            För att bli bättre på att bryta mer metaller och mineral samt
            för att bli bättre på att återvinna material och använda oss av
            restprodukter behövs mer forskning på området. Återvinningssektorn
            får jämfört med andra sektorer lite pengar i forskningsanslag.
            Moderaterna vill främja materialåtervinningen inom gruvnäringen
            genom att öka forskningsanslaget för återvinningssektorn.
          </p>
          <p xml:id="i-UtGTThrrnEsE2GoL4FnzQK">
            Som tidigare nämnts räcker det dock inte att endast öka återvinningen
            av metaller och mineral, vi måste också öka brytningen. Moderaterna
            vill därför också att det ska satsas mer pengar på geovetenskaplig
            forskning. Likt för återvinningssektorn är forsk­ningsanslaget
            för geovetenskaplig forskning mycket lågt givet hur viktigt området
            är för att skapa ett mer hållbart samhälle.
          </p>
          <head xml:id="i-Y2zf8mkcfpGFRDs6puWii9" type="h2">
            Differentiera tillsynsavgifterna
          </head>
          <p xml:id="i-CzD3y5spXUxNWjXYL9oEJY">
            Gruvnäringen betalar varje år avgifter för att finansiera prövningsprocesser
            och tillsyn. Under våren 2015 bestämde regeringen att höja tillsynsavgifterna
            med 50 procent för att de i större utsträckning ska kunna täcka
            statliga utgifter. När regeringen valde att höja avgiften utan
            att ta hänsyn till verksamhetens storlek slår det mycket hårdare
            mot en liten verksamhet än mot en stor. Framförallt reflekterar
            det inte de faktiska kostnader som tillsynen innebär. Moderaterna
            vill att man differentierar tillsynsavgifterna så att de bättre
            tar hänsyn till verksamheternas omfattning och på riktigt reflekterar
            de statliga kostnaderna.
          </p>
          <head xml:id="i-XAyRz7mczTZw9zT9eW3CZX" type="h2">
            Stärk äganderätten
          </head>
          <p xml:id="i-ERg26Udbreyy69SkSuhJLH">
            Gruvbrytning innebär en påverkan på miljön och ett intrång för
            markägaren. För intrånget utgår en mineralersättning. En bärande
            del i den svenska gruvpolitiken är att det är gruvaktören som
            ska stå för de miljökostnader som uppkommer. För att gruv­områden
            inte ska lämnas därhän ifall en konkurs skulle ske krävs därför
            att gruvaktören ställer ut garantier.
          </p>
          <p xml:id="i-4smm4DQ9az26RjzXUX7He3">
            När man öppnar ny gruva eller vill utöka befintlig gruvas brytningsområde
            kan det innebära att olika samhällsintressen ställs mot varandra:
            på ena sidan de arbetstillfällen och välfärd som skapas samt nyttan
            som mineralen och metallerna kan spela i vår sam­hällsomvandling
            och på andra sidan intressen som skydd av vår natur. Men övergrip­ande
            ställs också den enskildes äganderätt mot den övergripande nyttan.
            Här måste det finnas en rimlig balans mellan dessa olika intressen.
            Ersättningen som utgår måste därtill vara väl avvägd.
          </p>
          <p xml:id="i-3XPXy2nps44mhvuvvVpDWF">
            I dag har en markägare rätt till en så kallad mineralersättning.
            Detta är en rimlig kompensation och i kombination med att en aktör
            måste ställa ut garantier både under och efter brytning skapar
            det en säkerhet för markägaren. Problemet är dock att mineralersättningen
            inte är en prioriterad fordran vid en eventuell konkurs. Det innebär
            i praktiken att en markägare kan drabbas hårt ekonomiskt vid en
            konkurs samtidigt som marken och området som är berört tar lång
            tid att återställa. Moderaterna vill därför se över markägares
            rätt till ersättning och hur den kan stärkas vid eventuella konkurser.
          </p>
        </div>
        <div type="motSignatures">
          <list>
            <item xml:id="i-VkMKaJuE1rGDvAv3q8fFau">
              Lars Hjälmered (M)
            </item>
            <item xml:id="i-WC5xZ5CmW6Pmk8cS2wUQu1">
              Ann-Charlotte Hammar Johnsson (M)
            </item>
            <item xml:id="i-M34ahscMedwS8KeHsJ252i">
              Lotta Olsson (M)
            </item>
            <item xml:id="i-B5g2pgwLos5vsU7ZqgKFwy">
              Elisabeth Björnsdotter Rahm (M)
            </item>
          </list>
        </div>
      </div>
    </body>
  </text>
</TEI>
