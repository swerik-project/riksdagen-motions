<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00445">
  <teiHeader>
    <fileDesc>
      <titleStmt>
        <title>Det livslånga lärandet och högre utbildning</title>
        <author corresp="i-KCyyRs9HnkQhss61gii5F7">av Fredrik Lundh Sammeli m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det livslånga lärandet och högre utbildning</title>
          <idno type="rdwebb">GY02Ub445</idno>
          <rs type="number">Ub445</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub445/text</ref>
          <ref type="dokument_url_html">http://data.riksdagen.se/dokument/GY02Ub445</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub445</ref>
          <ref type="doc">http://data.riksdagen.se/fil/C6B77682-0DFE-4321-8058-9A1ACA1D24C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MRoARQLVygJYbBWvcAjNcB</idno>
            <name>Elin Lundgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Christina Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EGBZksBGjjtyw8CZwavC1k" type="signed"/>
        <correspContext corresp="i-EGBZksBGjjtyw8CZwavC1k">
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-MRoARQLVygJYbBWvcAjNcB"/>
          <note type="signatory" corresp="i-GKFwXi5QctA2TJDtsbF47E"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-2J3r8zwqpPMPgVzdyt5mXb"/>
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction type="numbering" xml:id="i-RohTx4KJn2xNhmvYpVKAZb">
          <date when="2010-10-29"/>
        </correspAction>
        <correspAction type="submission" xml:id="i-XUgF3RL7Rz4twxDV1t6vRv">
          <date when="2010-10-27"/>
        </correspAction>
        <correspAction type="transfer" xml:id="i-5SopoNtyngKXvvXEwCN1df">
          <date when="2010-10-26"/>
        </correspAction>
        <correspAction type="assigned" xml:id="i-6SNkfXaHbNLeZhFLueWVLq"/>
        <correspContext corresp="i-6SNkfXaHbNLeZhFLueWVLq">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Qgy3XoJKnCYFhnCKm8NPYy">
            Förslag till riksdagsbeslut
          </head>
          <p xml:id="i-VciMyuz4kkweGdyW6zuduX">
            Riksdagen tillkännager för regeringen som sin mening vad som
            anförs i motionen om det livslånga lärandet och högre utbildning.
          </p>
        </div>
        <div type="motContent">
          <head type="h1" xml:id="i-2pnkhds6oJ4QE25ya9C7Xo">
            Motivering
          </head>
          <p xml:id="i-FE44RGTBHdKvJt5RgU3hjo">
            Alla har rätt till en god utbildning med en hög kunskapsnivå
            som ger möjlighet till utveckling både vad gäller studier och
            i arbetslivet. I allt fler länder sätts utbildnings- och forskningspolitiken
            i fokus. Sveriges position som kunskapsnation måste stärkas. Utmaningen
            är att bygga ett lärande samhälle med breda satsningar på utbildning
            på alla nivåer som ansluter till välfärdspolitikens klassiska
            uppgifter, att driva på förändringar och moderniseringar av samhället.
            I det nya samhälle som växer fram har utbildning en avgörande
            betydelse för en persons framtida liv, livsmöjligheter och yrkesliv.
            Det är därför viktigt att utbildningen görs tillgänglig för alla,
            inte bara för några. Vår linje är att utbildning ska erbjudas
            medborgarna hela livet då vi lever i en föränderlig värld och
            ett mycket föränderligt arbetsliv. Den borgerliga regeringen har
            infört ett regelverk som går i helt motsatt riktning.
          </p>
          <p xml:id="i-EpfVkJd5WEfLfjdcnRRWEG">
            Det mål vi satt upp att minst 50 % av en ungdomskull ska gå vidare
            till högskolestudier har övergetts. Devisen är tydligen att det
            endast ska vara en liten grupp medborgare som ska uppnå högskolekompetens
            och därigenom få speciella privilegier. Det blir svårare att ta
            sig in på högskolan med begränsade kvotgrupper och om alla gymnasieutbildningar
            inte ska ge högskolebehörighet. På område efter område byggs återvändsgränder
            in i utbildningssystemet. Barn och ungdomar som gör fel val i
            ungdomsåren eller av en eller annan anledning inte klarar av skolans
            krav kommer att få det allt svårare att ta igen detta senare.
            Statliga resurser till vuxenutbildning har minskat i områden där
            de bäst behövs då regeringen har frångått tidigare fördelningskriterier
            som utbildningsnivå, arbetslöshet, antal invandrare osv.
          </p>
          <head type="h2" xml:id="i-mM9jiBEn8yH4kKUTRjFja">
            Livslångt lärande
          </head>
          <p xml:id="i-5gTT33QGZ8yAovKkgTuS6L">
            Dagens snabba tillväxt av kunskaper innebär att utbildning måste
            erbjudas medborgarna under hela livet. Det kräver ett brett utbud
            av utbildningar och ett studiestöd som gör det möjligt även för
            redan yrkesverksamma att gå in i återkommande perioder av livslångt
            lärande, ibland för att fortsatt kunna vara anställningsbara eller
            för att helt byta yrkesinriktning. Att hålla en hög kompetensnivå
            på landets medborgare är en förutsättning för att vårt land och
            vårt näringsliv ska kunna utvecklas och vi ska konkurrera med
            hög kompetens och inte med låga löner. Vi har en utbildningstradition
            som inte får brytas.
          </p>
          <p xml:id="i-RpUYyX1LrNTMCKvx7JBRkn">
            Antalet elever som väljer yrkesprogram i gymnasieskolan har ökat
            kraftigt. Detta är mycket positivt och kräver att vi tar krafttag
            när det gäller att höja kvaliteten på dessa utbildningar. Den
            allmänna behörigheten som vi har i dag på alla program är det
            viktigt att vi behåller då den är viktig även för de elever som
            väljer yrkesprogram. Kunskapskraven har ökat även för denna kategori
            arbetskraft, och därför så måste dessa personer också rustas så
            att de är anställningsbara eller har kompetens att starta egna
            företag. Den borgerliga riksdagsmajoritetens beslut att de elever
            som går yrkesprogrammen behöver lägre teoretiska kunskaper är
            mycket verklighetsfrämmande och det har även arbetslivet påtalat.
          </p>
          <p xml:id="i-GooNmuP1gaHkoFM6CQ7A5T">
            Förutom möjligheten att gå till högskoleutbildning är det angeläget
            att en stark utbyggnad av kvalificerad yrkesutbildning som dessutom
            möter det arbetskraftsbehov som finns sker. Det föränderliga arbetslivet
            kräver en ökad satsning på möjligheten och kompetensen att validera
            förvärvade kunskaper.
          </p>
          <p xml:id="i-HmhEi6aswtSgLXMtMSMXiv">
            Det möter på en hel del motstånd men det är angeläget att det
            ställs krav på krafttag för att få till stånd en validering som
            innebär att man inte behöver läsa in kunskap som man redan förvärvat
            på annat sätt än genom kurser på ett lärosäte.
          </p>
          <head type="h2" xml:id="i-4nncULEEzKMJ7s1LWFSbHu">
            Regionala universitet
          </head>
          <p xml:id="i-VN8khWjLx6N5D6smFc1zfb">
            Vi ser utbildningssystemet i sin helhet som en kedja av länkar
            för livslångt lärande, där förskolan utgör första länken följd
            av grundskolan, gymnasieskolan och högskolan. Men lärande fortsätter
            hela livet. Och där har de regionala universiteten en viktig roll
            att spela. Satsningen på de regionala högskolorna och universiteten
            har verkligen gjort skillnad. De har en stor betydelse för regionernas
            utveckling på flera olika sätt. I samarbete med företag och andra
            intressenter i regionerna utgör lärosätena en fantastisk drivkraft,
            samtidigt som de på ett viktigt sätt deltar i regionernas utveckling.
          </p>
          <p xml:id="i-Vxfp9moQTX5LDgf4ccUSSU">
            Regionernas framgång bygger i mångt och mycket på samarbetet
            mellan universitet eller högskola, näringslivet och staten, regionen,
            landstingen eller kommunerna. Det gäller särskilt de regioner
            som inte har riktigt stora städer inom sig, såsom skogslänen.
            Därför måste samarbetet mellan näringslivet och de olika lärosätena
            intensifieras för att det ska kunna ske en utveckling i våra regioner.
            Utbildning har alltmer uppmärksammats som en avgörande faktor
            för att öka tillväxten i samhället. Länder med en välutbildad
            befolkning har högre tillväxt. Ny kunskap och forskning har en
            avgörande betydelse för att skapa nya jobb och företag. Forskarutbildning
            är snabbt på väg att etablera sig som en spetsutbildning för allt
            fler personer för användning såväl inom som utanför högskolan.
          </p>
          <p xml:id="i-8xF7YEMqxpmMdMSqDecKas">
            Det är oerhört angeläget att ökade forskningsresurser tillförs
            de olika lärosätena så att inte en oproportionerlig andel hamnar
            på de gamla universiteten.
          </p>
          <p xml:id="i-Cs7tYusGE42c2mRyvYpukQ">
            Att detta sker är viktigt utifrån de olika lärosätenas möjlighet
            till utveckling. Inte minst viktigt är att även de mindre lärosätena
            har resurser så att de ges möjlighet att bidra med motfinansiering
            till olika EU-projekt och får finnas med i större sammanhang.
            Det kan till och med vara så att forskningsmedel till de mindre
            högskolorna och universiteten skapar mer eftersom de har bättre
            samarbete med och anknytning till näringslivet i regionen.
          </p>
          <p xml:id="i-Mn4QfgqS3QeVLqH2feyPfX">
            Ett målmedvetet arbete måste ske på lärosätena för att minska
            den sociala snedrekryteringen. Detta är ett måste då vi har många
            presumtiva studenter som inte har någon studietradition. Ett viktigt
            instrument i detta arbete är att utveckla distansstudierna vad
            gäller pedagogik, tillgång och bredd.
          </p>
          <p xml:id="i-w7f77tuGK7iDPEaH6aF9f">
            Utbildning kan verkligen göra skillnad för utvecklingen i skogslänen.
          </p>
        </div>
        <div type="motSignatures">
          <list>
            <item xml:id="i-2SsRUXYSw3wobiAK9BKWaG">
              Fredrik Lundh Sammeli (S)
            </item>
            <item xml:id="i-Q2TGb7STDKM9Ae7HAeMJLb">
              Carin Runeson (S)
            </item>
            <item xml:id="i-37aswifPkjEbwVfwskgVBv">
              Elin Lundgren (S)
            </item>
            <item xml:id="i-393NfwHGz1RW6xcJbCEMsF">
              Christina Karlsson (S)
            </item>
            <item xml:id="i-LCVXfLYwUhrncRkyKhRuip">
              Marie Nordén (S)
            </item>
            <item xml:id="i-WUipNQNQqngv6AbddKseGs">
              Katarina Köhler (S)
            </item>
            <item xml:id="i-9ZMaU7vXeWsFTqZbVAWF9Z">
              Lars Mejern Larsson (S)
            </item>
          </list>
        </div>
      </div>
    </body>
  </text>
</TEI>
