<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__221/mot_1959__ak__221-001.pdf"/>
      <fw xml:id="i-AnD72KCagGu62Wc7xCc9Pn">
        Nr 221—228 Motioner i Andra kammaren, nr 221 år 1959 1
      </fw>
      <div type="motHeader" xml:id="i-2ej5cZpLzw45djo2ZTA8J3">
        <div type="motTitle" xml:id="i-WFf9UfF59gtF7ZJNTQxzCk"/>
        <div type="motSubmissionInfo" xml:id="i-9NxUen5WiJG1Z6ACrLu51r"/>
      </div>
      <div type="motBody" xml:id="i-AY44WCAKjiYCrDG6ZQTuFq">
        <div xml:id="i-7QxKfjRxaxy2PpimbueAhR">
          <p xml:id="i-WmDTsFwhaXQ2UsxEKSncg6">
            Nr 221
          </p>
          <p xml:id="i-HZoiaeuN7MkFf8oLHE253S">
            Av herr Johansson i Norrköping m. fl., om utredning rörande tillfälliga
            utförsäljningar och realisationer.
          </p>
          <p xml:id="i-812JBy6CZX7S1n1qSs5kvq">
            Svårigheterna för den svenska textilbranschen har under det senaste
            året blivit allt allvarligare och tagit sig uttryck i avvecklingar,
            konkurser, betal- ningsinställelser, korttidssysselsättning, permitteringar
            och avskedanden av arbetskraft. De har sin grund i omständigheter
            av både internationell och nationell natur. Det textila problemet
            har hittills diskuterats huvudsakligen från industriella och tullpolitiska
            synpunkter, men på sistone har även sam- bandet mellan hemmamarknadens
            försäljnings- och inköpsförhållanden och industriens produktions-
            och sysselsättningsförhållanden uppmärksammats. Vi vill i detta
            sammanhang hänvisa till den uppvaktning som gjordes i slutet av
            förra året hos handelsministern, varvid en samlad opinion av ar-
            betsgivare och anställda (Handelsanställdas förbund, Konfektionsindustri-
            föreningen, Svenska beklädnadsarbetareförbundet, Svenska textilarbetare-
            förbundet, Sveriges textilhandlareförbund, Textilgrossisternas
            riksförbund och Textilrådet) framlade sin syn på situationen och
            påvisade den förbättring som skulle kunna möjliggöras genom en
            sanering av förhållandena i sam- band med utförsäljningar och
            realisationer av textilvaror. Realisationer och utförsäljningar
            av tillfällighetskaraktär har under de senaste åren fått en allt
            större omfattning och medfört konsekvenser för hela textilbranschen.
            I själva verket har denna s. k. inhemska dumping bidragit till
            sysselsättningssvårigheterna för såväl industri som grosshandel
            och för- svårat rationalisering av detaljhandelns distributionsverksamhet.
            Även från den köpande allmänhetens synpunkt har dessa företeelser
            fått otillfredsstäl- lande verkningar. De företag som bedriver
            sådan tillfällighetsförsäljning uppträder i allmän- het anonymt
            samt med braskande och ofta missvisande reklam och driver sina
            utförsäljningar en kort tid och i tillfälligt hyrda lokaler samt
            drar sedan vidare till annan ort. För att undgå konkurrensen med
            den bofasta detalj- handelns sedvanliga realisationer förlägger
            de med förkärlek sina försälj- ningar till sådana perioder, under
            vilka detaljhandeln normalt säljer sina säsongvaror. Att de tillfälliga
            försäljningarna kommit att få en förhållande- vis stor omfattning
            torde bl. a. ha berott på att länsstyrelserna under de senaste
            åren brukat meddela tillstånd till s. k. realisationer enligt
            $ 9 mom. 3 näringsfrihetsförordningen efter betydligt mer liberala
            grunder än vad nä- ringsfrihetsförordningen i själva verket torde
            åsyfta. Den tillfälliga utförsälj- ningsverksamheten under ordinarie
            säsonger av ej sällan mindervärdiga eller från tidigare säsong
            överblivna produkter har icke blott varit ägnad att redu-
          </p>
          <p xml:id="i-XTN8DMCUM5BcjroihQ6PUS">
            1 Bihang till riksdagens protokoll 1959. 4 saml. Nr 221—228
          </p>
          <pb facs="riksdagen-motions-pdf/data/1959/mot_1959__ak__221/mot_1959__ak__221-002.pdf"/>
          <fw xml:id="i-9U4Pd188MThZNuX74SyaUf">
            2 Motioner i Andra kammaren, nr 221 år 1959
          </fw>
          <p xml:id="i-7kx7KJigD1eM8mEemcCMxh">
            cera säsongförsäljningen utan även försvårat en långsiktig planering
            av detaljhandelns inköp. Själva inköpsverksamheten har måst omläggas
            på ett från både handelns och industriens synpunkt mindre rationellt
            sätt. Omfatt- ningen av fasta order till leverantörerna har blivit
            väsentligt mindre. Enligt uppgift vid den nyss omförmälda uppvaktningen
            uppgick detaljhandelns fasta order för vår- och höstsäsongerna
            tidigare till omkring 60 procent av köpbehovet inom dambeklädnadsbranschen.
            Numera lär antalet fasta order vara omkring 40 procent. Motsvarande
            procentsiffror för herrbeklädnads- branschen var förr 70 och är
            nu 50 procent. Konfektionsindustrien har därmed kommit att sakna
            det stöd för sin egen planering och tillverkning som den fasta
            orderstocken utgör. En för- längning och accentuering av säsongskarvarna
            har uppkommit inom kon- fektionsindustrien. Producenterna har
            visserligen sökt överbrygga dessa genom lagertillverkning, men
            för den modebetonade bransch varom här är fråga är sådan tillverkning
            alltid förenad med risker. Det har nämligen visat sig, att lagertillverkade
            varor ofta måst säljas till priser, som icke ens täckt och stundom
            avsevärt understigit tillverkningskostnaderna. Den här angivna
            utvecklingen och de ekonomiska påfrestningar för vilka företagen
            sedan länge av andra orsaker varit utsatta har lett till en tilltagande
            tendens att bemöta säsongskarvproblemet med permitteringar. Nämnda
            företeelse inom konfektionsindustrien återverkar i sin tur på
            textilindustrien, som även den ser den fasta orderstocken nedgå
            och därför får svårare att ekonomiskt planera sin produktion.
            För konsumenterna är denna utveckling ägnad att leda till skadliga
            kon- sekvenser. Det kan naturligtvis göras gällande, att den skärpta
            konkurrensen pressat konsumentpriserna på textilvaror. Å andra
            sidan måste emellertid beaktas att tillfällighetsförsäljningarna
            många gånger framstått som särskilt begärliga för den köpande
            allmänheten, därför att de ägt rum under hög- säsong och icke
            vid tidpunkt då jämförelser kunnat ske med de sedvanliga realisationspriserna.
            Men även om tidvis enstaka kvantiteter kunnat säljas till exceptionellt
            låga kostnader och priser, måste från konsumentsynpunkt utvecklingen
            betraktas ur en vidare synvinkel och på något längre sikt. Den
            bofasta detaljhandeln inom textil- och konfektionshandeln representerar
            varukännedom och branschkunskap. Den måste ta hänsyn till den
            fasta kundkretsen och vara medveten om sitt ansvar mot konsumenterna.
            Ett mot- svarande incitament till ett ansvarskännande uppträdande
            är uppenbarligen i regel icke för handen hos företag, som genom
            tillfälliga realisationer och utförsäljningar söker kontakt med
            en ständigt ny publik. Möjligheter att framställa reklamationer
            och att ernå rättelse i förhållande till tillfällighets- försäljaren
            saknas i regel. Åtskilliga exempel finnes på att dessa företag
            miss- visande eller helt felaktigt betecknat vanliga försäljningar
            som konkursrea- lisation, försäljning av brandskadade varor eller
            dylikt för att ge allmän- heten intryck av lägre prissättning
            än den som faktiskt tillämpas.
          </p>
          <pb facs="riksdagen-motions-pdf/data/1959/mot_1959__ak__221/mot_1959__ak__221-003.pdf"/>
          <fw xml:id="i-J1XLC7tXom42zQQmrw2G6M">
            Motioner i Andra kammaren, nr 221 år 1959 3
          </fw>
          <p xml:id="i-5NpggwMRkdx5dSVjdqvAxJ">
            Gällande lagstiftning mot illojal konkurrens är avsedd att träda
            i tillämp- ning i sistnämnda fall. Lagen är emellertid svårtolkad,
            och det har i prakti- ken visat sig vara vanskligt att uppfylla
            de stränga rekvisit som lagen upp- ställer. Den har därför visat
            sig vara ett föga verksamt medel för att råda bot på missförhållandena.
            En betydligt effektivare lagstiftning än vår svenska förekommer
            på detta område i en rad västeuropeiska länder, däribland våra
            nordiska grannländer. I Danmark, Finland och Norge — liksom också
            i Tyskland — innehåller lagstiftningen förutom bestämmelser mot
            olika typ- fall av illojal konkurrens en s. k. generalklausul.
            I den danska lagen före- kommer särskilda bestämmelser riktade
            mot oriktiga uppgifter vid utför- säljningar och realisationer.
            Den finska lagen — som för närvarande överses av en särskilt tillsatt
            kommitté — innehåller stadganden bl. a. riktade mot illojal reklam,
            utförsäljningar och slumpmässiga erbjudanden om gåvor och rabatt.
            Den norska lagen innehåller bestämmelser rörande osann reklam,
            utförsäljningar och realisationer, gåvo- och rabatterbjudanden,
            förtal av annan näringsidkare, bestickning samt missbruk av tekniska
            förebilder. Samtliga här nämnda länder har dessutom särskilda
            lagregler, som begrän- sar antalet realisationer och de tider,
            under vilka dylika försäljningar må anordnas. Enligt vår uppfattning
            är det inte möjligt att komma till rätta med ovan angivna missförhållanden
            utan en effektivare lagstiftning. Även om lagen med vissa bestämmelser
            mot illojal konkurrens kompletterades med en generalklausul, d.
            v. s. en allmän regel om förbud mot konkurrenshandlingar i strid
            med god affärssed, torde enligt erfarenheterna från övriga nordiska
            länder åtgärder därutöver vara erforderliga. Om så är fallet även
            för vårt lands vidkommande, och vilka lagstiftningsåtgärder som
            i så fall skall vid- tagas, kan emellertid icke besvaras utan
            särskild utredning. Vissa utredningar pågår redan om en del frågor
            som har samband med här berörda problem. Den av handelsministern
            i slutet av 1958 tillkallade textilutredningen har bl. a. till
            syfte att söka främja sådan praktisk sam- verkan inom textil-
            och beklädnadsindustrien eller andra interna åtgärder som kan
            vara ägnade att lägga grunden till en konkurrenskraftig baspro-
            duktion av textilvaror. Av direktiven för utredningen framgår
            emellertid icke, huruvida den skall upptaga även det här angivna
            problemet rörande realisationer och tillfälliga utförsäljningar.
            Även om det får antagas, att denna fråga kommer att ägnas uppmärksamhet
            inom utredningen, torde denna dock icke vara sammansatt med tanke
            på att lösa de frågor som är förknippade med en eventuell rättslig
            reglering på ifrågavarande område. Den år 1949 tillkallade varumärkes-
            och firmautredningen, som i första hand har att utreda frågan
            om en revision av varumärkes- och firmalag- stiftningen, har däremot
            enligt sina direktiv bl. a. att till övervägande upp- taga frågan
            om införande av en generalklausul. I maj 1957 har Kungl. Maj:t
            till utredningen — för att tagas i övervägande vid fullgörandet
            av dess upp-
          </p>
          <pb facs="riksdagen-motions-pdf/data/1959/mot_1959__ak__221/mot_1959__ak__221-004.pdf"/>
          <fw xml:id="i-N2NPsX38LqkL6LH93jN9Tg">
            4 Motioner i Andra kammaren, nr 221 år 1959
          </fw>
          <p xml:id="i-GkygVahEDXWq6KedmzHSpH">
            drag — överlämnat tvenne vid samma års riksdag väckta likalydande
            mo- tioner med hemställan om översyn av lagen med vissa bestämmelser
            mot illojal konkurrens i syfte att stävja sådana felaktiga upplysningar
            och påtag- liga överdrifter, vilka står i uppenbar strid med god
            affärssed i reklam, och genom lagändring bidraga till en vederhäftig
            konsumentupplysning och till- varatagande av konsumentintresset.
            Ytterligare har 1958 års riksdag i anled- ning av väckt motion
            i skrivelse till Kungl. Maj:t givit till känna, att enligt dess
            mening varumärkes- och firmautredningen borde upptaga spörsmålet
            om en Översyn av lagstiftningen mot illojal konkurrens med förtur
            vid över- vägande av återstående utredningsfrågor. Nämnda skrivelse
            har Kungl. Maj:t överlämnat till utredningen att beaktas vid det
            fortsatta arbetet. Den år 1946 tillkallade näringsrättsutredningen,
            som hade till uppdrag att i samråd med sakkunniga verkställa utredning
            om en revision av närings- lagstiftningen, redovisade huvuddelen
            av sitt arbete i ett år 1957 avgivet be- tänkande med förslag
            till ny näringslagstiftning. I betänkandet finnes tvenne alternativförslag.
            I båda har emellertid den nuvarande näringsfrihetsförord- ningens
            bestämmelser om gårdfarihandel och s. k. realisation — vilket
            sist- nämnda begrepp där har en annan innebörd än vad som motsvarar
            dagens gängse språkbruk — ersatts av regler rörande kringföringshandel
            och till- fällighetsförsäljning. Sedermera har Kungl. Maj:t år
            1958 utsett särskild sak- kunnig — 1958 års näringsrättssakkunnige
            — att överse näringsrättsutred- ningens förslag. Oavsett vad sålunda
            förekommit finner vi det angeläget att på nytt bringa frågan inför
            riksdagen. Realisationsproblemet har flera aspekter. Ur den illojala
            konkurrensens synpunkt måste en lösning sökas, som tillgodoser
            konsumentens krav på skydd mot fingerade realisationer. Redan
            1915 utta- lade patentlagstiftningskommittén, att fingerade realisationer
            kunde beteck- nas som den praktiskt farligaste formen för illojal
            reklam och illojal kon- kurrens över huvud taget. Ur samma synpunkt
            har den lojala yrkesutövaren ett berättigat intresse att skyddas
            mot sådana realisationer, som kan anses utgöra otillbörliga konkurrensmetoder.
            Slutligen måste problemet angripas även med beaktande av här ovan
            påvisade närings- och socialpolitiska aspekter. Även om varumärkes-
            och firmautredningen numera får anses ha fått i uppdrag att upptaga
            även realisationer och tillfällighetsutförsäljningar, torde det
            vara i varje fall tveksamt, huruvida det ens enligt de utvidgade
            direktiven kan tillkomma varumärkes- och firmautredningen att
            taga upp de närings- och socialpolitiska aspekterna på problemet.
            En eventuell regle- ring på här berörda område måste dessutom
            anses i hög grad angå det utredningsarbete som samtidigt fullgöres
            av 1958 års näringsrättssakkunnige. Denne har enligt sina direktiv
            att överarbeta näringsrättsutredningens för- slag, vilka emellertid,
            vad angår frågan om tillfällighetsförsäljningarna, uppenbarligen
            icke i tillräcklig grad beaktat de synpunkter som här ovan närmare
            utvecklats.
          </p>
          <pb facs="riksdagen-motions-pdf/data/1959/mot_1959__ak__221/mot_1959__ak__221-005.pdf"/>
          <fw xml:id="i-Ji6AstbLqhH2qsCHnki1ad">
            Motioner i Andra kammaren, nr 221 år 1959 5
          </fw>
          <p xml:id="i-7o86ok8wfLwaGtwNVfm5X3">
            Enligt vår uppfattning kräves sålunda nytt initiativ från Kungl.
            Maj:ts sida för att föreliggande fråga skall kunna bli allsidigt
            och fullständigt ut- redd. Vi vill för den skull förorda, att
            riksdagen hemställer om vidgade direktiv till antingen varumärkes-
            och firmautredningen eller 1958 års näringsrättssakkunnige, så
            att en dylik utredning snarast möjligt må kunna komma till stånd.
            Därvid bör självfallet den av de två sittande utredningarna, till
            vilken uppdraget lämnas, intimt samarbeta med den andra. Åberopande
            det anförda hemställer vi, att riksdagen i skrivelse till Kungl.
            Maj:t måtte hemställa, att Kungl. Maj:t måtte låta skyndsamt utreda
            problemet om tillfälliga utförsäljningar och realisationer i hela
            dess vidd.
          </p>
          <p xml:id="i-VRcV7oj4EDhB5gdwgbANmA" type="date">
            Stockholm den 27 januari 1959 Rune Johansson i Norrköping
          </p>
          <p xml:id="i-31Bw76pqbqn5Me1iJuKDY7">
            Einar Setterberg Eric Svenning N. Stenberg
          </p>
          <p xml:id="i-JrwBC5nNdD7SN5ByL2mUtx">
            B. Sam Norup Thorbjörn Fälldin Rolf Eliasson
          </p>
        </div>
      </div>
    </body>
  </text>
</TEI>
