<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00250">
  <teiHeader>
    <fileDesc>
      <titleStmt>
        <title>Ökat samarbete i Östersjöregionen</title>
        <author corresp="i-FKLdFezw4jPcBcpexqvUyJ">av Kent Olsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat samarbete i Östersjöregionen</title>
          <idno type="rdwebb">GW02U250</idno>
          <rs type="number">U250</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U250/text</ref>
          <ref type="dokument_url_html">http://data.riksdagen.se/dokument/GW02U250</ref>
          <ref type="dokumentstatus_url_xml">http://data.riksdagen.se/dokumentstatus/GW02U250</ref>
          <ref type="doc">http://data.riksdagen.se/fil/2C2A4739-93C9-48B8-811B-390C5C93F9F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FKLdFezw4jPcBcpexqvUyJ</idno>
            <name>Kent Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y1xcQtw4c3XazBhBEZXU1m" type="signed"/>
        <correspContext corresp="i-Y1xcQtw4c3XazBhBEZXU1m">
          <note type="signatory" corresp="i-FKLdFezw4jPcBcpexqvUyJ"/>
        </correspContext>
        <correspAction xml:id="i-XzZF6P62q4SPDKuQTyo9HZ" type="numbering">
          <date when="2008-10-06"/>
        </correspAction>
        <correspAction xml:id="i-XsQUnHCzB6pvgkTkyW8w2z" type="submission">
          <date when="2008-10-02"/>
        </correspAction>
        <correspAction xml:id="i-EizNYNUfZe6S5MAF63iETF" type="transfer">
          <date when="2008-10-02"/>
        </correspAction>
        <correspAction xml:id="i-NKHTHcgD7MwBFxHXueGk6R" type="assigned"/>
        <correspContext corresp="i-NKHTHcgD7MwBFxHXueGk6R">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4wUWYKwuWVmD5GsFrJU6jr" type="motBody">
        <div xml:id="i-NHTUeD7TPErntHVkxxvPgU" type="motProposal" subtype="förslag">
          <head xml:id="i-WT7dmULRzrPojeYZpCt5yc">
            Förslag till riksdagsbeslut
          </head>
          <p xml:id="i-W54gNhCXUW49WEkvAj5Wo9">
            Riksdagen tillkännager för regeringen som sin mening vad som
            anförs i motionen om åtgärder för ökat samarbete i Östersjöregionen.
          </p>
        </div>
        <div xml:id="i-Mcpon1d7NwstjDVwhG8fXe" type="motContent">
          <head xml:id="i-YNGkXx39weM6BUbM2fi4Ef" type="h1">
            Motivering
          </head>
          <p xml:id="i-BTyFh9SsUFkC9EPUDhh8LV">
            Vikten av att prioritera samarbetet i Östersjöregionen kan inte
            nog understrykas. Om regionen skall vara framgångsrik krävs samarbete
            med vår stora granne i öst, Ryssland. Östersjöområdet är en stark
            tillväxtregion i Europa, även om det fortsatt är stora skillnader
            mellan länderna. Regionen har stora möjligheter att utvecklas
            och Norden, som i många avseenden är en global vinnarregion, kan
            utgöra en inspiration för hela Östersjöregionen.
          </p>
          <p xml:id="i-W6LyobjjhUpsiCN9nh2BXu">
            Den 17:e parlamentariska Östersjökonferensen (BSPC) ägde rum
            i Visby den 31 augusti2 september 2008. Det övergripande temat
            för konferensen var Energieffektivitet i klimatförändringens spår.
            Deltagare i konferensen var förutom valda representanter för Östersjöstaterna
            också Östersjöstaternas råd (CBSS), regeringarnas organ för samarbetet
            mellan Östersjöländerna. Vid mötet diskuterades samarbetet i Östersjöregionen,
            klimatförändringar och energieffektivitet, energitillförsel och
            energisäkerhet, övergödning, sjöfartspolicy, åtgärder för att
            genomföra den antagna aktionsplanen för Östersjön samt arbetsmarknadsfrågor
            och sociala frågor av vikt för regionen.
          </p>
          <p xml:id="i-qoCfyq83BnTXoA6mze78i">
            I den resolution som antogs vid årets konferens anmodas regeringarna
            i Östersjöområdet liksom CBSS och EU att följa utvecklingen av
            en EU-strategi för Östersjöregionen och försäkra sig om att den
            samordnas med existerande samarbetsformer i regionen, närmare
            bestämt med CBSS och den nya policyn för den nordliga dimensionen.
            Jag vill också understryka vikten av att vidta åtgärder för att
            stärka dialogen och samordningen med parlamentariska organisationer
            och parlamentariker i Östersjöregionen. Här kan Sverige som initiativtagare
            till en Östersjöstrategi och som ordförande i EU andra halvåret
            2009 spela en avgörande roll.
          </p>
          <p xml:id="i-X5BGqY51RQZXUTkChRghtP">
            Konferensdeltagarna var överens om att uppmana regeringarna,
            CBSS och EU att främja samordningen mellan regeringsaktörer och
            andra intressenter i Östersjöregionen samt att stödja och underlätta
            frivilligorganisationernas arbete inom regionen.
          </p>
          <p xml:id="i-511sojLqjuaY939fZFYmzj">
            Vad gäller klimatförändring och energifrågor, konferensens huvudteman,
            anmodades regeringarna, CBSS och EU att samordna och samarbeta
            beträffande strategier i kommande diskussioner inför klimattoppmötet
            i Köpenhamn hösten 2009 för att uppnå stöd från Östersjöregionen
            för de ambitiösa åtgärderna för att minska CO 2 -utsläppen.
          </p>
          <p xml:id="i-9A3cr3WURRvCVp3xrKDDiR">
            Andra rekommendationer som framförs i resolutionen är utökat
            samarbete för att minska sårbarheten och förbättra anpassningsbarheten
            till konsekvenserna av klimatförändringar, stärka kapaciteten
            att stödja och samordna energisamarbetet, stödja konstruktion
            och större användning av landbaserade vindkraftverk och offshorevindkraftverk,
            stödja transportprojekt för energi och energibärare som minimerar
            riskerna för miljön i Östersjön samt främja effektiva åtgärder
            för att utveckla förnyelsebar energi, energieffektivitet och energibesparingar.
          </p>
          <p xml:id="i-C3FFE9Z5v7or7V5uzpQqzF">
            Vid ett möte i Polen förra hösten beslöt miljöministrarna i Östersjöregionen
            att anta en aktionsplan för att skydda Östersjön, Baltic Sea Action
            Plan, utarbetad av Helcom, kommissionen för skydd av Östersjöns
            marina miljö. Planen skall förbättra Östersjöns tillstånd genom
            att bland annat minska övergödningen och risker förknippade med
            skadliga ämnen och sjöfart. Aktionsplanen ställer upp klara mål
            och åtgärder och innehåller exempelvis tak för hur mycket fosfor
            och kväve Östersjöländerna får släppa ut.
          </p>
          <p xml:id="i-5qcZhCG9e6AkQFZgrySFof">
            Parlamentarikerna runt Östersjön har varit aktiva och under hela
            processen gett Helcomarbetet och aktionsplanen sitt fulla stöd
            och betonat vikten av att planen blir ambitiös. Vi har nu ett
            verktyg med konkreta åtgärder och mål för att skydda Östersjön.
            Oron över Östersjöns kust- och havsområden är stor, och aktionsplanen
            är ett centralt verktyg för att återställa en god miljöstatus
            för Östersjön senast 2021.
          </p>
          <p xml:id="i-7s3Hg2PRDNthChVd6r22rw">
            Beträffande Aktionsplanen för Östersjön och de integrerade maritima
            riktlinjerna uppmanas regeringarna, BSPC och EU i årets resolution
            att engagera sig i genomförandet av Baltic Sea Action Plan bland
            annat genom att målsättningarna för minskad gödning efterlevs
            och genom att utveckla nationella åtgärdsprogram. Jag föreslår
            aktiva åtgärder mot övergödning, exempelvis genom att främja forskning
            och konkreta åtgärder för att binda och reducera fosfor i Östersjön
            och genom att bygga nya avloppsanläggningar, främja användning
            av fosfatfria rengöringsmedel och reducera utsläpp från jordbruk,
            transport, industri och hushåll.
          </p>
          <p xml:id="i-MyVPH1StajYhi5S3NNSvzR">
            Konferensen uttalade sitt stöd för fortsatt global reglering
            när det gäller säkerhet och marint miljöskydd, och därigenom tillförsäkra
            att alla fartyg som seglar genom Östersjön uppfyller samma höga
            standard beträffande säkerhet och miljö, oberoende av vilken flagga
            man seglar under. Vidare att alla länder i Östersjöregionen kontinuerligt
            arbetar för ratificering, effektivt genomförande och genomdrivande
            av existerande IMO-instrument.
          </p>
          <p xml:id="i-Q3yj5FvWe939K2Kw7aQmvM">
            Konferensen rekommenderade också stöd för att konkreta och effektiva
            åtgärder vidtas inom ramen för IMO för att tillförsäkra bindande
            förordningar för sjöfartssäkerhet, navigationssäkerhet och övrig
            säkerhet, med beaktande av bland annat det snabbt ökande antalet
            oljetransporter i Östersjön samt de svåra vinterförhållandena,
            i synnerhet i Östersjöns nordligare delar.
          </p>
          <p xml:id="i-6R734cbfYd2Eef8KrHXoKR">
            Beträffande arbetsmarknadsfrågor och sociala frågor i regionen
            uttalade konferensen vikten av att etablera rättvisa, tydliga
            och tillgängliga grundregler för arbetskraftens mobilitet och
            för etableringen av företag samt tillhandahållandet av tjänster
            exempelvis genom att utöka de redan existerande nätverken med
            informationscenter inom Östersjöregionens norra och östra delar.
            Vidare att samarbetet inom utbildning och forskning för hållbar
            utveckling bör utvecklas för att ytterligare öka Östersjöregionens
            konkurrenskraft. Avslutningsvis underströks behovet av en aktiv
            politik mot arbetslöshet bland ungdomar liksom en harmonisering
            av yrkesutbildningar.
          </p>
          <p xml:id="i-5weesU5tHx8aGkMgEdrCGZ">
            Riksdagen bör verka för att de åtgärder som framförs i resolutionen
            från den 17:e parlamentariska Östersjökonferensen för att stärka
            samarbetet i regionen, för att stärka samarbetet gällande klimatförändringar
            och energifrågor i Östersjöregionen, för att genomföra aktionsplanen
            för Östersjön och de integrerade maritima riktlinjerna och för
            att stödja åtgärder för ökad arbetskraftsmobilitet och minskad
            ungdomsarbetslöshet genomförs och därigenom aktivt bidrar till
            att utveckla Östersjöregionen och dess närområden.
          </p>
        </div>
        <div xml:id="i-CoZCMb5DKMEU3L31igg7gT" type="motSignatures">
          <list xml:id="i-W4X5Q5osoQLomJJTbL75K6">
            <item xml:id="i-NxbdsngH5d6UHiCjeuu8Ah" who="i-FKLdFezw4jPcBcpexqvUyJ">
              Kent Olsson (m)
            </item>
          </list>
        </div>
      </div>
    </body>
  </text>
</TEI>
