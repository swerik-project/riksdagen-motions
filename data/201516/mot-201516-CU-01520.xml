<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-01520">
  <teiHeader>
    <fileDesc>
      <titleStmt>
        <title>Vättern</title>
        <author corresp="i-3R1heWHR7nC9dtoPHWSMdB">av Peter Persson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1520 av Peter Persson (S)</title>
          <idno type="rdwebb">H3021520</idno>
          <rs type="number">1520</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3021520/text</ref>
          <ref type="dokument_url_html">http://data.riksdagen.se/dokument/H3021520</ref>
          <ref type="dokumentstatus_url_xml">http://data.riksdagen.se/dokumentstatus/H3021520</ref>
          <ref type="docx">http://data.riksdagen.se/fil/C3A3C77F-01C3-4FA6-99D0-94878883FB93</ref>
          <ref type="pdf">http://data.riksdagen.se/fil/6D8D7515-44F6-4EC6-A691-10A9E8238E9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DvTPjWT4epsshi5QtSv1ND" type="signed"/>
        <correspContext corresp="i-DvTPjWT4epsshi5QtSv1ND">
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction type="submitted" xml:id="i-CdbfMtLm2LP3Afm7NvNGd9">
          <date when="2015-10-05"/>
          <time when="15:28:39"/>
        </correspAction>
        <correspAction type="reviewed" xml:id="i-Rrr4Zj9RWw9Rd4viyY2cGn">
          <date when="2015-10-05"/>
          <time when="19:34:50"/>
        </correspAction>
        <correspAction type="referred" xml:id="i-P8hNyYRQupQ9pnsge13F1m">
          <date when="2015-10-13"/>
        </correspAction>
        <correspAction type="assigned" xml:id="i-X77YiWJG8iEn2anJS64eaK">
          <date when="2018-06-04"/>
          <time when="10:15:46"/>
        </correspAction>
        <correspContext corresp="i-X77YiWJG8iEn2anJS64eaK">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-65V7a5L49cdwikyDaKcDNB"/>
        <correspContext corresp="i-65V7a5L49cdwikyDaKcDNB">
          <ref type="uppgift">2015/16:CU13</ref>
          <ref type="ref_dok_id">H301CU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1520 av Peter Persson (S) Vättern</div>
      </div>
      <div type="motBody">
        <div type="motProposal" subtype="förslag">
          <head xml:id="i-WzJKoJeCYR6q8guG5DGJay">
            Förslag till riksdagsbeslut
          </head>
          <list style="ol">
            <item xml:id="i-KqkyPFunqvKbqJVekKHsWn">
              Riksdagen ställer sig bakom det som anförs i motionen om att
              viktiga vattentäkter som Vättern ska kunna räknas som riksintresse
              för dricksvatten och tillkännager detta för regeringen.
            </item>
            <item xml:id="i-569Et8tfg57SEALSmdCRtz">
              Riksdagen ställer sig bakom det som anförs i motionen om att
              lösa frågan om Vätterns vattenreglering och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-F7mAadyFBhcemiM1xYqSUa">
            Motivering
          </head>
          <p xml:id="i-LspppQbpwdtp3kHsD35V9v">
            Jag har under den borgerliga regeringsperioden väckt frågor,
            interpellationer och motioner rörande ett av vårt lands främsta
            och vackraste innanhav, Vättern. Vättern är Sveriges näst största
            sjö efter Vänern, både avseende ytan och vattenvolymen (cirka
            78 000 miljoner kubikmeter). Dess fantastiska omgivningar, stränder
            och vattenyta är omskriven i historia, poesi och prosa. I Vättern
            ligger Sveriges tolfte största insjö-ö, Visingsö, en gång ett
            kungligt maktcentrum i medeltidens Sverige.
          </p>
          <p xml:id="i-3MSHFnNbNiMcGt92PU92vc">
            På Vätterns stränder reser sig bland annat mitt stolta Jönköping
            och Huskvarna med sina tändsticks- och industriminnen, lyser trästaden
            Hjo, befäster sig Karlsborg samt hukar sig Askersund mellan Vätterns
            vattenspegel och Tivedens mörka skog. På den östra sidan vandrar
            pilgrimers skuggor i Vadstena och drömmer ingenjör Andrées ballong
            i Gränna om sin ofullbordade färd till Nordpolen.
          </p>
          <p xml:id="i-Q3dttbqtzT9NuzRJraE4tH">
            Vår kärlek till Vättern handlar också mycket om dess vatten.
            Dricksvattenutredningen tillsattes 2013 och ska komma med ett
            slutbetänkande i april 2016. Jag vill med denna motion uppmärksamma
            två krav, där åtminstone det ena är tydligt kopplat till utredningen.
          </p>
          <p xml:id="i-XJV4yuXr2NZUXwtshvytpR">
            Det första är att Vättern förklaras som ett skyddat riksintresse.
            Vattenkvaliteten i Vättern måste säkras, dricksvatten blir en
            allt viktigare resurs i vårt samhälle. Vättern har idag tolv olika
            råvattenintag fördelat på åtta kommuner och ett kommunförbund.
            Vätterns utmärkta förutsättningar som vattentäkt gör att den idag
            nyttjas av ca 250 000 personer. Långt framskridna planer finns
            att förse Örebro och andra Närkekommuner med Vätternvatten, med
            möjlighet till ytterligare utbyggnad till Mälarområdet. Folkmängden
            enbart i berörda Närkekommuner uppgår till ca 225 000 personer
            och beräknas att öka till minst 260 000 till år 2050. Således
            kan man förutspå att ca 600 000 personer inom ett par årtionden
            kan komma att förses med Vätternvatten.
          </p>
          <p xml:id="i-PCvZs5BHh47nJxZCfh5pYj">
            Enligt miljöbalken är det bara anläggningen som kan klassas som
            riksintresse, inte själva vattentäkten. Med anledning av detta
            bör lagen skrivas om så att även särskilt värdefulla vattentäkter
            ska kunna räknas som riksintresse för dricksvatten. Vättern är
            en sådan.
          </p>
          <p xml:id="i-Pmbj95TpEuX4nAZk9LCnJg">
            Den andra frågan gäller Vätterns vattenreglering som är ett bekymmer
            för Jönköping. Landhöjningen i Sverige är olika i olika delar.
            Utloppet som ligger vid Motala har en snabbare landhöjning än
            Jönköping vid Vätterns sydspets. Sjön ”tippar” därför mot söder
            vilket medför att Vätterns nivå vid Jönköping stiger ungefär 1,4
            millimeter per år. SMHI har beräknat att vattenståndet vid Jönköping
            kan öka med 11–17 centimeter över en 100-årsperiod vilket kommer
            att få stora negativa effekter för Jönköpings stad. Jönköping
            får redan i dag allt oftare problem med översvämmade vägar och
            fyllda dagvattensystem under höga flöden. Exploateringen av stora
            centrala markområden, som i dag är industriområden eller outnyttjad
            mark, försvåras också.
          </p>
          <p xml:id="i-VnNAn5hZrwWN9fgSfEuLrH">
            Staten fick ansvaret för reglering av Vätterns vattenstånd genom
            en så kallad vattendom år 1958. Det finns ett klart behov av att
            ändra denna dom så att mer vatten kan tappas ur sjön. Kammarkollegiet
            är den myndighet som från statens sida ska företräda det allmänna
            i frågan. Kammarkollegiet meddelade år 2010 Jönköpings stad att
            myndigheten är förhindrad att ansöka om omprövning uteslutande
            av det skälet att man saknar ekonomiska medel för att betala eventuella
            motparters rättegångskostnader samt eventuella intrångsersättningar.
          </p>
          <p xml:id="i-Cja8GwZzApJzpdH3aoe6MJ">
            Frågan om Vätterns vattenreglering måste lösas, enligt min uppfattning.
            Dåvarande miljöminister Ek var 2011 helt ovillig och skyllde mest
            ifrån sig.
          </p>
          <p xml:id="i-REmaTWUKEMT9Z6RZ1BbVnf">
            Min utgångspunkt är att bland annat Dricksvattenutredningen ger
            regeringen underlag för nödvändiga åtgärder i de två frågorna,
            att regeringen genomför de lagstiftningsändringar som behövs,
            ger myndigheter de direktiv som är nödvändiga samt avsätter tillräckliga
            resurser. För till skillnad från under de två tidigare valperioderna
            har vi nu en regering som vill något och som också menar allvar
            med miljöpolitiken.
          </p>
        </div>
        <div type="motSignatures">
          <list>
            <item xml:id="i-EE8cpHCXHvBnn4gPNjE1gW">
              Peter Persson (S)
            </item>
          </list>
        </div>
      </div>
    </body>
  </text>
</TEI>
