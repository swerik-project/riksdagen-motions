<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0206/mot_200102_MJ_0206-0001.pdf"/>
      <div type="motHeader" xml:id="i-HtVMhYdV8VtWPna2XNM4UW">
        <div type="motTitle" xml:id="i-W5gbjkNCE9ifnXbiUNG7Wz"/>
        <div type="motSubmissionInfo" xml:id="i-B9rZb9WBMpNXepWyVp4m7g"/>
      </div>
      <div type="motBody" xml:id="i-3wvYEwdLKufx3VoccAvbbM">
        <div xml:id="i-EA2zkAcVMojtZmKmbjsYoP">
          <p xml:id="i-2sPZHPDYPZoUAi8ernwnxX">
            2001/02 mnr: MJ206 pnr: c311
          </p>
          <p xml:id="i-5HUZD3P1uMWcGfrNzSXYbN">
            Motion till riksdagen 2001/02:MJ206
          </p>
          <p xml:id="i-K9Fu3QnH4AAq9orr2gpQtH">
            av Kenneth Johansson (c)
          </p>
          <p xml:id="i-N7Jz4K9Vs8X5qALTVZvX7r">
            Rovdjursfrågor
          </p>
          <p xml:id="i-BcfCbaThfJq24mUxaqSxGE">
            Förslag till riksdagsbeslut
          </p>
          <p xml:id="i-QvKHCv9C1xuXK2b1ppprKA">
            1. Riksdagen tillkännager för regeringen som sin mening vad i
            motionen anförs om nordiskt samarbete i rovdjursfrågor. 2. Riksdagen
            tillkännager för regeringen som sin mening vad i motionen anförs
            om inrättandet av ett rovdjurscenter i Grönklitt i Dalarna. 3.
            Riksdagen begär att regeringen utreder möjligheter till ersättning
            till jakträttsinnehavare för rovdjursskador.
          </p>
          <p xml:id="i-152KVoTN2FcqdWDaQbZ4Mt">
            Ta konflikterna på allvar
          </p>
          <p xml:id="i-XJCsBFJG1CY3ER8pLbd4H3">
            Rovdjurens antal och utbredning har under åren genomgått stora
            och snabba förändringar. Under 1800-talets senare hälft decimerades
            stammarna i Sverige och övriga Norden kraftigt. Under 1900-talet
            har förändringarna varit påtagliga men gått i motsatt riktning.
            Samtliga fyra stora rovdjursarter ökar numera i landet såväl till
            antal som i utbredning. Antalet stora rovdjur är idag större än
            det varit någon gång under modern tid. Det är av stor betydelse
            för den biologiska mångfalden att livskraftiga rovdjursstammar
            kan bevaras och utvecklas. För att det ska kunna ske måste de
            intressekonflikter som uppstår i områden där rovdjur förekommer
            tas på allvar. Många gånger kommer lokala jaktintressen i konflikt
            med ökande rovdjursstammar. Dessa konflikter skapar ytterligare
            motstånd mot en större rovdjursstam. Ett sätt att minska risken
            för denna typ av konflikter vore att ersätta jakträttsinnehavare
            för förlorade jaktinkomster i områden med mycket rovdjur. Det
            kunde ske till exempel genom en särskild rovdjursskadefond med
            tydliga regler för vad som skulle kunna vara ersättningsberättigande.
            Regeringen bör utreda möjligheterna att ersätta jakträttsinnehavare
            för rovdjursskador. Det bör ges regeringen till känna.
          </p>
          <pb facs="riksdagen-motions-pdf/data/200102/mot_200102_MJ_0206/mot_200102_MJ_0206-0002.pdf"/>
          <p xml:id="i-LMUpTbbtXN7VXsvpjRm7rY">
            2001/02:MJ206
          </p>
          <p xml:id="i-6eCP9jHcaSBXp5EAx1xgr4">
            10
          </p>
          <p xml:id="i-TdXAC936C4ZKAWbWt5H95o">
            Nordiskt samarbete i rovdjursfrågor
          </p>
          <p xml:id="i-2DcAyZvnAuUZLgiHZ6zJYp">
            Sverige, Norge och Finland har likartade rovdjursstammar och
            liknande intressekonflikter vad avser förhållandet mellan t ex
            de areella näringarna och det berättigade behovet av livskraftiga
            rovdjursstammar. För rovdjuren existerar inga nationsgränser.
            Samtidigt är rovdjurspolitiken nationell. Det förekommer gemensamma
            forskningsprojekt och liknande länderna emellan, vilket är mycket
            positivt. Men detta samarbete borde fördjupas i syfte att så långt
            som möjligt samordna insatserna vad gäller t ex bedömningar avseende
            behov av skyddsjakt, bekämpning av brott mot lagstiftning relaterad
            till rovdjuren, samt andra frågor som är av gränsöverskridande
            karaktär. I Rovdjursutredningens betänkande (SOU 1999:146) konstaterades
            att det finns starka skäl för att ytterligare utveckla samarbetet
            om rovdjursförvaltningen, särskilt med Norge. Även det lokala
            och regionala gränsöverskridande samarbetet bör utvecklas. Därför
            bör regeringen intensifiera samtalen med våra nordiska grannländer
            om ett fördjupat samarbete om rovdjursfrågorna. Vad som ovan sagts
            om utveckling av det nordiska samarbetet i rovdjursfrågor bör
            ges regeringen till känna.
          </p>
          <p xml:id="i-8ArnPadLB2vUg6Qap86aRe">
            Rovdjurscentrum till Dalarna
          </p>
          <p xml:id="i-t6xy8VjZVevYK2ywpxGKM">
            Enligt Rovdjursutredningen är forskning och information en viktig
            del i rovdjursförvaltningspolitiken för att minimera konflikterna
            mellan olika intressen. I utredningsförslaget föreslås därför
            att ett nationellt rovdjurscentrum tillskapas i Sverige som en
            viktig del i en förvaltningspolitik av de fyra stora rovdjuren
            och örn. Genom centret skall kunskapen från forskare, myndigheter
            och institutioner samlas och information förmedlas. Jag anser
            av flera skäl att Grönklitt utanför Orsa i Dalarna är den lämpligaste
            platsen för ett rovdjurscentrum. På platsen finns idag stora hägn
            för såväl björn, varg, lo som fjällräv. Det finns dessutom ett
            etablerat samarbete med det skandinaviska björnforskningsprojektet
            som bedriver en omfattande verksamhet i området kring Orsa. Dessutom
            bedrivs även 1lo- och vargforskningsprojekt i området. Ytterligare
            en fördel med = ett rovdjurscentrum i Orsaområdet är det faktum
            att Siljansområdet är ett av Sveriges största turistmål, vilket
            skapar goda möjligheter att informera allmänheten om verksamheten.
            Jag anser att riksdagen bör fatta beslut om lokaliseringen av
            rovdjurscentrum, och med hänvisning till det ovan anförda bör
            riksdagen som sin mening ge regeringen till känna vad i motionen
            anförts om inrättandet av ett rovdjurscentrum i Grönklitt i Dalarna.
          </p>
          <p xml:id="i-SdEuRyXt5U1AAU4VAwY1QM">
            Stockholm den 20 september 2001
          </p>
          <p xml:id="i-RorQqGSKXMGYJJaejFqWqU">
            Kenneth Johansson (c)
          </p>
        </div>
      </div>
    </body>
  </text>
</TEI>
