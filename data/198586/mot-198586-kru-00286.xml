<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-kru-00286">
  <teiHeader>
    <fileDesc>
      <titleStmt>
        <title>Bevarande av gamla segelfartyg</title>
        <author corresp="i-TZikyr5QETx1Srqmhk827L">Göte Jonsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bevarande av gamla segelfartyg</title>
          <idno type="rdwebb">G902kr286</idno>
          <rs type="number">kr286</rs>
          <orgName type="comitteeAbbreviation">kru</orgName>
          <ref type="dokument_url_text">http://data.riksdagen.se/dokument/G902kr286/text</ref>
          <ref type="dokument_url_html">http://data.riksdagen.se/dokument/G902kr286</ref>
          <ref type="dokumentstatus_url_xml">http://data.riksdagen.se/dokumentstatus/G902kr286</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZikyr5QETx1Srqmhk827L</idno>
            <name>Göte Jonsson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KNRaTgEzQCMTESnKayn16B" type="signed"/>
        <correspContext corresp="i-KNRaTgEzQCMTESnKayn16B">
          <note type="signatory" corresp="i-TZikyr5QETx1Srqmhk827L"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_kr_286/mot_198586_kr_286-001.pdf"/>
      <div xml:id="i-2zrxoGrZ82qh5zfMwzmrgf" type="motHeader">
        <div xml:id="i-TA7oe4mAos7ukiHRbCNjiA" type="motTitle"/>
        <div xml:id="i-17atY25m3h4k4jA67wn2sJ" type="motSubmissionInfo"/>
      </div>
      <div xml:id="i-AQoEHeiPCo3yuvDNUoymCV" type="motBody">
        <div xml:id="i-Hx4DcYC2G7N5x46SfCe4NR">
          <p xml:id="i-6wQXzxdTn5QoP82VQ3gha1">
            Motion till riksdagen 1985/86:Kr286
          </p>
          <p xml:id="i-ZSAVj6qmQZAbGox4EZPrm">
            Göte Jonsson (m)
          </p>
          <p xml:id="i-TyVYesNwH7XPvHHFcZbi4E">
            Bevarande av gamla segelfartyg
          </p>
          <p xml:id="i-5GhKvxwLsEEKPL8GS2epYt">
            Den ökande sjöfarten var en viktig del vid industrialismens genombrott
            i vårt land. Genom bl. a. lantmannaseglationens frisläppande 1832
            och Krimkriget (1853 —1856) fick vi en betydande export av svenska
            trävaror. De förut betraktade mer eller mindre ”värdelösa” stora
            skogarna kunde nu omvandlas till hårdvaluta. Utefter våra kuster
            växte sågverk upp. Skogs- huggning och flottning gav sysselsättning
            åt tusentals människor. Utefter våra kuster, även utefter Vänern
            och Vättern, kom att byggas flera tusen segelfartyg. Ett uppdämt
            behov gav upphov till hundratals varvsplatser. Slumrande fiskarbyar
            omvandlades till stora svenska exportorter. Utpräg- lade skepparsamhällen
            bildades, t. ex. Skillinge, Brantevik, Råå, Viken, Bergkvara,
            Timmersnabben och Figeholm. Vätterbygden var inget undan- tag.
            Orter som Brandstorp, Brevik, Svanvik och Lemunda var hemvist
            för åtskilliga skutor och besättningar. De stora svenska segelfartygen
            som fullriggare, barkar, skonertskepp och briggar är sedan länge
            borta. Svenska staten och svenska museer har inte bevarat ett
            enda större trähandelsfartyg från våra stora seglationsepoksda-
            gar. Viking i Göteborg och af Chapman i Stockholm är utländska
            stålfartyg och har ingenting med svensk skeppsbyggarkonst att
            göra. Jarramas i Karlskrona och Najaden i Halmstad har varit svenska
            marina fartyg. Det senare är dessutom ett falsarium. Ointresset
            från svenska kulturbevarande myndigheters sida kan här bely- sas
            med några exempel: Sveriges sista handelsbrigg, Gerda av Pataholm,
            är byggd vid Brodins skeppsvarv i Gävle 1868. Dess siste ägare,
            sjökapten Per Olsson, Pataholm, förstod fartygets kulturhistoriska
            värde och ägnade bortåt 10 år av eget arbete och kapital i ett
            försök att bevara fartyget. År 1936 inköptes Gerda för 8 000 kr.
            av medel donerade till Gästriklands kulturhistoriska förening.
            Briggen Gerda blev ett blickfång och ett mycket uppskattat turistmål
            i Gävle. Under åren 1936—1948 bekostade staden 21 600 kr. i underhåll.
          </p>
          <p xml:id="i-D56wJ42kttPYYmTHsrmrSe">
            När man i november 1949 diskuterade ett anslag av 40 000 kr.
            för att kunna bevara fartyget ytterligare 20 år avslog stadsfullmäktige
            detta be- lopp. I stället flyttades briggen och riggades av. På
            det nya stället låg hon mer oskyddad, och isen skruvade sönder
            henne. År 1959 hällde man foto- gen över skrovet och försökte
            elda upp det, men man misslyckades och fick spränga sönder skrovet.
            I dag diskuterar Gävle kommun att bygga en ny Gerda. Hur många
            miljoner ett sådant projekt kostar törs man bara gissa.
          </p>
          <pb facs="riksdagen-motions-pdf/data/198586/mot_198586_kr_286/mot_198586_kr_286-002.pdf"/>
          <p xml:id="i-51rNqwCGGaoTAWUnQwoyrM">
            I Pataholm höggs den välbekanta galeasen Förlig Wind upp år 1963.
            Hon var Sveriges sista handelsfartyg utan motor. Ursprungligen
            var skutan en jakt som byggts vid 1800-talets början men som omgjorts
            till galeas 1892. Ålems hembygdsförening försökte samla medel
            för att kunna bevara sku- tan, men få kontanter inflöt, och under
            väntetiden blev fartyget obönhörli- gen fördärvat. Mönsterås hembygdsförening
            försökte i början av 1960-talet bevara den i Danmark byggda galeasen
            Ydun, men eftersom man inte fick ihop mer än 400 kr. för bevarandet
            av fartyget misslyckades projektet. I dag utgör Ydun endast en
            rutten brädhög. Man diskuterade under 1930-talet att bevara Sveriges
            sista skonertskepp Ziba av Kalmar, byggd vid Arendal i Norge 1876,
            men det verkliga intresset saknades, och fartyget blev så rötskadat
            att det fick lov att huggas upp 1940. Något yrvaket försökte Sjöhistoriska
            museet att rädda åtminstone kajutan på fartyget. I 20 graders
            kyla monterades kajutan ned och kördes med lastbil från Norrtälje
            till Bergkvara där virket lades in i en lada. I 40 år fick det
            ligga där tills någon från museihåll beslöt att ta en titt på
            virket. Detta var helt fördärvat av maskangrepp. I dag finns i
            Sverige inte en enda kajuta bevarad från segelfartygsepoken. I
            Vänern seglade på sin tid Sveriges äldsta fartyg, galeasen Lisa.
            Hon var byggd i Danmark 1799 och hade bl. a. ett förflutet som
            slavhandelsfartyg i Västindien. År 1901 kom fartyget till Sverige,
            och hon fick Vänern som hemvist 1916. I början av 1950-talet tjänstgjorde
            Lisa som kafé i Vänersborg. Med sin ålderdomliga exteriör var
            hon föremål för mångas intresse. Starka krafter var i gång för
            att bevara Lisa som museifartyg, men intresset från museihåll
            var minst sagt ljummet och planerna fick skrinläggas. År 1952
            försökte man bränna upp fartyget. Det gamla trävirket ville inte
            brinna, så man fick fortsätta sin destruktiva verksamhet med dynamit.
            Listan på misslyckade projekt för bevarandet av svenska handelssegel-
            fartyg kan göras mycket längre. De svenska museerna är oftast
            agrart eller militärt inriktade. Det är relativt enkelt att kulturminnesmärka
            en fastighet i vårt land. Sådana bevarandeprojekt har vi tusentals
            av . Likaså finns statli- ga medel att tillgå för bevarande av
            intressanta järnvägssträckor, industrier och t. o. m. gamla försäljningsställen
            av bilar. De fartyg som utgjort grunden för vårt lands handel
            och industri anses inte ha något kulturellt värde. De bränns,
            sprängs i bitar eller sänks. Beror detta faktum på okunnighet
            om svensk handelssjöfart eller saknar man helt prioriteringsgrunder
            när det gäller kulturhistoriskt intressanta projekt? Måste ett
            fartyg ha legat på sjöbotten ett par hundra år för att anses ha
            ett kulturhistoriskt värde? Skulle någon föreslå att bränna eller
            riva en byggnad som kanske har ett intressant förflutet torde
            denne bli betraktad som kulturmarodör. — Men när det gäller kulturhistoriskt
            intressanta handelssegelfartyg är det fritt fram. Tala om kulturutarmning.
            Hur är då förhållandet i våra grannländer?
          </p>
          <p xml:id="i-VerHMyeJMtjreYrm6TvV56">
            Mot. 1985/86 Kr286
          </p>
          <pb facs="riksdagen-motions-pdf/data/198586/mot_198586_kr_286/mot_198586_kr_286-003.pdf"/>
          <p xml:id="i-RkSNRrvvCa2zoXP5cK3872">
            Norge
          </p>
          <p xml:id="i-AcqwStn9qkhSKFwgoKkcfc">
            I Norge har ett 20-tal fartyg blivit klassade som värdefulla
            från kulturhisto- risk synpunkt (K-märkta). Vid Norska Sjöfartsmuseum
            finns det s. k. far- tygsutvalget som har till uppgift att bedöma
            vilka fartyg som kan uppfylla detta kriterium. Statliga medel
            finns att tillgå för bevarande av dessa fartyg. Deras ägare får
            dock förbinda sig att inte avyttra fartyget utanför Norges gränser.
          </p>
          <p xml:id="i-AqMNkbTmTLJA4Hkxrsv7Zf">
            Finland
          </p>
          <p xml:id="i-MfkubSijkdDNfHmNdGzTMY">
            Finska staten har vid några tillfällen gått och avsatt ”riktade”
            medel för bevarandet av speciella fartyg, t. ex. den svenska barken
            Sigyn. (Detta far- tyg är det enda större svenska segelfartyg
            som bevarats åt eftervärlden.)
          </p>
          <p xml:id="i-HRUpuw4RcL2FDpAyaB5An4">
            Danmark
          </p>
          <p xml:id="i-Ca51bcs6XXGziDwnDLoRXN">
            Danska staten har låtit specialutbilda två personer som knutits
            till museet i Roskilde. Dessa personer har bl. a. till uppgift
            att kostnadsfritt ge råd och anvisningar till personer som vill
            bevara ett äldre segelfartyg. I Danmark är det relativt lätt att
            få ekonomiska medel till bevarande av segelfartyg, och ca 270
            st. har varit föremål för bevarandeinsatser. Enskilda kommunala
            och statliga instanser i Danmark tar det numera som en självklarhet
            att de gamla fartygen på alla sätt skall bevaras. Likaså finns
            det relativt gott om dona- tionsfonder att tillgå. En av de mest
            kända är den s. k. Carlsbergsfonden. Det är mycket allvarligt
            att de kulturvärden som de gamla segelfartygen utgör går till
            spillo. Jag anser därför att riksdagen bör begära att regeringen
            vidtar åtgärder för bevarande av svenska segelfartyg så att de
            återstående värdena från denna sjöfartsepok inte helt förstörs.
          </p>
          <p xml:id="i-8ZdKJqxiiXsMJ3rE4woQHk">
            Hemställan
          </p>
          <p xml:id="i-EAgRvh5qkUtKYKJqfrjCWy">
            Med anledning av vad som i motionen anförts hemställs att riksdagen
            hos regeringen begär förslag till åtgärder för beva- rande av
            gamla värdefulla segelfartyg.
          </p>
          <p xml:id="i-D4SbiycHRg89TiM3eMNEiq">
            Stockholm den 27 januari 1986
          </p>
          <p xml:id="i-8u5B3Fq1y6iKGFnDkepqcX">
            Göte Jonsson (m)
          </p>
          <p xml:id="i-3UmHNtNWozUiXZjaqppJZd">
            Mot. 1985/86 Kr286
          </p>
        </div>
      </div>
    </body>
  </text>
</TEI>
