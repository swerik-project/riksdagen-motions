<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00498">
  <teiHeader>
    <fileDesc>
      <titleStmt>
        <title>Kommunikationer i Roslagen</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunikationer i Roslagen</title>
          <idno type="rdwebb">GV02T498</idno>
          <rs type="number">T498</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T498/text</ref>
          <ref type="dokument_url_html">http://data.riksdagen.se/dokument/GV02T498</ref>
          <ref type="dokumentstatus_url_xml">http://data.riksdagen.se/dokumentstatus/GV02T498</ref>
          <ref type="doc">http://data.riksdagen.se/fil/328364D2-1E19-460C-896E-D16DBE4DE4C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KDbHbmSN72hzin16cLkpqQ" type="signed"/>
        <correspContext corresp="i-KDbHbmSN72hzin16cLkpqQ">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-8fAvc2RZ36GHTSw6JTQa9x" type="referral">
          <date when="2007-10-16"/>
        </correspAction>
        <correspAction xml:id="i-GDHZr7HeKd36Hb4PhqDREx" type="dismissal">
          <date when="2007-10-16"/>
        </correspAction>
        <correspAction xml:id="i-E4wV7Fk2CVmp5LZaNrb3xL" type="numbering">
          <date when="2007-10-09"/>
        </correspAction>
        <correspAction xml:id="i-7MD1FGfCvGYwVZACwsWbgf" type="submission">
          <date when="2007-10-05"/>
        </correspAction>
        <correspAction xml:id="i-7hq87822TB3K9B7ukUKUcj" type="transfer">
          <date when="2007-10-04"/>
        </correspAction>
        <correspAction xml:id="i-RJr4kF4b1D8VmLFhL65Zmk" type="assigned"/>
        <correspContext corresp="i-RJr4kF4b1D8VmLFhL65Zmk">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PJMRjx8crxNoX5s4JRou96" type="motBody">
        <div xml:id="i-4vwmJUe5YQvVXtFGKw75Gb" type="motProposal" subtype="förslag">
          <head xml:id="i-Fg3oNTTdn2Scs3TDNwduPt">
            Förslag till riksdagsbeslut
          </head>
          <list xml:id="i-Gz4Mcn1gNyKef8ehHTSWuf" style="ol">
            <item xml:id="i-7CfKgey9vnSuvYcdUmMRHp">
              Riksdagen tillkännager för regeringen som sin mening vad som
              anförs i motionen om behovet av förbättrade kommunikationer av
              bostads- och näringslivsskäl inom Norrtälje kommun.
            </item>
            <item xml:id="i-FUpZokGuQJZxWW5UAL5G9Z">
              Riksdagen tillkännager för regeringen som sin mening vad som
              anförs i motionen om att låta Banverket utreda frågan om järnvägsförbindelse
              till Kapellskär för ökade godstransporter.
            </item>
            <item xml:id="i-Cp3KoFiM6B677Mz7eZt5j9">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              att E 18 får motorvägsstandard också på det 18 km långa vägavsnittet
              RosenkällaSöderhall.
            </item>
            <item xml:id="i-RSMrb2zBvqQ1qQhRWni3bt">
              Riksdagen tillkännager för regeringen som sin mening vad som
              anförs i motionen om behovet av upprustning av riksväg 77.
            </item>
            <item xml:id="i-Sh6H8jZdE3K7jJJyf1Hhor">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              kapacitets- och säkerhetshöjande åtgärder på länsväg 280 på sträckan
              RimboHallstavik.
            </item>
            <item xml:id="i-2XND47n391tu6VA1eNhdS6">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att tillsammans
              med Norrtälje stad se till att Förbifart Norrtälje väster om nuvarande
              riksväg 76 omgående kan påbörjas.
            </item>
            <item xml:id="i-BHsresidK3SjAXiXcBtHS5">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              kapacitets- och säkerhetshöjande åtgärder på länsväg 276.
            </item>
            <item xml:id="i-Aod5zyqRSBrLvvbS7ViAPt">
              Riksdagen tillkännager för regeringen som sin mening vad som
              anförs i motionen om betydelsen av färjor drivna av Vägverket
              för den bofasta befolkningen på öarna i skärgården i Norrtälje
              och andra kommuner där fasta landförbindelser saknas.
            </item>
            <item xml:id="i-TurqjXXz5JTeKWR7hXoqb1">
              Riksdagen tillkännager för regeringen som sin mening vad som
              anförs i motionen om Sjöfartsverkets tolkning och tillämpning
              av EU:s sjösäkerhetsdirektiv för äldre fartyg mot bakgrund av
              dessas betydelse för turism och försörjningsmöjligheter i skärgården.
            </item>
          </list>
        </div>
        <div xml:id="i-7RbCbZ45DrnUikCnKw1fh4" type="motContent">
          <head xml:id="i-FvfL5mtgGwe5Tc8YpQFJ6w" type="h1">
            Motivering
          </head>
          <p xml:id="i-TFcLAzGz1SmgA1keKLhJLp">
            De nordöstra delarna av Stockholms län, och här behandlas särskilt
            Norrtälje kommun som till ytan omfattar en tredjedel av hela Stockholms
            län, präglas liksom övriga delen av länet av stark befolkningstillväxt.
          </p>
          <p xml:id="i-D4gtfiiC9GpWYJs9XYcR2h">
            Under 2006 ökade Sverige med drygt 65 000 invånare, varav 42
            procent hamnade i Stockholms län. Under första halvåret 2007 ökade
            Sverige med drygt 29 000 invånare, varav drygt 49 procent hamnade
            i Stockholms län. På halvtannat år har Stockholms län ökat med
            drygt 42 000 invånare.
          </p>
          <p xml:id="i-A7oT2YrQicdjwzUugrGmT1">
            Sedan den senaste stora organisationsförändringen inträffade
            i Stockholms län bildandet av Stockholms läns landsting den 1
            januari 1971 har Stockholms län ökat sin befolkning med lika många
            människor som bor i Göteborgs stad, över 450 000 invånare. Ett
            annat mått på tillväxten är att detta antal motsvarar ungefär
            hela befolkningen i två svenska normalläns sammantagna befolkning.
          </p>
          <p xml:id="i-Q9ki95efj56LDkbx5y6VL3">
            De sex Roslagskommunerna Täby, Norrtälje, Österåker, Danderyd,
            Vallentuna och Vaxholm har hela tiden haft en ökande andel av
            denna befolkningsökning.
          </p>
          <p xml:id="i-LpQymYxQHJLTyWChWacV5p">
            Även om många förknippar Norrtälje med rekreation, sommar, semester
            och resor till Åland och andra delar av Finland från Kapellskär
            och Grisslehamn, bör genast noteras att i Hallstavik i norra delen
            av kommunen ligger en av Stockholms läns viktigaste industrier,
            med ett förädlingsvärde kring 5 miljarder kronor, alltså nära
            15 miljoner kr/driftsdag.
          </p>
          <p xml:id="i-4L2b8dB1MniTzs4gBsZ4fK">
            Ser vi till den demografiska utvecklingen från 1970 fram till
            2015 ser befolkningsökningen ut enligt nedanstående i Roslagsregionen,
            22 mil lång från Stocksundsbron i söder till Singö i norr (korrigerat
            för kommungränsändringar Vaxholm/Österåker):
          </p>
          <table xml:id="i-LkBmt4NATNwP5sVJ7FtK6">
            <row xml:id="i-Vr87pz31MXbjYF9CW1Dzcm">
              <cell>
                Kommuninvånare
              </cell>
              <cell>
                SCB Prognos
              </cell>
            </row>
            <row xml:id="i-VthADaHsPguQPELx8XCZs6">
              <cell>
                1970
              </cell>
              <cell>
                1999
              </cell>
              <cell>
                2004
              </cell>
              <cell>
                2006
              </cell>
              <cell>
                2007
              </cell>
              <cell>
                2010
              </cell>
              <cell>
                2015/bas
              </cell>
              <cell>
                2015/hög
              </cell>
            </row>
            <row xml:id="i-YDeiz3D9iDUw5tHEqS7ccp">
              <cell>
                Täby
              </cell>
              <cell>
                38 892
              </cell>
              <cell>
                60 300
              </cell>
              <cell>
                60 422
              </cell>
              <cell>
                60 594
              </cell>
              <cell>
                61 006
              </cell>
              <cell>
                62 333
              </cell>
              <cell>
                63 500
              </cell>
              <cell>
                68 500
              </cell>
            </row>
            <row xml:id="i-7DqMW5bMiuJaHjdBMcri2Z">
              <cell>
                Norrtälje
              </cell>
              <cell>
                38 348
              </cell>
              <cell>
                52 103
              </cell>
              <cell>
                54 436
              </cell>
              <cell>
                54 596
              </cell>
              <cell>
                54 836
              </cell>
              <cell>
                60 286
              </cell>
              <cell>
                65 500
              </cell>
              <cell>
                68 500
              </cell>
            </row>
            <row xml:id="i-KNjZwGwF3ur2fmsBWFX4XH">
              <cell>
                Österåker
              </cell>
              <cell>
                15 561
              </cell>
              <cell>
                33 581
              </cell>
              <cell>
                36 867
              </cell>
              <cell>
                37 336
              </cell>
              <cell>
                37 879
              </cell>
              <cell>
                40 575
              </cell>
              <cell>
                44 500
              </cell>
              <cell>
                48 000
              </cell>
            </row>
            <row xml:id="i-MWW8xRXBgTapbFyyMuFuUD">
              <cell>
                Danderyd
              </cell>
              <cell>
                27 705
              </cell>
              <cell>
                29 636
              </cell>
              <cell>
                30 100
              </cell>
              <cell>
                30 226
              </cell>
              <cell>
                30 492
              </cell>
              <cell>
                30 086
              </cell>
              <cell>
                31 100
              </cell>
              <cell>
                32 000
              </cell>
            </row>
            <row xml:id="i-WgarDBjfDZhnWjAm2jZPC6">
              <cell>
                Vallentuna
              </cell>
              <cell>
                12 739
              </cell>
              <cell>
                24 640
              </cell>
              <cell>
                26 889
              </cell>
              <cell>
                27 397
              </cell>
              <cell>
                27 868
              </cell>
              <cell>
                29 339
              </cell>
              <cell>
                35 000
              </cell>
              <cell>
                37 500
              </cell>
            </row>
            <row xml:id="i-BohwgbaEC94uDLmZALDbBj">
              <cell>
                Vaxholm
              </cell>
              <cell>
                4 829
              </cell>
              <cell>
                8 888
              </cell>
              <cell>
                9 904
              </cell>
              <cell>
                10 123
              </cell>
              <cell>
                10 440
              </cell>
              <cell>
                11 619
              </cell>
              <cell>
                12 000
              </cell>
              <cell>
                13 000
              </cell>
            </row>
            <row xml:id="i-9ybUKRPhU44AnBi3bKZ99r">
              <cell>
                Summa
              </cell>
              <cell>
                138 074
              </cell>
              <cell>
                209 148
              </cell>
              <cell>
                218 518
              </cell>
              <cell>
                225 272
              </cell>
              <cell>
                227 521
              </cell>
              <cell>
                234 238
              </cell>
              <cell>
                251 500
              </cell>
              <cell>
                266 500
              </cell>
            </row>
          </table>
          <p xml:id="i-PjLFYVY9afxoCc5e8fAgpe">
            Jämförelseprognosen för 2010 kommer från Statistiska centralbyrån
            (2002) och prognoserna från Stockholms läns regionplanekontor
            (2001) bygger i basalternativet på 1980-talets befolkningsökning
            i Stockholms län på 13 00014 000 invånare per år, i högalternativet
            på 1990-talets ökningstakt på ca 20 000 invånare per år, som ovan
            framgår var ökningen under 2006 betydligt högre än SCB:s högalternativ
            från 2002.
          </p>
          <p xml:id="i-UkazGDZyivnheddUWmegk3">
            De sex kommunerna i nordöstra delen av Stockholms län, Roslagsregionen,
            hade 11,5 procent av länets invånare 1999 och 11,7 procent 2004.
            För 2006 är motsvarande siffra 11,8 procent. Det beror på att
            ökningen av befolkningsandelen i Stockholms län under 2006 var
            över 14 procent.
          </p>
          <p xml:id="i-U9RvGhfYCwQWSKJbZjJPdj">
            Under de närmaste femåtta åren, alltså för perioden 20102015,
            kommer dock befolkningsökningen, särskilt i de tre nordligaste
            kommunerna Norrtälje, Vallentuna och Österåker, att bli andelsmässigt
            mycket större, i storleksordningen över 15, kanske bortåt 20 procent.
          </p>
          <p xml:id="i-VEgW1pxeqvLY57iTsEG14b">
            Tendensen är, jämfört med prognoserna från 2001, ökande. Fram
            till 2015 kan Norrtälje, Vallentuna och Österåker komma att öka
            med 35 00045 000 invånare, vilket motsvarar en icke obetydlig
            svensk stad.
          </p>
          <p xml:id="i-GZiKN8w2b5ZGTK6zxdZRER">
            Det säger sig självt att trafikvolymerna under dessa betingelser
            kommer att öka dramatiskt. Det är därför nödvändigt även för statsmakten
            att noga följa utvecklingen och bidra till att kommunikationssystemet
            byggs ut i en takt som gör att både näringsliv och boende blir
            mer än drägligt, dvs. gott.
          </p>
          <p xml:id="i-P55x2iTtzyZRMsUAwcoHrM">
            Av särskild vikt är dessutom att säkra elförsörjningen till Stockholms
            läns i särklass mest elkrävande industri, Holmens pappersbruk
            i Hallstavik.
          </p>
          <head xml:id="i-JccFEFNx7QfEcaakWotrL9" type="h2">
            Utbyggd tunnelbana i framtiden
          </head>
          <p xml:id="i-o29zxnu1VYSu1YTvd7FDs">
            Det är lätt att konstatera att bristen på spårbunden trafik till
            de aktuella områdena är skriande. Tunnelbanan går i dag inte längre
            norrut än till Mörby centrum i Danderyds kommun. För närvarande
            är, mot bakgrund av Storstockholms Lokaltrafiks mycket stora investeringsbehov
            i övrigt, en utbyggnad inte aktuell.
          </p>
          <p xml:id="i-Qg8vSxavcrjftJzUgQmxLP">
            Men i framtiden borde tunnelbanan, trots att inga planer i dag
            finns, utsträckas till åtminstone Arninge centrum norr om Täby
            centrum. En sådan utbyggnad skulle betyda att tunnelbanan skulle
            bli ett konkurrenskraftigt alternativ till främst bilen för 50
            00080 000 arbetsresande dagligen.
          </p>
          <p xml:id="i-MfPboq17436EeCyh2Wz8mA">
            Enligt Storstockholms lokaltrafiks statistik är antalet påstigande
            som börjar sin tunnelbaneresa störst i Mörby centrum och Danderyds
            sjukhus av samtliga 100 tunnelbanestationer. Antalet påstigande
            (2002) vid dessa två T-bane-stationer är en vintervardag 19 000,
            att jämföra med näst största påstigandestation, Ropsten, med sin
            Lidingöanslutning, med 15 000.
          </p>
          <p xml:id="i-3FW5vU5YxGub54oLjAcDC9">
            Övriga ändstationer på tunnelbanan i Stockholmsområdet har långt
            färre antal påstigande: Hjulsta/Tensta 9 000, Akalla/Husby 11
            000, Hässelby Strand och Hässelby Gård 8 000, Norsborg/Hallunda/Alby
            13 000, Fruängen/Västertorp 10 000, Hagsätra/Rågsved 9 000 och
            Farsta med Farsta Strand 13 000.
          </p>
          <p xml:id="i-FRuoRwjDJrqnHp9enFRYKS">
            Till detta skall läggas att Tekniska högskolan med sina 41 000
            påstigande per dag (inkl. Roslagsbanan) är den största stationen
            i hela Stockholmsregionen bortsett från innerstadens T-banestationer
            från Östermalmstorg till Skanstull.
          </p>
          <p xml:id="i-4VyJqrnyxafmyNDKj51NLb">
            Endast T-centralen, Slussen, Fridhemsplan och Gullmarsplan tunnelbanenätets
            mest frekventerade avstigningsstationer är mer passagerartäta
            än Tekniska högskolan.
          </p>
          <p xml:id="i-Mf6dANueYkK9W4Lqm6Q6oR">
            Låt mig utan att fundera kring finansieringen framhålla att om
            Stockholmsregionen fram till 2050, cirka 40 år, kommer att växa
            som skett från 1970-talet, kommer befolkningen troligen att överskrida
            2,5 miljoner vid mitten av detta sekel, de flesta bosatta från
            Norrtälje till Södertälje.
          </p>
          <p xml:id="i-8QnKu65MChr5vqHGNkQ3Po">
            Hur mycket trängselavgifter vi än inför, hur mycket vägar vi
            än bygger, hur många katastrofinsatser som än görs, kommer inget
            att vara så effektivt som om vi fortsätter att bygga ut tunnelbanan.
            Jag ser för mig en fortsättning från Kungsträdgården mot Nacka,
            från Ropsten mot Lidingö, Bogesundslandet och Vaxholm, från Mörby
            centrum som borde döpas om till Danderyds centrum mot Täby, Arninge
            och Vallentuna för att sedan kanske förenas i början på en åtta
            med den linje som nu mynnar i Akalla, dvs man bygger sträckan
            VallentunaSollentunaAkalla.
          </p>
          <p xml:id="i-AfbmRJ7U5YLHQkSdjVswhz">
            Detta skulle få hundrafalt större effekter på resande och kodioxidsutsläpp
            än allsköns trängselskatter eller trängselavgifter eftersom tunnelbanan
            skulle kunna klara så otroligt många fler tusentals resande på
            varje tunnebanetåg går det cirka 25 bussar och 500 bilar i dagens
            läge.
          </p>
          <head xml:id="i-TsFvV5A349qd2mQtpnYBLK" type="h2">
            Pendeltågstrafiken
          </head>
          <p xml:id="i-H6gPLbgs6y5j37auPKKj8C">
            Anrika Roslagsbanan, som slutar just vid Tekniska högskolan,
            har rustats upp på ett förtjänstfullt sätt sedan mitten och slutet
            av 1990-talet till både Österåker och flera stationer i Vallentuna
            kommun, men utgör för huvuddelen av de boende i Roslagskommunerna
            inget alternativ till tunnelbanan.
          </p>
          <p xml:id="i-3H75daBeDNPGtqhiF8hW7x">
            Avgörande för upprustningen var beslutet att bygga ny bro över
            Stocksundet då spårkapaciteten 1996/97 ökade från ett till två
            spår. Det är en kapacitetsökning som i praktiken är mycket större
            än de formella 100 procent det innebär. Den nya tågbron över Stocksundet
            är den mest framsynta investering som förekommit i Stockholmsregionen
            under en följd av år.
          </p>
          <p xml:id="i-CEgBB1w4yDG7i2vUpdXKKF">
            Bortsett från Stockholms central är Östra station (Tekniska högskolan)
            Stockholmsområdets mest frekventerade pendeltågsstation.
          </p>
          <p xml:id="i-8FANG5pDjg8bu5evVd7RTc">
            Från Folkpartiets sida stödjer vi dessutom Projekt Roslagspilen,
            som innebär utbyggnad av spårbunden trafik längs Östersjökusten,
            förbi Åkersberga upp mot Norrtälje.
          </p>
          <p xml:id="i-K29Do9mhCebiVSn17yHJhJ">
            Banverket bör ges i uppdrag att tillsammans med Storstockholms
            Lokaltrafik ta fram underlag, tillsammans med berörda kommuner,
            Vallentuna, Österåker och Norrtälje, för näringslivsutveckling,
            boende och resande via en snabbjärnväg med denna sträckning. En
            förstudie har gjorts (Anna Haapaniemi, sektionschef strategisk
            planering Banverkets östra banregion) men därefter sker föga.
            De sex Roslagskommunerna har inom ramen för sitt samarbete, UNO-samarbetet,
            finansierat förstudien.
          </p>
          <head xml:id="i-3PYGPN5SMxZ6LEeUKBsC2V" type="h2">
            Busstrafik från Norrtälje
          </head>
          <p xml:id="i-6dg6w7W1pm6ysCmNPjWEuV">
            Från Norrtälje går numera vardagar under de mest frekventerade
            resandetiderna bussar, oftast fullsatta, var femte eller tionde
            minut. Det handlar om tusentals arbetsresor varje dag i båda riktningarna.
            Om många av dessa kunde ske per järnväg i stället vore mycket
            vunnet, särskilt på miljöområdet.
          </p>
          <head xml:id="i-7R3moBqo6Bnh6JHi1GDgbp" type="h2">
            Kapellskär den växande hamnen
          </head>
          <p xml:id="i-YZKBdhbthUrmYHvmFemtGj">
            Till allt detta bör läggas att hamnen i Kapellskär står för en
            oerhörd ökning av tung lastbilstrafik eftersom handelsförbindelserna
            mellan Sverige och främst Ryssland ökat dramatiskt jämfört med
            förhållandena före Sovjetunionens fall 1990.
          </p>
          <p xml:id="i-TjQksYQb2zXC2tingGxoU">
            Hamnutredningen pekade nyligen ut Kapellskär, som ägs av Stockholms
            Hamnar AB, som en av landets utvecklingshamnar. (Däremot undantogs
            Stockholms hamn vilket möjligen kan vara ett tecken på att Hamnutredningen
            inte riktigt förstått att hamnarna med de största gods- och resandefrekvenserna
            också ligger väldigt nära konsumenterna, men till detta får jag
            återkomma i andra sammanhang.)
          </p>
          <p xml:id="i-C3senVMyssyNtmy8nr3yay">
            Godstransportdelegationen noterade i sitt slutbetänkande Godstransporter
            noder och länkar i samspel (SOU 2004:76) den starka utvecklingen
            av ro-ro-trafiken över hamnen i Kapellskär, som har haft och förväntas
            ha en mycket stark tillväxt.
          </p>
          <p xml:id="i-VzegcwFuaA5upoYVyqTdF7">
            I anslutning till EU:s transeuropeiska nät (TEN) ökar fokuseringen
            nu på det som kallas havets motorvägar. EU-kommissionen föreslår
            därför en kraftig ökning av anslagen till sådana satsningar, som
            också inbegriper till­fartslederna till land till berörda hamnar.
            Här kan särskilt väg 77 komma att öka kraftigt i betydelse, vilket
            förutsätter en snar upprustning.
          </p>
          <p xml:id="i-6H92xHCxQDreCUoTdpLAD3">
            Av både miljö-, konkurrens- och trafiksäkerhetsskäl är det naturligt
            att låta utreda frågan om järnvägsförbindelse till Norrtälje och
            Kapellskär för att slippa den tunga lastbilstrafiken från länderna
            i öst genom Stockholm och runt Stockholm.
          </p>
          <p xml:id="i-6QVvuQabsv4sVV1c5dtxnu">
            En anslutning till Arlandabanan ter sig naturlig och möjliggör
            transporter i såväl sydlig och nordlig som västlig riktning. (Det
            kan påpekas att Norrtälje tidigare har haft järnvägsförbindelse
            med övriga stamnätet järnvägsstationen finns fortfarande kvar
            men inga övriga spår.
          </p>
          <p xml:id="i-Xe16x8v6CwdWkiPdGJyxxV">
            Roslagsbanan gick också tidigare ända till Rimbo i Norrtälje
            kommun men utgör inget realistiskt godstransportalternativ eftersom
            Roslagsbanan har spårbredden 910 mm mot normalspårbredden 1435
            mm.)
          </p>
          <p xml:id="i-BgiAipc5dZfEWUrgE27FwJ">
            Också från Grisslehamn ökar trafiken till och från Eckerö på
            Åland. Här handlar det mest om passagerar- och viss komplementtrafik,
            bra från konkurrenssynpunkt men inget realistiskt alternativ till
            Kapellskär.
          </p>
          <head xml:id="i-hDjoP6Rre7uJZwCBC62zV" type="h2">
            Viktiga vägar i Norrtälje kommun
          </head>
          <head xml:id="i-PB8nuoiFzWt4ULwG7oB4uH" type="h3">
            E 18
          </head>
          <p xml:id="i-CvZt6mzzcRLgxomRetsoZk">
            Denna Europaväg förbinder Norrtälje och Kapellskär med Stockholm
            och vidare via Karlstad med Oslo. E 18 är en tvåfilig motorväg
            från Stocksundsbron i söder till hälften belägen i Solna stad
            till Norrtälje utom det 18 km långa avsnittet mellan Rosenkälla
            och Söderhalls trafikplatser där vägen är enfilig (13 meter bred)
            med 90 km/tim som övre hastighetsgräns. Vägverket har klargjort
            att verket inom överskådlig tid endast förbereder trafiksäkerhetshöjande
            åtgärder på den aktuella sträckan, inte övergång till motorvägsstandard,
            vilket inte minst den tunga lastbilstrafiken dels till och från
            Kapellskär, dels motsvarande trafik till och från pappersbruket
            i Hallstavik motiverar.
          </p>
          <head xml:id="i-CKCNVQbisQD9J6p5UadnyY" type="h3">
            Riksväg 77
          </head>
          <p xml:id="i-FpHQwp3ZEFwzFG2H7iBMQP">
            Denna smala väg utgår från E 4 vid Knivsta och ansluter till
            E 18 strax söder om Norrtälje där motorväg finns. Mycket tung
            lastbilstrafik går därför till och från hamnen i Kapellskär. Särskilt
            efter länsgränsen från Uppsala län till Stockholms län väster
            om Gottröra blir riksväg 77 mycket smal och krokig, hastighetsgränsen
            är satt till 70 km/tim. Noteras kan också att riksväg 77 i dag
            går rakt igenom och nästan över torget i tätorten Rimbo. Att så
            mycken genomfartstrafik passerar bara några tiotal meter från
            Rimbo centrum är från alla utgångspunkter helt oacceptabelt. Trafiken
            på väg 77 är till volymen mycket större än många andra vägar runt
            tätorter runt Sverige och som dragits långt utanför tätorten av
            inte minst trafiksäkerhetsskäl.
          </p>
          <head xml:id="i-6MhWL7UuiTZ1bVcxohG763" type="h3">
            Väg 280
          </head>
          <p xml:id="i-Csa5sE5RzzgcDgsGpBLdGj">
            En betydande del av den tunga trafiken från E 4 tar av norrut
            från Rimbo via väg 280 mot Hallstavik. Det rör sig om tunga transporter
            till och från Holmenägda Hallsta Pappersbruk i Hallstavik, en
            industri som omsätter ca 5 miljarder kronor årligen, alltså ungefär
            lika mycket som en svensk stad med 100 000 invånare.
          </p>
          <p xml:id="i-4RxYTEKMyTGprCx5bcwoL4">
            Industriella skäl motiverar en upprustning av vägen, men Vägverket
            Öst har konstaterat att det inom överskådlig tid inte ens finns
            medel att planera förbättringar. Att säkra transporterna till
            och från pappersbruket i Hallstavik är emellertid en strategisk
            näringspolitisk uppgift och ett nationellt intresse. Särskild
            vikt bör läggas på vägnätet kring Hallstavik i syfte att säkra
            svensk välfärd. Ty utan Hallsta Pappersbruk stannar en hel region.
            Därtill kommer att flera dödsolyckor under 2000-talet dessvärre
            redan har hunnit inträffa på denna för det svenska folkhushållet
            så viktiga transportväg.
          </p>
          <head xml:id="i-JN85gvQ85uaiqJfRwrSp8c" type="h3">
            Riksväg 76
          </head>
          <p xml:id="i-G9BUnh6eW6g7QDWqe1VVnq">
            Vägen går från Norrtälje via Hallstavik till Gävle och utgör
            i praktiken fortsättning på väg 280 norr om Hallstavik. Riksväg
            76 går i dag nästan genom Norrtälje centrum.
          </p>
          <p xml:id="i-Y6DvSfQoN5yjWJXActaDhf">
            Köerna vid in- och utfarterna i Norrtälje är mycket långa och
            från miljösynpunkt synnerligen förkastliga. För att möjliggöra
            utbyggnad av bostäder i närheten av centrum, har Norrtälje kommunfullmäktige
            i två omgångar i hopp om att återfå pengarna från staten i ett
            senare skede beslutat att förskottera planeringspengar för att
            bygga Förbifart Norrtälje väster om nuvarande stadsgata.
          </p>
          <p xml:id="i-M7Axn9ZEWDQG6sQ7roUwvJ">
            Ansvarsfulla politiker, som i motsats till Vägverket har att
            möta väljarna i val vart fjärde år, har i Norrtälje över alla
            partigränser beslutat att ta över ansvaret för planeringen av
            vägar, vilket är statens ansvar.
          </p>
          <p xml:id="i-QgVpeeyVB2xFi9ojqLZ8K2">
            Detta utgör i sig ett beklagligt bevis för att statsmakten inte
            har förmått att på ett förutseende sätt planera för utbyggnaden
            av arbetsplatser och bostäder i en expanderande region.
          </p>
          <p xml:id="i-7vwPsQpCctVehbPJnLnZ7R">
            Detta tillkortakommande har dock inte bara en omedelbar kommunalekonomisk
            konsekvens. Det undergräver därtill allmänhetens tilltro till
            statliga myndigheters förmåga att på ett konstruktivt sätt samarbeta
            med lokala politiker och myndigheter. Tillkortakommandet, som
            leder till motsättningar mellan kommuner och statens myndigheter
            men även mellan kommuner och lokala myndigheter, företag och civila
            organisationer, har en mycket vidare betydelse för medborgarnas
            syn på statsmaktens förmåga och vilja att klara vägbygget än vad
            detta i sig representerar.
          </p>
          <p xml:id="i-PYisn1ioMeaqvUVQuMtda6">
            I den bemärkelsen är också ett uteblivet eller senarelagt vägbygge
            en fråga om tilltron till demokratins funktionssätt, dess förmåga
            att fungera och tillfredsställa människors önskningar och förväntningar.
          </p>
          <p xml:id="i-7yZSqeheXAoW5JbaXmhq8h">
            Man kan vidare se på Norrtäljes åtaganden i denna fråga från
            ett helt annat perspektiv, som inte har med kostnader utan välfärdsinvesteringar
            att göra. Besluten att förskottera finansiering av planeringskostnader
            har en vidare betydelse än att möjliggöra en framtidssyftande
            kommunal planering. Det handlar också om ett kommunalt erbjudande
            till staten att medverka till att kommunikationerna får sådan
            utformning att produktionen av välfärd gynnas i vidaste bemärkelse,
            från den enskilde individen till det vi brukar benämna samhället.
            Vad har staten för ansvar att möta ett sådant erbjudande? Handlar
            inte kostnaden i själva verket om att göra en investering som
            möjliggör ett gemensamt byggande av en bättre välfärd?
          </p>
          <p xml:id="i-F3k4gWTXCzJceLujgjoN8R">
            Hanteringen från statens sida av Förbifart Norrtälje är en viktig
            värdemätare på hur regeringen och dess myndigheter ser på vilken
            utveckling en viss region skall ha. Det förhållandet att staten
            tidigare, i samband med att Luftvärnsregementet avvecklades av
            försvarspolitiska skäl, drog sig tillbaka från regionen i flera
            avseenden, men sedan bland annat via Tullverket, högre utbildning
            och kriminalvården åter nyttjar de kommunala erbjudandena som
            finns, gör att det finns särskild anledning att tänka igenom konsekvenserna
            för hela samhället av fortsatt passivitet i kommunikationsfrågorna.
          </p>
          <head xml:id="i-PfR3Fy8MLVt3rYAHZLv2hY" type="h3">
            Väg 276
          </head>
          <p xml:id="i-5QJuoi7ZLQmS6nmst9kf3B">
            Vägen går från E 18 genom Åkersberga, centralorten i Österåkers
            kommun, längs Roslagskusten bland annat förbi Östanå slott där
            förrförra sekelskiftets mest framträdande politiker, Erik Gustaf
            Boström (statsminister 18911905 med ett kortare avbrott) bodde,
            upp mot Norrtälje.
          </p>
          <p xml:id="i-EH2E75M2mvE2Rq8xiPudwR">
            Den mest kända orten i dag på sträckan är via en avtagsväg Furusund.
            Denna väg har hög belastning av biltrafik inte minst mindre lastbilar
            till södra Roslagskusten och skärgården. Biltrafiken har ökat
            sedan busstrafiken till kust och skärgård lades om till byte i
            centralorten Norrtälje från att tidigare ha gått direkt från Stockholm.
          </p>
          <p xml:id="i-MQoxBDmJwAG7ZvmU1MtKJD">
            Att E 18 på sitt sätt en parallellväg inte har motorvägsstandard
            hela vägen mellan Stockholm och Norrtälje gör denna sträcka mindre
            attraktiv för bilister från Stockholm som söker sig till skärgården.
            I dag skyltas dessutom vägen till Furusund via väg 276. Ur skärgårdsbefolkningens
            synvinkel är standarden på väg 276 av största betydelse för deras
            möjligheter att fortsätta bo på öarna i Norrtälje och Österåkers
            kommuner.
          </p>
          <head xml:id="i-Dy3x6VEPXsTeavnMuLDZDt" type="h3">
            Väginvesteringar 20042015
          </head>
          <p xml:id="i-QQBkzk7xAJKkgUbBgNvVt9">
            Riksdagens beslut i december 2001 om infrastruktur för ett långsiktigt
            hållbart transportsystem innebar att Vägverket och landets länsstyrelser
            skulle lämna sina vägplaner till regeringen den 4 augusti 2003.
            Länsstyrelserna hade givits länsvisa planeringsramar som skulle
            redovisas med 50 procent högre respektive lägre ramnivå än som
            angivits för en normal investeringsplanering.
          </p>
          <p xml:id="i-C6uSygQBRXUCFi8q9cpgMj">
            Vi kan hittills konstatera att inga väginvesteringar av betydelse
            förbereds i Norrtälje, för övrigt inte heller i övriga Roslagskommuner.
            Särskilt allvarligt är att Röda Korset i Vallentuna den kombinerade
            femvägskorsningen med Roslagsbanans dubbelspår inte alls finns
            med, ser man till köer och miljöföroreningar som orsakas av en
            enda brist i trafikplanering, skulle Röda Korset med all sannolikhet
            toppa den svenska avskräckningslistan i avd/Dålig planering.
          </p>
          <p xml:id="i-PZvZfwv4tPYWBWQEmciN16">
            Det är begripligt att inget kunnat ske på väginvesteringssidan
            under 2006 och 2007 mot bakgrund av den avgångna ministären Perssons
            (s) prioriteringar. Pengarna räcker inte till särskilt som löften
            ställts ut utan att motsvarande finansiering funnits.
          </p>
          <p xml:id="i-4v4EQfR1kKo9ktuP5dgZLT">
            Dessbättre satsar ministären Reinfeldt nu extra mycket på att
            bygga bort särskilt allvarliga trafikhinder, inom järnvägen genom
            ökat underhåll.
          </p>
          <p xml:id="i-83DrKBa4b3dowRCva6sMxU">
            Vid fördelningen av det begränsade länsanslaget tenderar alltid
            investeringar i publika projekt med bäring på persontransporter
            ha större tyngd än investeringar som främjar ekonomisk tillväxt
            i regionen. Det kan förklara att väg 77 och 76 alltid riskerar
            att hamna utanför det utrymme som finns att fördelas.
          </p>
          <head xml:id="i-T4fdnf1YtkW6d69PeJcMjP" type="h3">
            Konsekvensen av bristen på trafikinvesteringar
          </head>
          <p xml:id="i-2gk3LXvgGuRE5xfr5s4JCk">
            Att pengarna helt enkelt inte räcker till, detta till Sveriges
            mest trafikerade region, får självfallet negativa följder både
            för de boende och för miljön. Särskilt frånvaron av satsningar
            på mer spårbunden trafik är långsiktigt allvarlig. Bilarnas och
            bussarnas antal till och från Stockholm från Norrtälje och kringliggande
            kommuner kommer att öka kraftigt. Att våga tänka nytt och långsiktigt
            är en viktig del i förnyelsen av Sverige. Där spelar Norrtäljeregionen
            en viktig roll med sitt strategiska läge mot Finland, Ryssland
            och i viss mening även de tre baltiska staterna.
          </p>
          <head xml:id="i-3cS6YgSAMkwnTBcbzGoq8H" type="h3">
            Angelägna projekt för starkare näringsliv
          </head>
          <p xml:id="i-5QcbqpBz81ugPokfK3r9LG">
            För att trafiken skall bli både säkrare och miljövänligare och
            för att inte minst Hallsta Pappersbruk skall kunna fortsätta att
            vara den mycket viktiga välståndsskapande industri för hela Sverige
            som bruket är i dag och har varit sedan 1913 måste betydande förbättringar
            i trafiken genomföras.
          </p>
          <p xml:id="i-Mp162KeEEMoL1x62zKdHnA">
            Från persontransportsynvinkel skulle en förlängning av tunnelbanan
            till Täby/Arninge innebära mycket stora förbättringar, detta trots
            att denna utbyggnad som kräver investeringar även vid Östermalmstorg
            i Stockholm, en flaskhals i hela tunnelbanenätet numera inte ens
            finns med i planeringen.
          </p>
          <p xml:id="i-Kof4zm8BJNue96kiJNFFhW">
            I stället planeras nya tvärlinjer, angelägna av andra skäl men
            i grunden ingen riktigt volymeffektiv ersättning för en utbyggnad
            av tunnelbanan norr om Mörby/Danderyds centrum.
          </p>
          <p xml:id="i-9Kjtg8rxUhLPSriBzj6S12">
            Därnäst är planeringen av spårbunden trafik till Kapellskär viktig
            för att hantera en i framtiden förväntad mycket kraftig ökning
            av den tunga trafiken till och från Ryssland. Detta är ingen regional
            satsning utan en fråga om hur trafiken till och från Ryssland
            via Sverige skall gå till Göteborgs hamn som med all sannolikhet
            kommer att bli den stora hamnen i norra Europa under överskådlig
            tid. Här måste dock en hamnpolitik utformas, som samordnar investeringarna
            från Gävle via Skutskär, Hargshamn, Hallstavik, Grisslehamn, Kapellskär
            och söderut.
          </p>
          <p xml:id="i-Lgd1VucHjfgXQM9QVrpRV8">
            Det handlar om beslut av stor vikt och samordningen är nödvändig
            och måste omfatta också Stockholms hamn, Norvikhamnens utbyggnad
            i Nynäshamn, Södertälje hamn och Oxelösunds hamn.
          </p>
          <head xml:id="i-9WREdWYjHyuA7eoCohzqW5" type="h3">
            Aktuella trafikprojekt som saknar finansiering
          </head>
          <p xml:id="i-6hqXgcL3sCipsXwzMF91kk">
            På kort sikt bör förbifarten på riksväg 77 förbi Rimbo och ny
            sträckning till Rösa genomföras. Projektet har kostnadsberäknats
            till 250 miljoner kronor.
          </p>
          <p xml:id="i-Gn9jS7ygCCLdoKDCboAvLg">
            Vidare behövs ny sträckning från Rimbo till länsgränsen mot Uppsala
            län för ungefär 175250 miljoner kronor.
          </p>
          <p xml:id="i-EYrWihiRriGrVXWCnpQ2LX">
            Slutligen behövs en ny sträckning för riksväg 76 förbi Norrtälje
            och Lommarleden, kostnadsuppskattad till 145 miljoner kronor.
            Hitintills har planeringsarbeten för något mindre än 10 miljoner
            kronor beslutats av Norrtälje fullmäktige. Det är extremt otillfredsställande
            att en kommun, som har goda expansionsmöjligheter, på detta sätt
            skall klavbindas av bristen på statlig planering.
          </p>
          <p xml:id="i-CuEwCTFzqoZHQZLXzMDmdT">
            Trafiksituationen genom och förbi Norrtälje är en ren skandal
            och såvitt avser miljön en katastrof.
          </p>
          <p xml:id="i-24XgjDByuLKFAQtayno9WD">
            Vad gäller väg 280 till och från Hallstavik kan konstateras att
            vägen behöver kraftigt förbättras av både säkerhets- och miljöskäl,
            bl.a. för att säkerställa transporter av virke till pappersbruket
            från söder och inte minst transporter dagligen ett stort antal
            fullastade långtradare till de stora tidningstryckerierna i Stockholm.
          </p>
          <p xml:id="i-9wzCcgrzpVuisgzfUMZLJ7">
            Alternativet är att bygga ut järnvägen till Hallstavik, vilket
            kan motiveras av miljöskäl men knappast kan ses som ekonomiskt
            realistiskt under överskådlig tid.
          </p>
          <head xml:id="i-MH9TXePbSjLd86NQXUgorm" type="h3">
            Flyga och fara
          </head>
          <p xml:id="i-rGZqCbdMFjY4m8MwpZvGv">
            Närheten till Arlanda gör att Norrtälje är mycket välförsett
            med nationella och internationella flygkommunikationer. Ett stort
            problem är däremot den nedrustning av helikoptertrafiken som drabbat
            Stockholms län under senare år. Ett tryggt skärgårdsboende kräver
            möjlighet till helikoptertransporter vid sjukdomsfall.
          </p>
          <head xml:id="i-QjehYVpX7AJoaVpH2qjkha" type="h3">
            Den underbara skärgården
          </head>
          <p xml:id="i-SNwQVCoiXa6JDbztbV6NY3">
            I Norrtälje kommun finns en av Sveriges viktigaste turisttillgångar,
            skärgården, med dess närmast oräkneliga antal öar, de flesta obebodda.
          </p>
          <p xml:id="i-Wxc6TNrxXYk5BJYaXExNAE">
            Antalet sommargäster beräknas i Norrtälje uppgå till 125 000200
            000 per år, antalet fritidshus är särklassigt störst i alla landets
            kommuner med över 15 000; på andra plats i Stockholms län kommer
            Värmdö med cirka 4 000 fritidshus.
          </p>
          <p xml:id="i-NzSR2d3uLrorDeU4unyEHv">
            Denna unika arkipelag erbjuder rekreationsmöjligheter av hart
            när oemotståndlig karaktär och lockar varje år många turister
            att återkomma.
          </p>
          <p xml:id="i-PtM8WsCEja4Qya1pFJgTvG">
            Det finns skäl att i annat sammanhang behandla förutsättningen
            för boende och yrkesverksamma i skärgården. I detta sammanhang
            skall endast konstateras att fasta förbindelser, till vilka av
            Vägverket drivna färjor mellan fastlandet och näraliggande öar
            skall hänföras, är av största vikt för en levande skärgård.
          </p>
          <p xml:id="i-GBeydsyiJcD3wP8JTxUovZ">
            Noteras kan också att EU-förordningar av Sjöfartsverket tillämpas
            med sådan restriktivitet att det blev omöjligt för exempelvis
            S/S Blidösund att trafikera hela skärgården på sätt som annars
            skett under 100 år, inte till följd av brister i sjösäkerheten
            utan enbart som resultat av alltför pedantisk tillämpning och
            snäv tolkning av EU:s sjösäkerhetsdirektiv.
          </p>
          <p xml:id="i-2YvpDis6B7t3B54qzWjGXK">
            Här bör regeringen instruera Sjöfartsverket att även om skadan
            nu redan är skedd ändra sina beslut mot bakgrund av den vikt äldre
            fartyg kan ha för turismen och skärgårdsboendes utkomstmöjligheter
            i skärgården.
          </p>
          <p xml:id="i-WnPQT2DnM58PV8ymXnPbkg">
            Skulle däremot brister i fartygen av säkerhetsskäl föreligga,
            skall naturligtvis Sjöfartsverket utfärda nyttjandeförbud alldeles
            oavsett om fartygen är helt nya eller över 100 år.
          </p>
        </div>
        <div xml:id="i-XYHyoQRPMqYA9guHB1fNm5" type="signatureBlock">
          <list xml:id="i-WZiWM3kaD2aoef3LUA1cbJ">
            <item xml:id="i-HPmApZnEv6CmuTWa3XcEMC" who="i-XcAqMe3ntVBboWUxqACfz" type="signature">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
