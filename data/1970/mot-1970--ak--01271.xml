<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1271/mot_1970__ak__1271-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motion i Andra kammaren, nr 1271 år 1970
          </p>
          <p>
            Nr 1271
          </p>
          <p>
            Av herr Gustavsson i Alvesta m. fl., i anledning av Kungl. Maj:ts
            proposition nr 66, med förslag till lag om ändring i lagen (1962:381)
            om allmän försäkring, m. m.
          </p>
          <p>
            (Lika lydande med motion nr 1084 i Första kammaren)
          </p>
          <p>
            Enligt lagen om allmän försäkring utgår folkpension i form av
            förtidspen- sion till försäkrad vars arbetsförmåga är nedsatt
            med minst hälften. är arbetsförmågan nedsatt i sådan grad att
            intet eller endast ringa del därav återstår, erhåller den försäkrade
            hel förtidspension. I förarbetena har detta uttryckts så att nedsättningen
            skall vara minst fem sjättedelar. Om arbets- förmågan är nedsatt
            i mindre grad men likväl med avsevärt mer än hälften, utgår två
            tredjedelar av hel förtidspension. Denna grad av invaliditet har
            i förarbetena uttryckts så, att nedsättningen skall vara mindre
            än fem sjätte- delar men minst två tredjedelar. I övriga fall
            utgår en tredjedel av hel för- tidspension; arbetsförmågan skall
            då vara nedsatt med mindre än två tredje- delar men minst med
            hälften. Man räknar inte med en nedsättning av arbets- förmågan
            som inte uppgår till minst hälften. I Kungl. Maj:ts proposition
            nr 66 med förslag till lag om ändring i lagen om allmän försäkring
            föreslås bl. a. att den som har sin arbetsförmåga ned- satt med
            mellan hälften och två tredjedelar skall få halv förtidspension.
            Den i propositionen föreslagna förändringen av gällande bestämmelser
            bygger på förslag från riksförsäkringsverket. Genom detta förslag
            öppnas, framhåller verket, för den vars arbetsförmåga är nedsatt
            med hälften möjlighet till en kombination av arbetsinkomst och
            pension, som särskilt för många äldre kan te sig som en lämplig
            och positiv lösning i deras situation. En brist i det framlagda
            förslaget är dock enligt vår mening att en person vars arbetsförmåga
            är nedsatt med nästan hälften men inte fullt hälften blir helt
            utan förtidspension. Det torde stå klart att en sådan person inte
            har möjligheter att uppnå på långt när samma inkomst som han hade
            om han var fullt arbetsför. Många delvis invalidiserade personer
            har därför stora ekonomiska svårigheter att brottas med. Från
            trygghetssynpunkt är det an- geläget att reglerna ändras så att
            förtidspension kan beviljas även vid lägre invaliditetsgrad än
            50 procent. Riksförsäkringsverket har uppmärksammat denna problematik
            men har inte lagt fram förslag om förbättringar för de grupper
            som är mindre än 50-procentigt invalidiserade.
          </p>
          <pb facs="riksdagen-motions-pdf/data/1970/mot_1970__ak__1271/mot_1970__ak__1271-002.pdf"/>
          <p>
            Motion i Andra kammaren, nr 1271 år 1970 7
          </p>
          <p>
            Om man vill lindra tröskelproblemet mellan dem som är berättigade
            till förtidspension enligt lägsta invaliditetsgraden och dem som
            inte har arbets- förmågan nedsatt så mycket som med hälften och
            sålunda inte är berät- tigade till förtidspension, skulle man
            enligt riksförsäkringsverket få över- väga en sänkning av den
            nedre gränsen för rätt till förtidspension till en tredjedel.
            Härigenom skulle en ytterligare invaliditetsgrad tillkomma, omfat-
            tande dem som har sin arbetsförmåga nedsatt med minst en tredjedel
            men inte så mycket som hälften. Till de pensionsberättigade i
            denna grad skulle i så fall en tredjedel av hel pension böra utgå.
            Denna tankegång ligger helt i linje med de krav som framfördes
            i en mo- tion från vårt håll (II: 876) till 1969 års riksdag.
            Denna motion föranledde ingen åtgärd från riksdagens sida under
            hän- visning till att frågan var under utredning hos riksförsäkringsverket.
            Riks- försäkringsverkets förslag går dock inte lika långt som
            motionens krav. Riksförsäkringsverket anför som argument mot en
            sådan ändring i systemet som skulle innebära att den vars arbetsförmåga
            var nedsatt med minst en tredjedel erhöll en tredjedel av hel
            förtidspension, att detta skulle medföra vissa följdproblem. Inom
            sjukförsäkringen krävs t.ex. för rätt till sjuk- penning att arbetsförmågan
            är nedsatt med minst hälften, och en ändring av motsvarande gräns
            inom pensioneringen kommer att rubba samordningen mellan de båda
            försäkringsgrenarna med delvis svåröverskådliga konsekven- Ser.
            Vi är medvetna om de samordningsproblem som kan uppstå men anser
            det vara av så stor vikt att även personer som är invalidiserade
            till minst en tredjedel men inte så mycket som hälften kan beviljas
            en tredjedel av hel förtidspension att vi återigen framför detta
            krav. Förslag till lösning av samordningsproblemen bör utarbetas
            av Kungl. Maj:t.
          </p>
          <p>
            Hemarbetande make Enligt gällande regler har invalidiserade hemmafruar
            som trots sitt handi- kapp kunnat utföra visst arbete i hemmet
            varit missgynnade i fråga om möjligheterna att få förtidspension.
            Detta har haft sin grund i att man vid bedömningen av i hur hög
            grad arbetsförmågan varit nedsatt endast sökt fastställa hur stor
            andel av det arbete hon tidigare utfört som hon alltjämt kan utföra.
            Däremot har ingen hänsyn tagits till hennes möjligheter att gå
            ut i förvärvslivet om hon så skulle önska. Riksförsäkringsverket
            säger nu i sitt förslag att det är befogat att man vid bedömandet
            av en gift kvinnas arbetsförmåga generellt också tar hänsyn till
            att det är tänkbart att hon kunde ha åtagit sig förvärvsarbete
            utom hemmet om hon förblivit frisk. Man bör därför vid invaliditetsbedömningen
            i större utsträckning än vad nu sker ta hänsyn till om och i vad
            mån en
          </p>
          <pb facs="riksdagen-motions-pdf/data/1970/mot_1970__ak__1271/mot_1970__ak__1271-003.pdf"/>
          <p>
            8 Motion i Andra kammaren, nr 1271 år 1970
          </p>
          <p>
            invalidiserad husmor skulle kunna utföra något förvärvsarbete
            utom hem- met. Den omständigheten att husmodern kan utföra ett
            visst mått av hus- hållsarbete bör sålunda inte hindra att hon
            kan få förtidspension. Vi vill starkt understryka vad riksförsäkringsverket
            här anfört och finner det synnerligen angeläget att detta mera
            rättvisa betraktelsesätt slår igenom i tillämpningen.
          </p>
          <p>
            Pensionsdelegationerna Departementschefen föreslår i propositionen
            att pensionsdelegationerna skall utökas med två ledamöter jämte
            suppleanter. Dessa skall ha särskild erfarenhet av arbetsförhållanden.
            Enligt propositionens förslag skall dessa ledamöter utses av riksförsäkringsverket
            efter kontakter med arbetsmark- nådens organisätioner. Vi anser
            det vara värdefullt att pensionsdelegationerna utökas med leda-
            möter som har särskild erfarenhet av arbetsmarknaden. Dessa bör
            dock en- ligt vår mening utses av landstingen. Ett sådant förfarande
            skapar garan- tier för att de har kännedom om den lokala arbetsmarknadssituationen,
            vilket är nödvändigt för att på ett riktigt sätt kunna bedöma
            möjligheterna för den pensionssökande att erhålla sysselsättning.
            Dessutom anser vi att det verk som är beslutande organ i andra
            instans ej bör utse ledamöter som skall fatta besluten i första
            instans. Med hänvisning till det anförda hemställes, att riksdagen
            vid behandlingen av Kungl. Maj:ts proposi- tion är 66 måtte 1.
            besluta att person vars arbetsförmåga är nedsatt med minst en
            tredjedel men inte så mycket som hälften skall vara berättigad
            att erhålla förtidspension med en tredjedel av hel förtidspension,
            2. i skrivelse till Kungl. Maj:t anhålla om förslag till åt- gärder
            för att lösa de följdproblem som härvid kan uppstå t. ex. inom
            sjukförsäkringen, 3. besluta att de två ledamöter av pensionsdelegationen
            som skall ha särskild kännedom om arbetsförhållanden skall utses
            av respektive landsting, samt att vederbörande utskott måtte utarbeta
            erforderlig för- fattningstext.
          </p>
          <p>
            Stockholm den 7 april 1970 Rune Gustavsson (cp) Alvar Andersson
            (cp) Anna-Lisa Nilsson (cp) i Alvesta i Knäred
          </p>
          <p>
            Lennart Mattsson (cp) Bertil Johansson (cp) i Växjö
          </p>
        </div>
      </div>
    </body>
  </text>
</TEI>
