<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00726">
  <teiHeader>
    <fileDesc>
      <titleStmt>
        <title>Kulturarv och miljöer i fädernas bygder</title>
        <author corresp="i-VCBwijV18pWsvC1p2xZJJm">av Runar Filper m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:726 av Runar Filper m.fl. (SD)</title>
          <idno type="rdwebb">H802726</idno>
          <rs type="number">726</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802726/text</ref>
          <ref type="dokument_url_html">http://data.riksdagen.se/dokument/H802726</ref>
          <ref type="dokumentstatus_url_xml">http://data.riksdagen.se/dokumentstatus/H802726</ref>
          <ref type="docx">http://data.riksdagen.se/fil/A328542E-96E6-439F-8141-0EF48F5DBAA4</ref>
          <ref type="pdf">http://data.riksdagen.se/fil/7F0E15B1-B64A-4AB3-84E5-5E23629AF94E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-67oGCNHkXaz47Wswfy3jzK" type="signed"/>
        <correspContext corresp="i-67oGCNHkXaz47Wswfy3jzK">
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-DXUiBMJkAbMMcNfygai6W9" type="submitted">
          <date when="2020-09-30"/>
          <time when="16:25:28"/>
        </correspAction>
        <correspAction xml:id="i-X6bX1ipiexaKk6dsU4zvMk" type="reviewed">
          <date when="2020-09-30"/>
          <time when="17:53:25"/>
        </correspAction>
        <correspAction xml:id="i-8G3NW8VptXh4T2srQ5t46i" type="referred">
          <date when="2020-10-14"/>
        </correspAction>
        <correspAction xml:id="i-LFwoMDncs6jcYnyrug244J" type="assigned">
          <date when="2021-06-02"/>
          <time when="17:03:50"/>
        </correspAction>
        <correspContext corresp="i-LFwoMDncs6jcYnyrug244J">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-UCUr3EgfYMBrj75hQdSNc1" type="behandlas_i"/>
        <correspContext corresp="i-UCUr3EgfYMBrj75hQdSNc1">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Rs7k5RGTptJt2zm9k185tA" type="behandlas_i"/>
        <correspContext corresp="i-Rs7k5RGTptJt2zm9k185tA">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NwqF6iCsERVrSvNvNjWwoU" type="behandlas_i"/>
        <correspContext corresp="i-NwqF6iCsERVrSvNvNjWwoU">
          <ref type="uppgift">2020/21:MJU18</ref>
          <ref type="ref_dok_id">H801MJU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU18</ref>
          <ref type="ref_dok_titel">Material och produkter avsedda att komma i kontakt med livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:726 av Runar Filper m.fl. (SD)
          Kulturarv och miljöer i fädernas bygder
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2LWfNvY5sfRwmrzHMJrQ9g">
            Förslag till riksdagsbeslut
          </head>
          <list style="ol">
            <item xml:id="i-TqCuXWGDipJ1voS9oTuFBs">
              Riksdagen ställer sig bakom det som anförs i motionen om att
              Jordbruksverket tillsammans med andra myndigheter i högre grad
              än i dag bör verka för att bevara och utveckla hag- och betesmarkerna
              och tillkännager detta för regeringen.
            </item>
            <item xml:id="i-Aw4dGmmf4WaLZGwd3Zjw56">
              Riksdagen ställer sig bakom det som anförs i motionen om att
              arbeta för att bevara och utveckla odlingen av de gamla lantsorterna
              och tillkännager detta för regeringen.
            </item>
            <item xml:id="i-HYyF4nSGjQZNKiPqyaxdyB">
              Riksdagen ställer sig bakom det som anförs i motionen om att
              arbeta för att bevara och utveckla de hotade svenska lantraserna
              och tillkännager detta för regeringen.
            </item>
            <item xml:id="i-WBQgRcd6kX6vTmALjGNTqt">
              Riksdagen ställer sig bakom det som anförs i motionen om att
              verka för ett livskraftigt och levande fäbodjordbruk och tillkännager
              detta för regeringen.
            </item>
            <item xml:id="i-Gh8cUCd2H6S5e5VRpoV6GN">
              Riksdagen ställer sig bakom det som anförs i motionen om att
              tillföra ytterligare incitament och resurser för att stärka arbetet
              med restaurering av natur- och kulturmiljöer i odlingslandskapet
              och tillkännager detta för regeringen.
            </item>
            <item xml:id="i-X7Q34LSUYUJq5bzERqyx2A">
              Riksdagen ställer sig bakom det som anförs i motionen om ett
              särskilt riktat stöd för bevarande av överloppsbyggnader och tillkännager
              detta för regeringen.
            </item>
            <item xml:id="i-G4UdU9TY71dXcKqdtCb5BC">
              Riksdagen ställer sig bakom det som anförs i motionen om att
              regeringen genom berörda länsstyrelser bör verka för att skydda
              de sammanhängande skogsfinska bosättnings- och odlingsmiljöerna
              som har svagt eller inget skydd och tillkännager detta för regeringen.
            </item>
            <item xml:id="i-RUPH2FMLXXgupoudNtznA4">
              Riksdagen ställer sig bakom det som anförs i motionen om det
              skogsfinska kulturlandskapet, Finnskogen med dess finngårdar i
              Värmlands län på Unescos världsarvslista och tillkännager detta
              för regeringen.
            </item>
            <item xml:id="i-K51VizZB21j1c7cPTLqDXB">
              Riksdagen ställer sig bakom det som anförs i motionen om skyddad
              beteckning för svenska livsmedel och jordbruksprodukter och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-DsJewKCuc1N56eMHeczz18" type="h1">
            Hag- och betesmarker
          </head>
          <p xml:id="i-AwHNJmqmrpwspEmGGjdr6s">
            Under det senaste decenniet har nästan en femtedel av Sveriges
            hag- och betesmarker försvunnit. Traditionellt betraktades ängen
            som åkerns moder, och foder till kreatur och gödsel till åkrarna
            hade sitt ursprung i de enorma arealer ängar och våtmarker som
            användes för slåtter och bete. Ända sedan mitten av 1800-talet
            har ängsmarker och de naturliga betesmarkerna kontinuerligt minskat
            i det svenska odlingslandskapet och idag återstår endast en bråkdel
            av de fornstora arealerna. I biologiskt hänseende är dessa hag-
            och betesmarker några av de mest värdefulla och intressanta naturtyper
            vi har i Sverige när det gäller biologisk mångfald. Det handlar
            dessutom om att bevara ett vackert öppet landskap med goda förutsättningar
            för livsmedelsproduktion, sysselsättning, boende­miljöer, turism,
            rekreation och artrikedom.
          </p>
          <p xml:id="i-BU1QEt11hqsKLHyZvS138r">
            Jordbruksverket tillsammans med andra myndigheter i högre grad
            än idag bör verka för att bevara och utveckla hag- och betesmarkerna.
          </p>
          <head xml:id="i-T2XnwW4jPzfJcbtEFtCdmb" type="h1">
            Gamla lantsorter
          </head>
          <p xml:id="i-TEWCbXRafTCCVffQQ2M7Rs">
            Med lantsorter avses sorter av nyttoväxter som odlades redan
            innan den vetenskapliga växtförädlingen vann insteg. Gemensamt
            för alla lantsorter är att de under lång tid har anpassat sig
            till förhållandena på den plats där de odlats och utvecklats.
            Äldre sorter uppvisar stora genetiska skillnader och ger nya möjligheter
            i växtföljden. Lantsorterna skiljer sig från moderna sorter i
            odlingsegenskaper till exempel genom lägre närings­behov, längre
            strå och mer utvecklade rotsystem, egenskaper som till exempel
            passar väl för ekologisk odling. Även kärnans näringssammansättning
            och innehåll av spår­ämnen är i regel högre i de äldre lantsorterna.
            Det kan konstateras att äldre lantsorter inte enbart är ett kulturarv
            utan också en viktig del i arbetet för att bevara den biologiska
            mångfalden. Insatserna för att bevara och utveckla de gamla lantsorterna
            ska fortsatt intensifieras.
          </p>
          <head xml:id="i-2KYsSjLbdv2zQAqPJx1y24" type="h1">
            Lantraserna
          </head>
          <p xml:id="i-XYrMX8vBnRTADcKs7heJPx">
            De svenska lantraserna har långa anor i Sverige och är levande
            bärare av vår kulturhis­toria. Dessutom har många lantraser unika
            egenskaper som är värda att bevara.
          </p>
          <p xml:id="i-8qD9Gx6bntSAqa1HnCjBvM">
            Lantrasföreningarna utför idag ett stort arbete med att bevara
            lantraserna genom att upprätthålla genbanker, rekrytering och
            information. I genbanken utvecklas och bevaras rasens mest ursprungliga
            och oförändrade del. Utmärkande för en lantras är därför anpassningarna
            till den lokala miljön – förmågan att överleva och producera.
          </p>
          <p xml:id="i-UuH8X8WLBQsfg9GthKEcav">
            Lantrasernas existens hotades när vi gick från ett småskaligt
            och självhushållande jordbruk till ett mer specialiserat och industrialiserat
            jordbruk. De äldre husdjuren som var anpassade till de lokala
            förhållandena var inte tillräckligt effektiva i det storskaliga
            och mer produktionsinriktade jordbruket. Flera svenska lantraser
            har sedan dess helt försvunnit eller blivit uppblandade med andra
            raser. Insatserna för att bevara och utveckla de utrotningshotade
            svenska lantraserna ska intensifieras.
          </p>
          <head xml:id="i-SUjQ4sfPGvtXXVW1uR4D6U" type="h1">
            Fäbodbruk
          </head>
          <p xml:id="i-G93sUz5CZr6cGyzkVj9h9F">
            Fäbodbruk innebär att djur vallas på sommarbete under traditionella
            former. Denna driftstradition har gett upphov till unika kulturyttringar
            i form av matlagning, musik och traditioner som i just sin form
            bara finns i Sverige.
          </p>
          <p xml:id="i-LyUDHs4uNCnUcsrs9CSXyF">
            Det svenska fäbodbruket är och har alltid varit, ett komplement
            till ett småskaligt gårdsbruk i skogs- eller fjällbygd, där inägomarken
            skulle producera livsmedel och/eller vinterfoder och inte räckte
            till för att föda kreaturen året runt.
          </p>
          <p xml:id="i-S6c7BBw3TWbBxGNDMvXn8">
            Det går inte att till fullo beräkna den förlust som skulle åsamkas
            Sverige om denna bruksform tilläts försvinna. Vår historiska identitet
            är synonym med ett aktivt fäbod­bruk. Besöksnäringen skulle förlora
            både nationellt och internationellt intresse om vi förlorar detta
            ännu levande kulturarv.
          </p>
          <p xml:id="i-LsxkzCaNDvW9HWT9bDd4eo">
            Regeringen ska i högre grad verka för ett livskraftigt och levande
            fäbodjordbruk.
          </p>
          <head xml:id="i-7YFuZdWYYsyWphFZYzqGbM" type="h1">
            Restaureringsstöd för insatser i odlingslandskapet
          </head>
          <p xml:id="i-DetdVcKXdBYSVjwdUhccf2">
            Marker som växer igen och byggnader som förfaller kan restaureras
            och vårdas lång­siktigt. Betesdjur kan släppas på marker där de
            gör mest natur- och kulturvårdsnytta. Artrika vägkanter och slåtterängar
            gynnas av slåtter och skörd. I ett öppet och aktivt brukat landskap
            med välbevarade lador, betande djur och synliga vattenspeglar
            trivs såväl vilda djur och växter som människor och deras boskap.
            Ersättningar till jord­brukare för skötsel av natur- och kulturmiljöer
            ger kostnadseffektiv miljönytta.
          </p>
          <p xml:id="i-Kyq7ZYLnWrfyfAbo2B49MN">
            Från både Jordbruksverket, Skogsstyrelsen samt Riksantikvarieämbetet
            finns olika stödformer att söka för att restaurera och underhålla
            diverse kulturmiljöer. Genom Landsbygdsprogrammet 2014–2020 finns
            möjlighet att ansöka om ersättning för restaurering av kultur-
            och landskapsvårdande objekt i odlingslandskapet, miljöersätt­ningar
            som restaurering av betesmarker och slåtterängar. Samtliga stödformer
            är posi­tiva insatser för ett bevarat odlingslandskap, men inte
            tillräckligt. Möjligheterna att tillföra ytterligare incitament
            och resurser för att stärka arbetet med restaurering av natur-
            och kulturmiljöer i odlingslandskapet behöver ses över.
          </p>
          <head xml:id="i-HEwSH1iSwXXJEmbio32vFM" type="h1">
            Stöd för bevarande av överloppsbyggnader i det svenska kulturlandskapet
          </head>
          <p xml:id="i-VowaoWGajcL5TpeeB2M8Su">
            Det Sverige som många förknippar med de rödmålade stugornas och
            ladugårdarnas landskap, det Sverige som så många målande beskriver
            när de med stolthet berättar om hur hembygden och dess bebyggelse
            ser ut, den landskapsbilden kanske är borta inom några decennier,
            när alla dessa landsbygdens ladugårdar och lador förfallit, rivits
            eller ändrat utseende och färg.
          </p>
          <p xml:id="i-3TjuWC3WAHiCHKSjcZR8Dt">
            Den faluröda färgen och rödmyllan gjorde sitt intåg på svensk
            landsbygd och finsk kustbygd under 1800-talets början, då husen
            på landsbygden började panelas och röd­färgas. Alltsedan dess
            har det svenska kulturlandskapet alltmer präglats av rödmålade
            gårdar som blivit en del av det svenska kulturarvet.
          </p>
          <p xml:id="i-dm3VsbqZ852Ca1p9tWzG1">
            Det ligger något värdefullt över byarnas utseende och färg genom
            de gamla ladu­gårdarnas och ladornas närvaro. Utan dem vore nyanserna
            och skönheten inte lika bländande i det svenska kultur- och odlingslandskapet.
            Det skulle inte kännas fullt så upplevelserikt att beskåda ett
            vackert landskap som förfulas genom nyare plåt- och industriliknande
            ladugårdar och uthus.
          </p>
          <head xml:id="i-4a7nqCAd2m2hiXjoHBZkpa" type="h1">
            Skydda det skogsfinska kultur- och odlingslandskapet
          </head>
          <p xml:id="i-UAUgDshxEYBHFmzKSLBL9a">
            Okänt för många svenskar idag är gångna tiders finländska arv
            och dess påverkan av vårt kultur- och odlingslandskap. I ett flertal
            av de svenska landskapen finns samman­hängande skogsbygder som
            starkt präglats av den gamla finska kulturen, vilket gårds­namn,
            byggnadsstil och lägesnamn vittnar om och inte minst de få kvarvarande
            odlingsmarker som bröts på 1600-talet genom att skog höggs ned
            och svedjebruk förvandlade markerna till odlings- och betesmark.
          </p>
          <p xml:id="i-PpDmyhpPRuapSsyX8hz22t">
            Dessa miljöer är unika och inte ens i Finland finns bevarade
            rökstugor på ursprung­lig plats, likt det finns på båda sidor
            gränsen av Sverige, Värmlands län och Norge, Hedmarks fylke. Huvudsakliga
            finnbosättningar och finnmarker finns också Dalarna, Gävleborg
            och i delar av Västernorrlands län. Dessa områden är redan i ett
            flertal fall naturreservat som förvaltas för att bevara byggnadsbestånd,
            slåtterängar, växt- och djurliv och bruka dess inägomark med årlig
            hävd. Regeringen ska genom berörda länsstyrelser verka för att
            skydda de sammanhängande skogsfinska bosättnings- och odlingsmiljöerna
            som har svagt eller inget skydd och även tar initiativ till att
            föra fram ett nytt världsarv, enligt Unescos världsarvskonvention,
            Finnskogen med dess finn­gårdar i Värmlands län. Ett projekt för
            att förverkliga detta är i startgroparna och initierat av ett
            antal länsaktörer, men vi vill ge regeringen tillkänna att det
            är av stor regional vikt och att regeringen därför verkar för
            dess genomförande.
          </p>
          <head xml:id="i-DgReg8sSnSQs131ngGt8Vd" type="h1">
            Skydd för svenska matprodukter
          </head>
          <p xml:id="i-Qrq5iJFAZtbJKfa7oHQVGK">
            Matprodukter och livsmedel har alltid producerats på landsbygden
            och det svenska jordbruket har därigenom fört vidare en viktig
            del av vårt kulturarv. Svenska mat- och hantverkstraditioner,
            som är sprungna ur det gamla bondesamhället riskerar att förglöm­mas
            och förändras i rask takt i dagens nydanande samhälle, då nedärvd
            kunskap om så vardagliga och naturliga sysslor som att sylta och
            safta, salta, röka och torka är på väg att försvinna. Blodmat
            av olika slag var vanligare förr, när man var noga med att ta
            tillvara allt ätbart på slaktdjur. Det kunde vara svartsoppa,
            blodkorv, blodpalt, paltbröd m.m. Det kan handla om brödbak och
            gamla mjölkrätter.
          </p>
          <p xml:id="i-SXU3973xoXxTiQ8o2ZVu74">
            Att ta tillvara på allt det som var självklart under självhushållningens
            tid, är inte lika vanligt förekommande idag. Här har vi en målsättning
            om att bevara det arv som annars riskerar att gå förlorat. Sedan
            år 1992 har ansökan kunnat göras hos EU om skyddad beteckning
            för livsmedel och jordbruksprodukter. Det finns en ursprungsbeteckning
            (SUB) där endast få svenska produkter upptas, Kalix löjrom och
            Upplandskubb. Det finns också en geografisk beteckning (SGB).
            Gemensamt för det båda beteckningarna är att det ska finnas en
            geografisk och historisk koppling till ett avgränsat område.
          </p>
          <p xml:id="i-E4Z9gsGSd5yiVXeGig8brv">
            Det finns många skyddsvärda anrättningar, både bland de ovan
            nämnda och andra oräkneliga exempel, som bör hamna under samma
            kategori som de ovan uppräknade. Varje landsdel har sina egna
            landskapsrätter och bär på egna mattraditioner med sin egen historia.
            Med ovanstående i beaktande vill Sverigedemokraterna att regeringen
            verkar för att Sverige hos EU ansöker om att fler svenska livsmedel
            och jordbruks­produkter får skyddad beteckning.
          </p>
        </div>
        <div type="motSignatures">
          <list>
            <item xml:id="i-3nsfoXafMuadjABwW9DmkC">
              Runar Filper (SD)
            </item>
            <item xml:id="i-W2nzmbrEEryLmxVHrAEdX5">
              Martin Kinnunen (SD)
            </item>
            <item xml:id="i-89c7GMh9hywHRNcFKRxGVF">
              Staffan Eklöf (SD)
            </item>
            <item xml:id="i-JmQHfgkvwioUTFGHvdhs4U">
              Yasmine Eriksson (SD)
            </item>
            <item xml:id="i-BY2QduWPxy1C2tyxhBKNzb">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
