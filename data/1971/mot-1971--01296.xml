<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01296">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 29 angående omlokalisering &#13;
av viss statlig verksamhet.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 29 angående omlokalisering &#13;
av viss statlig verksamhet.</title>
          <idno type="rdwebb">FU021296</idno>
          <rs type="number">1296</rs>
          <ref type="dokument_url_text">http://data.riksdagen.se/dokument/FU021296/text</ref>
          <ref type="dokument_url_html">http://data.riksdagen.se/dokument/FU021296</ref>
          <ref type="dokumentstatus_url_xml">http://data.riksdagen.se/dokumentstatus/FU021296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-2uokPe53JLYm2qWYfk8uEY</idno>
            <name>THORVALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GoKmnPSebByc6AkCEAdTtm" type="signed"/>
        <correspContext corresp="i-GoKmnPSebByc6AkCEAdTtm">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-MHvgjmzw3jqPLk3AHQUFKw"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1296/mot_1971__1296-001.pdf"/>
      <div type="motHeader" xml:id="i-FNJaBqarKUgGLhkTjd5rVh">
        <div type="motTitle" xml:id="i-SQ7YR4HZ9QApT9n3qQNRdV"/>
        <div type="motSubmissionInfo" xml:id="i-G9TgxDfajssgHf3NeEo43F"/>
      </div>
      <div type="motBody" xml:id="i-B9CeWUc1k8cXQf8CuHk1Hc">
        <div xml:id="i-PEeuQbzTeqT6fixJdjJpz2">
          <p xml:id="i-EwkFzYTFW7KcJqApGJCfaH">
            Mot. 1971: 1296 7
          </p>
          <p xml:id="i-3TiwP121SBDT9D3BstfEtv">
            Nr 1296
          </p>
          <p xml:id="i-FAL4hJiiQnopHY5QAKuHZ7">
            av herr Helén m. fl. i anledning av Kungl. Maj:ts proposition
            nr 29 angående omlokalisering av viss statlig verksamhet.
          </p>
          <p xml:id="i-Q4BqQNhPyivy4kcGoAUvMW">
            I propositionen föreslås utflyttning helt eller delvis av 36
            statliga myndigheter med sammanlagt 6 300 anställda till 13 orter
            utanför Storstockholmsområdet. Motiven för de föreslagna utflyttningarna
            är dels att dämpa Storstockholms tillväxttakt, dels att skapa
            regionalpolitis- ka fördelar för de regioner dit myndigheterna
            föreslås omlokaliserade. Folkpartiet delar den målsättning som
            ligger bakom förslaget och accepterar propositionens förslag om
            utlokalisering. Vi riktar emellertid kritik mot det sätt på vilket
            förslaget har utarbetats och finner att de personalvårdande åtgärder
            som regeringen aviserat på många punkter är oklara och otillräckliga.
          </p>
          <p xml:id="i-95YG6Dgs11kgmGLfYayhaZ">
            Utredningsarbetets bedrivande
          </p>
          <p xml:id="i-Ju5mLFDmxeBzYSMeBB1eNW">
            Delegationen för lokalisering av statlig verksamhet har haft
            till uppgift att undersöka vilken statlig verksamhet som bör flyttas
            från Storstock- holmsområdet och till vilka orter lokalisering
            bör ske. Delegationens arbete har omgivits med sträng sekretess.
            Varken anställ- da vid berörda myndigheter eller deras fackliga
            organisationer har haft någon insyn i verksamheten förrän på ett
            mycket sent stadium. Enligt vår mening borde samråd ha ägt rum
            i sådana frågor som exempelvis utflyttningens omfattning, urval
            av flyttningsmyndigheter, lokaliserings- orter etc. I dessa delar
            har personalkontakterna uppenbarligen haft ett rent orienterande
            syfte. Företagsnämndskungörelsen stadgar att samråd skall äga
            rum i frågor som är väsentliga för myndigheter och anställda.
            De återstående etapperna av delegationens verksamhet måste genomföras
            i samverkan med berörda myndigheter och personalorganisationer.
            Det är inte heller rimligt att den fortsatta utredningen sker
            utan utrymme för principiell diskussion och inträngande analys.
            Det fortsatta utredningsar- betet bör få en parlamentarisk förankring.
            Som folkpartiet tidigare har framhållit gör utvecklingen det angeläget
            att ökat intresse ägnas möjligheterna att decentralisera statlig
            verksamhet till regional och lokal nivå. Föreliggande förslag
            om utlokalisering kan inte ersätta en sådan decentralisering.
            Decentralisering medför, förutom ökad närdemokrati, på längre
            sikt större regionalpolitiska effekter än utlokalisering. Statsmakterna
            har också i olika sammanhang uttalat sig för att en sådan bör
            komma till stånd. Inom länsberedningen pågår överväganden om bl.
            a. de principiella frågorna rörande lämplig decentra-
          </p>
          <pb facs="riksdagen-motions-pdf/data/1971/mot_1971__1296/mot_1971__1296-002.pdf"/>
          <p xml:id="i-EoAQ7QjCgPwtLULwRFkLvs">
            Mot. 1971: 1296 8
          </p>
          <p xml:id="i-F6T3QA3TjKeZh6JqDVQsNy">
            lisering inom den statliga förvaltningen och de regionala organens
            ställning som förvaltningsmyndigheter. Enligt vår mening bör detta
            arbete emellertid inte hindra att den nu föreslagna utlokaliseringsetappen
            genomförs innan resultat från länsberedningens arbete föreligger.
            En samordnad regional planering är dock nödvändig för att nå större
            effekt i regionalpolitiken. Från vår sida har i flera sammanhang
            påtalats bristen på konkret målsättning för den regionala politiken
            och begärts en utvecklingsplan för olika regioner. Före nästa
            etapp måste en sådan plan föreligga. Riksdagen har tidigare uttalat
            sig för en ökad lokalisering utanför huvudstadsregionerna när
            det gäller nyinrättade verk och vid expansion av redan existerande
            verk. Med ett minimum av planering borde man ha styrt tillväxten
            av förvaltningsapparaten till orter utanför Stockholm. Då hade
            sådana beslut om nya förvaltningsbyggnader som nu visar sig tvivelaktiga
            kunnat undvikas. Bristen på planering leder nu till kännbara konsekvenser
            såväl av ekonomisk karaktär som för den personal som berörs av
            flyttningsbeslutet.
          </p>
          <p xml:id="i-8QnYeyDxe9oBeQLhfX3Sy7">
            Åtgärder i samband med omlokalisering
          </p>
          <p xml:id="i-zzPLFspwpSiXgvnxBNKsN">
            Stora ansträngningar bör från arbetsgivarens sida göras för att
            lindra de omställningsproblem som uppstår för berörd personal
            vare sig den följer med vid omlokaliseringen eller slutar sin
            anställning. Det är enligt vår mening angeläget att klara besked
            i hithörande frågor lämnas på ett så tidigt stadium som möjligt
            och att de personalfrågor som skall lösas genom förhandlingar
            kan bli föremål för behandling i god tid före utflyttningen. Vi
            delar departementschefens mening att delegationen för förvaltningsdemokrati
            bör framlägga ett mer preciserat förslag om organi- sationskommittéernas
            sammansättning och uppgifter. Utredningen inom delegationen bör
            emellertid drivas så, att kommittéerna kan tillsättas snarast
            efter riksdagens ställningstagande till omlokaliseringen. Redan
            nu vill vi dessutom framhålla det angelägna i att kommittéerna
            får en sådan sammansättning att de blir representativa för personalen
            och att persona- len genom kommittéerna får inflytande även på
            projekteringen på den nya orten av nya arbetslokaler. Det bör
            också vara möjligt för organisa- tionskommittén att påverka den
            exakta tidpunkten för flyttningen. Enligt vår mening kan det vara
            till fördel om tidsplanen för utflyttningen efter beslut varierar
            något mellan myndigheterna och om utflyttningen inom ett verk
            kan ske successivt. När en utflyttning äger rum följer av tidigare
            erfarenhet att döma en del av personalen inte med. Personalavgångarna
            är stora under hela den tid som förflyter från det att förslaget
            framläggs till dess att utflyttningen verkställs. Detta kan medföra
            omställningsproblem för myndigheterna. Det kan också vara en fördel
            ur regionalpolitisk synvinkel att möjligheter ges att rekrytera
            personal på den nya orten eller ifrån dess närmaste omgivningar.
            Statens personalnämnd och försvarets personalnämnd bör tilldelas
            en väsentlig roll när det gäller att lösa omställningsproblemen.
          </p>
          <pb facs="riksdagen-motions-pdf/data/1971/mot_1971__1296/mot_1971__1296-003.pdf"/>
          <p xml:id="i-P8ez1eWayAqW2sCos32rSo">
            Mot. 1971: 1296 9
          </p>
          <p xml:id="i-TdrTjJyF2D5AgKsXRnp32F">
            Emellertid anser vi att det inte räcker med den passiva medverkan
            som departementschefen rekommenderar. Det bör i stället bli fråga
            om en medveten personalplanering. De myndigheter som skall flytta
            bör på ett tidigt stadium skaffa sig en realistisk uppfattning
            om hur många som är villiga att flytta med. Målsättningen bör
            vara att alla som inte vill flytta med skall beredas likvärdigt
            arbete i Storstockholmsområdet. Propositio- nens uttalande, att
            skyldighet att flytta ”i allmänhet bör hävdas” om icke vissa ”vägande
            skäl” föreligger, kan vi således inte acceptera. En aktiv arbetsförmedling
            för detta ändamål måste enligt vår mening åstadkom- mas. Det kan
            sannolikt ske genom samarbete mellan statens personal- nämnd,
            försvarets personalnämnd och arbetsmarknadsmyndigheterna i Stockholm
            och inflyttningsorterna. Vi förutsätter att personalnämnderna
            ges sådana resurser att de problem som uppstår vid omlokaliseringen
            kan lösas. Innan den anställde tar ställning till om han skall
            flytta med eller söka annan tjänst i Storstockholmsområdet bör
            han ges tillfälle att besöka den nya orten och motta information
            från de kommunala myndigheterna om förhållandena på orten. I likhet
            med delegationen anser vi att under en övergångstid obligato-
            riskt samråd med statens personalnämnd bör äga rum före återbesätt-
            ning av lediga platser i de statliga verk och myndigheter som
            blir kvar i Stockholmsområdet. Personalnämnden bör också i samarbete
            med arbets- marknadsmyndigheterna erbjuda de tjänster som blir
            lediga i de utflytta- de myndigheterna till statstjänstemän i
            andra verk. De tjänstemän från andra verk som vill flytta med
            bör då komma i åtnjutande av förmånerna som gäller vid omplacering.
            Genom en sådan utvidgad arbetsförmedling torde det bli möjligt
            dels att bereda alla dem som så önskar ny anställning inom Stockholmsområdet,
            dels att bereda även de familjemedlemmar som önskar flytta med
            en acceptabel anställning på den nya orten. Att underlätta för
            make eller maka att skaffa arbete på den nya orten är betydligt
            viktigare än departementschefen har insett. Han avfärdar detta
            med bl.a. följande kommentar: ”En praktisk åtgärd för att underlätta
            detta är enligt min mening att arbetsmarknadsstyrelsen tillstäl-
            ler den anställde platslistor för lokaliseringsorten som avser
            det aktuella yrkesområdet för hans make eller maka. Enligt vad
            jag inhämtat från arbetsmarknadsstyrelsen finns inget hinder härför.”
            Den mer aktiva arbetsförmedling som vi har föreslagit bör också
            innefatta de anställdas make/maka. För att tillräcklig smidighet
            skall åstadkommas är det också nödvän- digt att underlätta möjligheterna
            för de anställda och deras familjer att flytta något tidigare
            eller något senare än själva myndigheterna. På samma sätt måste
            det bli möjligt för myndigheterna att rekrytera ny personal på
            den nya orten innan flyttningen äger rum. I en del fall måste
            då även pendling från lokaliseringsorten till Stockholm möjliggöras
            under övergångstiden,. I sådana fall bör den anställde få gottgörelse
            för sina fördyrade levnadsomkostnader. Vidare bör de förhandlingar
            som skall upptas om förmånerna vid omplacering leda till att pensionsvillkor,
            bestämmelser om tjänstledighet och tidpunkt för avgång vid entledigande
          </p>
          <pb facs="riksdagen-motions-pdf/data/1971/mot_1971__1296/mot_1971__1296-004.pdf"/>
          <p xml:id="i-PKPYti5dUck2YDr4nDnxqW">
            Mot. 1971: 1296 10
          </p>
          <p xml:id="i-FtQhkKRRFsQCQ29RTEy1CA">
            kan tillämpas smidigt. De förmåner som utverkas bör tillämpas
            även för anställda i andra statliga myndigheter som vill omplaceras
            till tjänst i utlokaliserad myndighet på den nya orten. Den enskilde
            bör erhålla full täckning för kostnader i samband med flyttningen.
            Lokaliseringsorterna måste garanteras tillräckligt utrymme i bostads-
            planerna för att kunna ta emot den arbetskraft som de utlokaliserade
            myndigheterna sysselsätter. Det räcker inte med ett uttalande
            att utrym- me torde finnas. Naturligtvis skall de vanliga förmedlingsorganen
            kunna hjälpa till med bostadsförmedlingen. Vidare bör de anställda
            ges möjlig- het att erhålla bostadsanskaffningslån upp till 40
            000 kronor. Från vårt håll har i motion nr 323 till årets riksdag
            föreslagits att gällande regler vid beskattning av realisationsvinst
            som uppkommer vid försäljning av eget hem och där säljaren avser
            att reinvestera i liknande fastighet på den nya orten skall ändras
            så att rätten till upp- skov med beskattningen utsträcks att avse
            samtliga sådana försäljningar av en- och tvåfamiljsfastigheter
            som är föranledda av säljarens flyttning från en ort till en annan
            i samband med arbetsbyte. Från vårt håll fram- hölls vid utskottets
            behandling av motionen (skatteutskottets betänkan- de nr 4) att
            som enda villkor borde gälla att den försålda fastigheten varit
            avsedd för ägarens bruk och att en motsvarande ersättningsfastighet
            anskaffas inom den i uppskovsförordningen avsedda tiden. Uppskovsrätt
            bör föreligga även om anskaffningen av ersättningsfastigheten
            i tiden lig- ger före överlåtelsen av den ursprungliga fastigheten
            förutsatt att förutsättningarna i övrigt för uppskov är för handen,
            Vid riksda- gens behandling av förslaget den 24 februari i år
            framhölls från vårt håll att problem av detta slag skulle komma
            att uppstå i stor skala när ut- flyttningen av statlig verksamhet
            verkställs. Vi beklagar att riksdagen av- slog förslaget. Av formella
            skäl kan vi inte i detta sammanhang återkom- ma med förslaget.
            Folkpartiet kommer emellertid att vid nästa riksdag återigen aktualisera
            detta förslag. Med hänvisning till det anförda hemställs att riksdagen
            måtte uttala
          </p>
          <p xml:id="i-N2NekZysWds7BQqhkcT486">
            1. att maximeringen av lånesumman för bostadsanskaffningslån
            i samband med omlokalisering bör höjas från 20 000 till 40 000
            kronor; 2. att det fortsatta utredningsarbetet rörande lokalisering
            av statlig verksamhet bör genomföras av en parlamentariskt samman-
            satt kommitté i samverkan med berörda myndigheter och per- sonalorganisationer;
            3. att stora ansträngningar bör från arbetsgivarens sida göras
            för att lösa de omställningsproblem som uppstår för berörd personal,
            vare sig den följer med vid omlokalisering eller inte; 4, att
            en aktiv arbetsförmedling genom personalnämnderna och arbetsmarknadsmyndigheterna
            bör åstadkommas så att de som inte vill flytta med kan beredas
            likvärdigt arbete i Storstock- holmsområdet;
          </p>
          <pb facs="riksdagen-motions-pdf/data/1971/mot_1971__1296/mot_1971__1296-005.pdf"/>
          <p xml:id="i-C8X24DVmRPBuWHnZC3UYWA">
            Mot. 1971: 1296 11
          </p>
          <p xml:id="i-6P9WEKiZaG3vNQFt2GS3UR">
            5. att den av oss föreslagna aktiva arbetsförmedlingen även bör
            rikta sig till makar till de statstjänstemän som berörs av omlokali-
            seringen; samt 6. att statstjänstemän i statliga verk i Stockholm,som
            inte flyttas ut, skall ha rätt till samma förmåner vid omplacering
            om de vill omplaceras till tjänst i omlokaliserat verk och därigenom
            bereda plats i Stockholm för tjänsteman som vill stanna.
          </p>
          <p xml:id="i-QhsiBwzRCzkUqiR3Rzsnsv">
            Stockholm den 2 april 1971 GUNNAR HELÉN (fp) OLLE DAHLÉN (fp)
          </p>
          <p xml:id="i-ToMRnP7djfCYJcokNiUUb9">
            CECILIA NETTELBRANDT (fp) SVEN ANTBY (fp)
          </p>
          <p xml:id="i-WypUoJQALXd1gn1HLXbVvL">
            KARL ERIK ERIKSSON (fp) MAC P. HAMRIN (fp) i Arvika THORVALD
            KÄLLSTAD (fp) SIGVARD LARSSON (fp)
          </p>
          <p xml:id="i-4utVBvtdG9MnL57rDoXQQ4">
            i Umeå
          </p>
        </div>
      </div>
    </body>
  </text>
</TEI>
