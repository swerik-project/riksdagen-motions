<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00304">
  <teiHeader>
    <fileDesc>
      <titleStmt>
        <title>Ett flexiblare studiemedelssystem</title>
        <author corresp="i-SS4MgL3HhkwCjKYAxgBPkd">av Karin Granbom (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett flexiblare studiemedelssystem</title>
          <idno type="rdwebb">GV02Ub304</idno>
          <rs type="number">Ub304</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub304/text</ref>
          <ref type="dokument_url_html">http://data.riksdagen.se/dokument/GV02Ub304</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub304</ref>
          <ref type="doc">http://data.riksdagen.se/fil/4C87A11F-4EE6-4707-8834-8ED7F8EFDD49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BYhPGbbQuaMFp85GLFk6s5" type="signed"/>
        <correspContext corresp="i-BYhPGbbQuaMFp85GLFk6s5">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-Vgt6NfgG1kwjBRKwm5vccJ" type="referral">
          <date when="2007-10-16"/>
        </correspAction>
        <correspAction xml:id="i-M14Vy1KPxHPXQpxVvso2Fa" type="dismissal">
          <date when="2007-10-16"/>
        </correspAction>
        <correspAction xml:id="i-CTwdG1t7GWQRWcdNiUEzx3" type="numbering">
          <date when="2007-10-04"/>
        </correspAction>
        <correspAction xml:id="i-PxxBVUQVSPcPYu4nVcgi78" type="submission">
          <date when="2007-10-03"/>
        </correspAction>
        <correspAction xml:id="i-DV2DMr2Vf9PivfkPcLunuC" type="transfer">
          <date when="2007-10-01"/>
        </correspAction>
        <correspAction xml:id="i-T2xF7Hn6WZwZckpNLgWSuu" type="assigned"/>
        <correspContext corresp="i-T2xF7Hn6WZwZckpNLgWSuu">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EktHhtwpJV97Sbrnuhd8uc" type="motBody">
        <div xml:id="i-6GKVGgh9jRCN9t4xtNgfHx" type="motProposal" subtype="förslag">
          <head xml:id="i-6CQ3XzwRcnjX1gFoxFJuvE">
            Förslag till riksdagsbeslut
          </head>
          <list xml:id="i-5b8jWJGPKHHoeDRR8i5rBs" style="ol">
            <item xml:id="i-GPNpCedEN6UNPxdYnLykGT">
              Riksdagen tillkännager för regeringen som sin mening vad som
              anförs i motionen om att möjliggöra för studenter att få studiemedel
              för kurser utomlands som är kortare än 13 veckor.
            </item>
            <item xml:id="i-GhVgFWF5MhEx3NhBarais">
              Riksdagen tillkännager för regeringen som sin mening vad som
              anförs i motionen om översyn av kraven för inresande studenter.
            </item>
            <item xml:id="i-7a3XLVYne244UuR5UDTJ3H">
              Riksdagen tillkännager för regeringen som sin mening vad som
              anförs i motionen om att tillåta studenter att få studiemedel
              för språkresor i europeiska språk även om kursen ges utanför Europa.
            </item>
            <item xml:id="i-GvzyKrnbyZErZuDmuhVA4j">
              Riksdagen tillkännager för regeringen som sin mening vad som
              anförs i motionen om att möjliggöra för studenter på högskola
              eller i annan eftergymnasial utbildning att beviljas studiebidrag
              under 240 veckor och studielån under 240 veckor.
            </item>
          </list>
        </div>
        <div xml:id="i-8SiYdnfTNGo3S2Akhd6Tg6" type="motContent">
          <head xml:id="i-6fLo8yGQc2G9NKJqV8AYkV" type="h1">
            Studiemedel även för utlandsstudier kortare än 13 veckor
          </head>
          <p xml:id="i-Lm4mG98bM3CmXnsapKP3R1">
            Studier utomlands är ett sätt att få en ökad förståelse och kunskap
            om andra länder och sitt eget, få kännedom om olika kulturer och
            inhämta språkkunskaper. I en allt mer globaliserad värld är detta
            än mer centralt. Ändå ser man att antalet svenska studenter som
            studerar utomlands minskar (Rapport 2007:9 Studentmobilitet av
            Högskoleverket). Enligt Högskoleverket är det de som på egen hand
            tar sig an utlandsstudier som minskar. Detta beror främst på att
            färre läser kortare förberedande språkkurser. Bland studenter
            som är äldre är utlandsstudier mycket ovanligare än bland yngre.
            Samtidigt ser vi att allt fler studenter är äldre.
          </p>
          <p xml:id="i-LjyNac5uBTAzc9bqAYtfJZ">
            Idag måste en student läsa kurser utomlands om minst 13 veckor
            i streck för att få studiemedel. För att få tillgång till studiemedel
            för studier i Sverige räcker det att utbildningen omfattar minst
            3 veckor. Vissa vill kanske inte tillbringa en hel termin utomlands,
            men eventuellt en kortare period. Bland äldre studenter är det
            än mer troligt att det är på detta vis.
          </p>
          <p xml:id="i-KbFxBz2oPu6HBFaKypbgJJ">
            Ett sätt att främja utlandserfarenhet skulle vara att även kurser
            kortare än 13 veckor ska kunna ge rätt till studiemedel. Detta
            skulle ge möjlighet för fler att kunna nyttja t.ex. sommaruppehåll
            i studier för studier utomlands och också öka möjligheten att
            följa enskilda kurser utomlands under terminen. För förvärvsarbetande
            skulle detta förslag underlätta studier utomlands under t.ex.
            semester.
          </p>
          <p xml:id="i-HsYVMHuRRLYhWreG5b3Zey">
            Mot denna bakgrund föreslår jag att studiemedelssystemet ändras
            för att underlätta för studenter att tillbringa en tid utomlands
            på så sätt att det är möjligt att få studiemedel för kurser utomlands
            även om studieperioden är kortare än 13 veckor.
          </p>
          <head xml:id="i-5AK6DUhi2HT1Dn9668R617" type="h1">
            Se över krav för inresande studenter
          </head>
          <p xml:id="i-DrWTNQSNwa8XWYwLbsvkG9">
            När det gäller andelen studenter som kommer till Sverige har
            antalet inresande studenter ökat varje år alltsedan mitten av
            nittiotalet. Detta betyder också att dessa studenter utgör en
            allt större andel av samtliga studenter. Av dem som studerade
            på egen hand (dvs. inte inom ett utbytesprogram) i Sverige, och
            som det finns landuppgifter om, kom närmare hälften från Europa
            och drygt var tredje från Asien. De enskilt största länderna är
            Finland, Indien, Kina, Norge och Pakistan. Från dessa fem länder
            kom 42 procent av dem som studerade på egen hand i Sverige. Särskilt
            stor har ökningen varit från Indien, som numera är det näst största
            landet. Därifrån kom nästan 900 studenter 2004/05.
          </p>
          <p xml:id="i-BzFNe5Vi1n7e52WUhfyfKv">
            I Sverige är högre utbildning gratis för studenter, till skillnad
            från i många andra länder. Samtidigt kostar förstås varje utbildningsplats
            pengar för skattebetalarna. Tittar man på inresande ser man att
            många studenter kommer till Sverige utan att ingå i ett utbytesprogram.
            Exempelvis studerade ca 3 500 studenter från Asien i Sverige läsåret
            2004/05, men enbart 500 av dem kom inom ett utbytesprogram.
          </p>
          <p xml:id="i-Q5NNZx548aA3vWVNrSRVDa">
            Det är positivt att många uppfattar Sverige och svenska lärosäten
            som attraktiva. Samtidigt är det rimligt att tillse att högre
            utbildning bekostad av svenska skattebetalare i allt högre utsträckning
            inte nyttjas av utländska studenter utan motprestation. Denna
            motprestation kan vara att ingå i ett utbytesprogram med en svensk
            student, att betala en avgift eller att stanna och arbeta i Sverige
            under en viss tid. I detta sammanhang vill jag nämna att möjligheten
            för inresande studenter att stanna för att arbeta i Sverige efter
            studierna snarast bör utökas.
          </p>
          <p xml:id="i-Hoj8ZxhqYxg9h3te8NdEPx">
            Mot denna bakgrund bör regeringen få i uppgift att i motionens
            anda se över kraven för inresande studenter och återkomma till
            riksdagen.
          </p>
          <head xml:id="i-Dy9XznMAiX1JuDnK3sxzpP" type="h1">
            Skippa närhetsprincipen vid språkstudier
          </head>
          <p xml:id="i-BGNDQ2WAvqdCGiNGD3L7vz">
            Idag finns det en regel som anger att en student som vill studera
            ett europeiskt språk utomlands måste studera detta språk i Europa.
            Denna regel anser jag vara onödig och begränsande. Studenten bör
            själv kunna välja vilken accent och kultur han eller hon vill
            lära sig. Vill man läsa spanska ska man utöver Spanien alltså
            kunna åka även till exempelvis Argentina eller Chile.
          </p>
          <p xml:id="i-14N2mB2pfkq5Z2vcYNgwxY">
            För att kostnaderna inte ska bli höga är det rimligt att ställa
            upp ett maxbelopp för uppehälle och resa. Inte sällan kan resan
            till en annan världsdel uppvägas mot att uppehället är mindre
            kostsamt än i Europa. Skulle den totala kostnaden bli högre för
            att kursen bedrivs långt bort bör det vara upp till studenten
            själv att finansiera det som övergår maxbeloppet.
          </p>
          <head xml:id="i-9qa85CwmreA1vVApNJ6Khz" type="h1">
            Separera studiebidrag och studielån
          </head>
          <p xml:id="i-SVdbtciK4rsoi7KJyCXNob">
            Studiemedel består av en lånedel och en bidragsdel. Den längsta
            tid en student kan få studiemedel är begränsad till ett visst
            antal veckor per utbildningsnivå. Längsta tid för rätt till studiemedel
            för högskoleutbildning och annan eftergymnasial utbildning är
            240 veckor. Oavsett om en person enbart tar lån eller bidrag är
            det totalt 240 veckor som gäller.
          </p>
          <p xml:id="i-45fD88CcdbuECvN3XoJDKy">
            Under perioder av studietiden vill vissa studenter enbart ta
            emot bidraget och samtidigt jobba eller på annat sätt finansiera
            sitt uppehåll, t.ex. genom att bo hos föräldrar eller med en närstående.
            Under denna tid är studenten berättigad till lån, men kan alltså
            välja bort detta för att inte öka sina skulder. Möjligheten att
            ta dessa lån kan inte skjutas framåt. Idag tvingas istället studenter
            att ta lånen samtidigt som bidraget och spara lånen på eget konto
            för att ha tillgång till pengarna om de eventuellt skulle behövas
            längre fram.
          </p>
          <p xml:id="i-EoFDiu2gf1RspX1izPkS9Q">
            Vid långa utbildningar, t.ex. läkarprogram på 5 ½ år, har vissa
            svårt att få studiemedlen att räcka till. Att kunna ha kvar några
            veckors lån och kunna använda dem för finansiering längre fram
            kan vara en trygghet och underlätta för studenten att få livet
            att gå ihop, med studier och eventuellt arbete som finansiering.
          </p>
          <p xml:id="i-HGgsW1iPchtXuE6jnac99q">
            Det är viktigt att komma ihåg att studielån är ett lån som ska
            återbetalas av studenten. Att alla studenter har rätt till samma
            lånesumma oavsett när studenten fick studiebidrag vore rimligt.
            Mot denna bakgrund föreslår jag att maxgränsen 240 veckor för
            studiemedel under högskoletiden tas bort, och att högskolestuderande
            istället har rätt att beviljas bidrag under maximalt 240 veckor
            och lån under maximalt 240 veckor.
          </p>
        </div>
        <div xml:id="i-E69QuJrGKqiDtyfsJzcz9c" type="motSignatures">
          <list xml:id="i-NCe7LSxEvjYDMU8sr1NDn4">
            <item xml:id="i-NfKxo9nzxkPr5pBgpAk9s9" who="i-SS4MgL3HhkwCjKYAxgBPkd">
              Karin Granbom (fp)
            </item>
          </list>
        </div>
      </div>
    </body>
  </text>
</TEI>
