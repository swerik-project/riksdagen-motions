<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00214">
  <teiHeader>
    <fileDesc>
      <titleStmt>
        <title>Vatten</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vatten</title>
          <idno type="rdwebb">GZ02Fö214</idno>
          <rs type="number">Fö214</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö214/text</ref>
          <ref type="dokument_url_html">http://data.riksdagen.se/dokument/GZ02Fö214</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö214</ref>
          <ref type="doc">http://data.riksdagen.se/fil/961CAF50-81D6-4D53-9FFE-487DB8531EE8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7KW6UC9B5csVFPkiU5RGQ1" type="signed"/>
        <correspContext corresp="i-7KW6UC9B5csVFPkiU5RGQ1">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-DiUcpwoFNSUJMeMwBCSQ13" type="numbering">
          <date when="2011-10-05"/>
        </correspAction>
        <correspAction xml:id="i-Nbqhc1UpEfF4nRnDXouFzP" type="submission">
          <date when="2011-10-03"/>
        </correspAction>
        <correspAction xml:id="i-22j7DnxLuDBkQnEdVdk396" type="transfer">
          <date when="2011-10-02"/>
        </correspAction>
        <correspAction xml:id="i-31graUNB6KBGtvi56E6Bz9" type="assigned"/>
        <correspContext corresp="i-31graUNB6KBGtvi56E6Bz9">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-55PYPAzRhxgyTLmNgddPHU" type="motBody">
        <div xml:id="i-Hjhkz3544EbMpRSUccMNrd" type="motProposal" subtype="förslag">
          <head xml:id="i-8NEbd3NJtd5Z47eeXE1pUw">
            Förslag till riksdagsbeslut
          </head>
          <list xml:id="i-YVoqzMrVP3XUaky8QuAuYw" style="ol">
            <item xml:id="i-NVQng6xAeNAYvkZmA2rQ5E">
              Riksdagen tillkännager för regeringen som sin mening vad som
              anförs i motionen om att göra en sårbarhetsgranskning som täcker
              hela landet.
            </item>
            <item xml:id="i-LYijcj5gw4LHx8q5QPvTYq">
              Riksdagen tillkännager för regeringen som sin mening vad som
              anförs i motionen om att innefatta vatten som potentiellt mål
              för terrorhandlingar i denna granskning.
            </item>
            <item xml:id="i-Fq6gDX4bucGpzwKDeREqx2">
              Riksdagen tillkännager för regeringen som sin mening vad som
              anförs i motionen om att anpassa regelverken för byggande till
              de förändrade förhållanden som klimatförändringarna ger upphov
              till. 1
            </item>
            <item xml:id="i-9Y1h4J6HPPW8Cmou3AqAnm">
              Riksdagen tillkännager för regeringen som sin mening vad som
              anförs i motionen om att inom biståndsramen öka resurserna till
              vatten och sanitet. 2
            </item>
            <item xml:id="i-JB8mPgH8mYBKXMvdYqesCL">
              Riksdagen tillkännager för regeringen som sin mening vad som
              anförs i motionen om att underteckna tilläggsprotokollet till
              konventionen om ekonomiska, sociala och kulturella rättigheter.
              2
            </item>
            <item xml:id="i-97uBqXafPp4cecCXnmEfF1">
              Riksdagen tillkännager för regeringen som sin mening vad som
              anförs i motionen om att föra en bred dialog med folkrättsjurister,
              urbefolkningar, lagstiftare, lagtolkare och forskarsamhället m.fl.
              om naturens egna rättigheter. 2
            </item>
          </list>
          <p xml:id="i-L2espJb1sGLzXnLtdvjLxU">
            1 Yrkande 3 hänvisat till CU.
          </p>
          <p xml:id="i-SPdrxPRKtQSkHFbeKpsoSu">
            2 Yrkandena 46 hänvisade till UU.
          </p>
        </div>
        <div xml:id="i-XQhmJtADiKeipFXCa8a7pe" type="motContent">
          <head xml:id="i-Y2fuBBZCAJ4YyH4mSATgc9" type="h1">
            Dricksvatten
          </head>
          <p xml:id="i-4KDWnqoeNCajPSxHqHESRe">
            Friskt vatten i våra kranar och fungerande avlopp är något vi
            utgår från att vi alltid ska ha tillgång till i Sverige. Bestörtningen
            blev därför stor när bland annat Östersund under flera månader
            drabbades av parasiten Cryptosporidium. Det är kommunerna som
            har det direkta ansvaret för dricksvattenförsörjningen, men staten
            har skyldighet att skapa goda förutsättningar för kommuner att
            klara av de situationer som kan uppstå i samband med stora kriser.
          </p>
          <p xml:id="i-GzJ2gsbpdPEhUeQ8o3N6Y1">
            Riksrevisionen gjorde 2008 en granskning av hur den svenska beredskapen
            för skydd av svenskt dricksvatten ser ut: Dricksvattenförsörjning
            beredskap för stora kriser. I revisionens introduktion till rapporten
            på webbplatsen kan vi läsa följande:
          </p>
          <p xml:id="i-LReGvWM6asmwdY6fG7vhsR">
            Samhället står inte väl rustat om en allvarlig kris skulle inträffa
            i dricksvattenförsörjningen. Risk- och sårbarhetshetsanalyserna
            håller inte tillräcklig kvalitet och regeringen har inte tagit
            ställning till vilken nivå som ska finnas på krisberedskapen.
            Samtidigt finns positiva inslag i utvecklingen av krisberedskapen.
            De positiva inslagen är till exempel åtgärder Livsmedelsverket
            vidtagit.
          </p>
          <p xml:id="i-LkrYsoLpBkirCij3SCMvci">
            Enligt revisionen har hot och risker ökat med pågående klimatförändringar
            och därmed sårbarheten vad gäller bland annat personal- och laboratoriesituation
            samt för reservvatten. Granskningen visar att vi i dag inte har
            möjlighet att hantera allvarliga kriser som kräver nödvattenförsörjning
            eller evakuering av utsatta grupper inom väsentliga delar av storstadsområdena.
          </p>
          <p xml:id="i-CFqeVSnajGHANuFKKtuyCB">
            Granskningen utmynnar i ett antal rekommendationer riktade till
            myndigheter på olika nivåer i samhället. Den har dock begränsat
            sig till större städer och stora försörjningssystem, vilket innebär
            att sårbarheten i stora delar av landets vattenförsörjning är
            outforskad. Det vore naturligtvis betydelsefullt att gå vidare
            i granskningen och utreda sårbarheten även utanför storstadsområdena.
          </p>
          <p xml:id="i-U4KgHEFG8bxgUywLcMVv3M">
            Sverige står i dag inte heller inför några militära hot från
            omvärlden. Säkerhetspolitik av i dag börjar inrikta sig alltmer
            på att belysa andra områden som kan utgöra ett hot mot länders
            säkerhet, som till exempel klimatpåverkan och naturkatastrofer.
            Inget land är förskonat från att drabbas av terrorhandlingar.
            Att förgifta vattensystemen och därmed slå ut stora delar av befolkningen
            är inte omöjligt. Även denna aspekt bör ingå i en granskning av
            sårbarheten i hela landet.
          </p>
          <head xml:id="i-QF8bsq7UbT5bWQED9ck2c8" type="h1">
            Översvämningar
          </head>
          <p xml:id="i-CoqoUMX7Grp8qZWJMrkYtN">
            Inte bara förorenat eller förgiftat dricksvatten kan ge kommunerna
            stora problem. Klimatpåverkan leder också till förändrat väder
            i Sverige. I dag blir översvämningar allt vanligare med stora
            skador på både vattentäkter och infrastruktur. Bortregnade vägar
            och spår, villor som rasar ner i vattendrag med mera är inte längre
            ovanligt i Sverige. De 100-årsregn som kommunerna planerar för
            kan komma att inträffa med mycket kortare intervaller och kanske
            vara mycket häftigare än beräknat. Därför behövs nya planeringsverktyg
            och förändrade riktlinjer för byggande av både bostäder och infrastruktur.
            Inte minst behöver strandskyddet stärkas då vattennivåerna i framtiden
            kan vara mycket högre alltid eller vissa delar av året.
          </p>
          <head xml:id="i-DHJ8g2Pyb3PqBkEcRxeabW" type="h1">
            Globalt
          </head>
          <p xml:id="i-6cbVDNSPxaKevywf197TsQ">
            I Sverige är vi ändå lyckligt lottade. Vi har gott om vatten,
            och vi har god ekonomi och därmed möjlighet att anpassa oss till
            de förändrade förutsättningarna. Värre ser det ut i andra delar
            av världen. Svältkatastrofen på Afrikas horn är ett klart exempel
            på vad klimatpåverkan får för konsekvenser för länder i avsaknad
            av ekonomiska möjligheter till anpassning och till att förse medborgarna
            med vatten. Allt levande är helt beroende av vatten för att överleva.
            Vatten är ett måste för att alla samhällen ska fungera både för
            djur och för människor.
          </p>
          <head xml:id="i-JSYwGjWdemnbyQ1jcWiegM" type="h1">
            Bistånd
          </head>
          <p xml:id="i-UAMn6869KKJAcRAs9xrLjr">
            United Nations Development Programs (UNDP) årliga rapport handlade
            2006 om vatten och sanitet. UNDP menar att frågan om vi ska nå
            millenniemålen 2015 är helt beroende av om världen kommer att
            svara på den globala vattenkrisen. Ändå ser vi att mängden bistånd
            som går till vatten och sanitet krymper och att mer vikt läggs
            på katastrofbistånd på bekostnad av bistånd som verkar för långsiktig
            förändring och hållbar utveckling.
          </p>
          <p xml:id="i-43XGDyAyf68bH9A5uCj9no">
            Varje år dör, enligt rapporten, 1,8 miljoner barn av diarré och
            andra sjukdomar orsakade av bristen på vatten och sanitet. Rapporten
            visar att det i dag egentligen finns mer än tillräckligt med vatten
            i världen, både för hushållen och för jordbruket och industrin.
            Vattenkrisen är ett resultat av fattigdom, skeva maktförhållanden
            och en dålig vattenförvaltning. Det finns absolut ingen anledning
            att inte ge barn i fattiga länder möjlighet att överleva sin femårsdag,
            vilket barnen i de rika länderna fick efter politiska reformer
            på vatten- och sanitetsområdet.
          </p>
          <p xml:id="i-McG2BwbUTVCv6TPPWAATGZ">
            Det borde vara en självklarhet att en större andel av biståndet
            bör satsas på rent vatten och sanitet som är grundläggande för
            all utveckling och kampen mot fattigdomen. Vatten och sanitet
            påverkar direkt och indirekt förutsättningarna att nå samtliga
            FN:s millenniemål. Utan rent vatten och sanitet blir flera av
            de övriga millenniemålen mycket svåra att uppfylla, inte minst
            målen för mödrahälsa, barnadödlighet, fattigdom, utbildning och
            miljö.
          </p>
          <p xml:id="i-B3rjqBLMgTPDM2SSbVhnf2">
            Hösten 2010 publicerade Utrikesdepartementet en policyskrift
            om miljö- och klimatfrågor inom svenskt utvecklingssamarbete.
            I den kan vi läsa: Sverige skall särskilt inrikta verksamheten
            på ökad tillgång till rent vatten och sanitet. 2010 anslog Sida
            310 miljoner kronor till vatten och sanitet. Det är nästan en
            halvering av de 600 miljoner som anslogs året innan. Sveriges
            andel av biståndet som går till vatten ligger lågt i jämförelse
            med många andra länder i Europa. Snittet i Västeuropa är sedan
            flera år 6 procent, men 2010 anslog Sida bara 2,1 procent till
            vatten och sanitet. Det är därför välkommet att regeringen i årets
            biståndsbudget ökar fokus på vatten och sanitet. Vi vill öka ännu
            mer. I vår budgetmotion återför vi medel från avräkningarna till
            biståndsramen med 2 miljarder kronor. Det ger utrymme till angelägna
            satsningar på bland annat vatten och sanitet.
          </p>
          <head xml:id="i-UR9G3W4S3JxVuPkcUbqg8d" type="h1">
            Rätt till vatten
          </head>
          <p xml:id="i-YYVqVKh2sWJAeqDRiT5ypg">
            Medan vår ekonomi och befolkning växer blir vi en allt törstigare
            värld, och allt levande är helt beroende av vatten för att överleva.
            Vatten är ett måste för att samhället ska fungera. Varje liter
            bensin som ska produceras kräver upp till 2,5 liter vatten. I
            snitt behöver grödor som odlas för bioenergi åtminstone 1.000
            liter vatten per producerad liter biobränsle. Det krävs ungefär
            2.700 liter vatten för att framställa en t-tröja i bomull, uppemot
            4.000 liter vatten för att producera ett kilo vete och så mycket
            som 16.000 liter för att producera ett kilo nötkött. Jordbrukets
            vattenanvändning för mat- och textilproduktion står för hisnande
            70 procent av all färskvattenanvändning. Konkurrensen om vattnet
            är således stor.
          </p>
          <p xml:id="i-Q1DN7je4tHYcM4ymm8x86H">
            Bristande tillgång på vatten, mat, sjukvård, arbete och utbildning
            är dock alla exempel på kränkningar av grundläggande mänskliga
            rättigheter som miljontals fattiga och utsatta människor förvägras
            varje dag.
          </p>
          <p xml:id="i-CtJv9HeNBRHwwfJ5DzdPSW">
            I våras tog Sverige i FN:s råd för mänskliga rättigheter klar
            ställning för att tillgång till rent vatten och sanitet är grundläggande
            mänskliga rättigheter. Ett besked vi mottar med tillfredsställelse
            efter att ha motionerat om detta under flera år och då fått avslag
            på våra yrkanden. Sverige har dock ändå inte ratificerat tilläggsprotokollet
            till de ekonomiska, sociala och kulturella rättigheterna där dessa
            rättigheter ingår. Tillsammans med våra gröna kollegor i Europaparlamentet
            och i det europeiska Gröna Partiet arbetar vi för en snabb ratificeringsprocess.
            Till dags datum har 37 stater undertecknat protokollet. Att inte
            skriva på tilläggsprotokollet, och att ha motarbetat dess tillkomst,
            ställer Sverige i en dålig dager.
          </p>
          <head xml:id="i-JhRvBJudBfggmZtYCDywdh" type="h1">
            Naturens rättigheter
          </head>
          <p xml:id="i-86JZa3TKTiW3Jwa4urpgwX">
            En av Miljöpartiet de grönas grundläggande tankar är solidaritet
            med djur, natur och det ekologiska systemet. För oss ter det sig
            därför naturligt när länder går före och uttalar att inte bara
            människor har rättigheter. I Ecuador och Bolivia har nya konstitutioner
            antagits där också naturen och miljön ges egna rättigheter. Det
            ligger väl i linje med deras urbefolkningars syn på världen.
          </p>
          <p xml:id="i-R2YEc6LrcDG89Bhc2PKUEb">
            När rätten till en ren miljö tidigare diskuterats har det i huvudsak
            handlat om människors rätt att andas ren luft, få tillgång till
            rent vatten och att leva i en icke förorenad miljö i övrigt. Att
            grundlagsfästa naturens egna rättigheter är ett välkommet steg
            som fler borde göra. För självklart är det väl ändå så att till
            exempel fisken i vattnet har rätt att inte förgiftas av de kemikalier
            vi släpper ut från jordbruk och fabriker.
          </p>
          <p xml:id="i-pybYzGk1YCWsmKBv43rK3">
            Detta är dock en fråga som ligger långt från den svenska debatten
            om vad som ingår i begreppet rättigheter. Den tål dock att studeras
            närmare och vi vill därför uppmana regeringen att ta initiativ
            i FN till att det ska föras en bred dialog med folkrättsjurister,
            urbefolkningar, lagstiftare, lagtolkare, forskarsamhället med
            flera.
          </p>
        </div>
        <div xml:id="i-QS3LghGGrSzDWGzxmH2xyt" type="motSignatures">
          <list xml:id="i-5Bj1fYtd23Hr8JzgFRxHBM">
            <item xml:id="i-6ZbFNKZ433oahG583Mtp3u" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-HSCvBjToyjch4GwBHhqeGG" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-UVGTAztjTSJeQ5QrvnnxpL" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-7Z3sKjgEHa5G7ReGcVbMcw" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-DNUVC8SrwSLJuGM8J2WGVN" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-Quj2a27K1JVnpBKDbB7g1k" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-MzoBSkRFcfBQoGDStBN5E7" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-GD7CByeHqx4Dz61o1bQS7Q" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-QF3sYcQjpzwct1iGL8aGdx" who="i-2GE534P2Foy3WpqKPVNeW8">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
