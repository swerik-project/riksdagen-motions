<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-02124">
  <teiHeader>
    <fileDesc>
      <titleStmt>
        <title>100 % förnybart inom transportsektorn - vägen till fossilfrihet</title>
        <author corresp="i-5QNmudGpnjjRJCTYzakn9H i-XS1DYyajKnUSXB7m9DT6C2">av Karin Svensson Smith och Rasmus Ling (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2124 av Karin Svensson Smith och Rasmus Ling (båda MP)</title>
          <idno type="rdwebb">H3022124</idno>
          <rs type="number">2124</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3022124/text</ref>
          <ref type="dokument_url_html">http://data.riksdagen.se/dokument/H3022124</ref>
          <ref type="dokumentstatus_url_xml">http://data.riksdagen.se/dokumentstatus/H3022124</ref>
          <ref type="docx">http://data.riksdagen.se/fil/AA0F13CF-B5FC-4F46-9F4D-F849D52D7210</ref>
          <ref type="pdf">http://data.riksdagen.se/fil/1FE3D0E8-35A2-4526-9ACF-E73E99865502</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UAE3Y9Fw79EF5zb7Pvo6fe" type="signed"/>
        <correspContext corresp="i-UAE3Y9Fw79EF5zb7Pvo6fe">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-XS1DYyajKnUSXB7m9DT6C2"/>
        </correspContext>
        <correspAction xml:id="i-LFGV9eGuBFyUzbZqHyQwjx" type="submitted">
          <date when="2015-10-06"/>
          <time when="11:57:10"/>
        </correspAction>
        <correspAction xml:id="i-MSykwf6BmDrzpWidA3xe25" type="reviewed">
          <date when="2015-10-06"/>
          <time when="15:57:13"/>
        </correspAction>
        <correspAction xml:id="i-53JmkEmB6KybhtNKakGsx5" type="referred">
          <date when="2015-10-13"/>
        </correspAction>
        <correspAction xml:id="i-Vx4LvVewSzPTUuPH21PmzK" type="assigned">
          <date when="2018-06-05"/>
          <time when="10:31:51"/>
        </correspAction>
        <correspContext corresp="i-Vx4LvVewSzPTUuPH21PmzK">
          <ref type="assignedTo">Trafikutskottet</ref>
        </correspContext>
        <correspAction xml:id="i-DekMcrvmRN1BZFvg5ufvYj" type="behandlas_i"/>
        <correspContext corresp="i-DekMcrvmRN1BZFvg5ufvYj">
          <ref type="uppgift">2015/16:TU11</ref>
          <ref type="ref_dok_id">H301TU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU11</ref>
          <ref type="ref_dok_titel">Fordons- och vägtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BfSywsKhFs39b7pNAQFF32" type="behandlas_i"/>
        <correspContext corresp="i-BfSywsKhFs39b7pNAQFF32">
          <ref type="uppgift">2015/16:MJU7</ref>
          <ref type="ref_dok_id">H301MJU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU7</ref>
          <ref type="ref_dok_titel">Riksrevisionens rapport om tillsyn över transporter av farligt avfall m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UiGwY21tXMm7ukTLEgCG2q" type="behandlas_i"/>
        <correspContext corresp="i-UiGwY21tXMm7ukTLEgCG2q">
          <ref type="uppgift">2015/16:CU14</ref>
          <ref type="ref_dok_id">H301CU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU14</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HAZHBrVJo35FLRpE8JXu3b" type="behandlas_i"/>
        <correspContext corresp="i-HAZHBrVJo35FLRpE8JXu3b">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XPgT6BwwtRLsoBrCsDfwyd" type="behandlas_i"/>
        <correspContext corresp="i-XPgT6BwwtRLsoBrCsDfwyd">
          <ref type="uppgift">2015/16:TU9</ref>
          <ref type="ref_dok_id">H301TU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU9</ref>
          <ref type="ref_dok_titel">En fossiloberoende transportsektor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2124 av Karin Svensson Smith och
          Rasmus Ling (båda MP) 100 % förnybart inom transportsektorn –
          vägen till fossilfrihet
        </div>
      </div>
      <div type="motBody">
        <div type="motSummary">
          <head xml:id="i-DT6P2utdTX5hdFHqcPrqov">
            Sammanfattning
          </head>
          <p xml:id="i-9WdRQBEL9GNYZprmmL8BJd">
            I takt med att utsläppen av klimatgaser minskar i andra sektorer
            blir utvecklingen inom transportsektorn alltmera avgörande för
            våra möjligheter att hantera klimatutmaningen. 1990 svarade transporterna
            för 27 procent av de svenska utsläppen, 2013 för 33 procent. Utan
            kraftiga utsläppsminskningar inom transportsektorn går det inte
            att klara de klimatpolitiska målen.
          </p>
          <p xml:id="i-HJx2XPF8Tc1SU1FJQB5x7U">
            Vid sidan av klimatfrågan är även många andra miljöproblem kopplade
            till transportsektorn, t.ex. beror de höga halterna av luftföroreningar
            i våra städer numera nästan uteslutande på trafiken.
          </p>
          <p xml:id="i-VxmhL48xabev6ndekeZRXh">
            För att minska utsläppen krävs en kombination av specifika och
            generella åtgärder. Några exempel: Vi behöver regleringar som
            på sikt förbjuder fossila drivmedel och stärker marknaden för
            mindre miljöbelastande alternativ, vi behöver stärka marknaden
            för renare fordon via lokala regleringar, vi behöver rensa bort
            skevheter i vårt skatte- och bidragssystem som upprätthåller beroendet
            av fossila bränslen, vi behöver stimulera en övergång från privatbilism
            till kollektiva färdmedel och bilpooler.
          </p>
        </div>
        <div xml:id="i-Hsr4ji5xwJukJWZ56gS7aZ" type="TOC">
          <head xml:id="i-Kb9PeMB85jowdaa7h868v4">
            Innehåll
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Sammanfattning
            </item>
            <item style="indent-level: 1">
              Motivering
            </item>
            <item style="indent-level: 3">
              Fasa till 2030 ut de fossila drivmedlen genom att införa kvotplikt
              för biodrivmedel eller reduktionsplikt för fossila drivmedel med
              övergångsregler för fordonsgas
            </item>
            <item style="indent-level: 3">
              Öka produktionen av biogas från separerat matavfall
            </item>
            <item style="indent-level: 3">
              Tidigarelägg implementeringen av direktivet om utbyggnad av infrastrukturen
              för alternativa bränslen (”infrastrukturdirektivet”)
            </item>
            <item style="indent-level: 3">
              Identifiera och avskaffa subventioner/skatter/avdrag m.m. som
              motverkar miljömålen inom transportsektorn
            </item>
            <item style="indent-level: 3">
              Utvidga kommuners möjlighet att införa miljözoner och inför möjlighet
              att ta ut avgift/skatt på dubbdäcksanvändning
            </item>
            <item style="indent-level: 3">
              Utred möjligheterna för att ge kommunerna rätt att införa obligatorisk
              samordning av godsdistribution
            </item>
            <item style="indent-level: 3">
              Inför marknadsprissättning av parkeringsutrymmen
            </item>
          </list>
        </div>
        <div type="motProposal" subtype="förslag">
          <head xml:id="i-PZCJ2nkW5mU5r3d7LSVFec">
            Förslag till riksdagsbeslut
          </head>
          <list style="ol">
            <item xml:id="i-QvMQCjLY6a1VkVPxMyVoDN">
              Riksdagen ställer sig bakom det som anförs i motionen om att
              snarast införa antingen en kvotplikt för biodrivmedel eller en
              reduktionsplikt för fossila drivmedel med sikte på att användningen
              av fossila drivmedel i vägtrafiken ska upphöra senast 2030 och
              tillkännager detta för regeringen.
            </item>
            <item xml:id="i-Bjr35Q619V1RVhngw8sMJi">
              Riksdagen ställer sig bakom det som anförs i motionen om att
              ett krav bör införas om att minst 50 procent av allt matavfall
              i kommuner med mer än 10 000 invånare samlas in separat och rötas
              för produktion av biogas, och riksdagen tillkännager detta för
              regeringen.
            </item>
            <item xml:id="i-L2WACDvSAPqThjyw6ZicTY">
              Riksdagen ställer sig bakom det som anförs i motionen om att
              fullt ut implementera EU:s infrastrukturdirektiv för alternativa
              drivmedel redan den 31 december 2023 och tillkännager detta för
              regeringen.
            </item>
            <item xml:id="i-DZNVmk5gdMHkfPeLpUc1Wm">
              Riksdagen ställer sig bakom det som anförs i motionen om att
              en utredning som identifierar stödformer, skatter, avdrag m.m.
              som motverkar miljömålen inom transportpolitiken bör genomföras,
              och riksdagen tillkännager detta för regeringen.
            </item>
            <item xml:id="i-8pVXAqSxC3HBaSybeZQeCp">
              Riksdagen ställer sig bakom det som anförs i motionen om att
              de subventioner som upprätthåller oljeanvändningen inom transportsektorn
              successivt bör fasas ut, och riksdagen tillkännager detta för
              regeringen.
            </item>
            <item xml:id="i-9FXdAWnbFUn7kJkCQaKvWV">
              Riksdagen ställer sig bakom det som anförs i motionen om att
              lagstiftningen om miljözoner bör utvidgas till att även omfatta
              lätta fordon och arbetsmaskiner och därvid även beakta samtliga
              berörda fordonstypers bullerprestanda och om att införa en möjlighet
              att ta ut en avgift vid användning av dubbdäck inom tätorter,
              och riksdagen tillkännager detta för regeringen.
            </item>
            <item xml:id="i-WicQnbtDMfFQ4SWDDMYQXy">
              Riksdagen ställer sig bakom det som anförs i motionen om att
              utreda förutsättningarna att införa en möjlighet för kommuner
              att införa obligatorisk samordning av varudistributionen till
              varumottagare inom del av kommun och tillkännager detta för regeringen.
            </item>
            <item xml:id="i-NSMyqogRUCgVXssKFcTCC7">
              Riksdagen ställer sig bakom det som anförs i motionen om att
              göra fastighetsägare skyldiga att debitera en kostnad för parkeringsplats
              separat samt att parkeringsavgiften, såvida inte särskilda skäl
              föreligger, ska baseras på det lokala marknadsvärdet på parkeringsplatsen,
              och riksdagen tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Kus92gddn8VXrNXK8HqfmJ" type="h3">
            Fasa till 2030 ut de fossila drivmedlen genom att införa kvotplikt
            för biodrivmedel eller reduktionsplikt för fossila drivmedel med
            övergångsregler för fordonsgas
          </head>
          <p xml:id="i-Jn2ZAgDdofkLsQXjVXNa6L">
            Mellan 1973 och 2014 sjönk användningen av eldningsolja från
            9 till 0,6 miljoner kubikmeter. Ingen villaägare i Sverige skulle
            idag få för sig att installera en oljepanna.
          </p>
          <p xml:id="i-D1KChdGK1J5wayNs9jTc1X">
            Det är dags att även transportsektorn – som fortfarande till
            över 90 procent baseras på fossila bränslen – går igenom samma
            förnyelse.
          </p>
          <p xml:id="i-CKpteTS2aGmarRon4Hxhi1">
            Som första land i världen införde Sverige för 25 år sedan en
            koldioxidskatt. Skatten har dämpat förbrukningen av bensin och
            diesel, samtidigt som den hjälpt förnybara drivmedel in på marknaden.
          </p>
          <p xml:id="i-DAsQKYUPxiyZJrcYnSvKM1">
            Minst tre skäl talar dock för att det nu krävs nya grepp:
          </p>
          <list style="ul">
            <item xml:id="i-M5h5verr1DGZNt1t3srGzR">
              Koldioxidskatten fungerar inte som klimatpolitiskt styrmedel
              om oljan blir billigare. I slutet av 2014 halverades oljepriset.
              Därmed föll även priserna på bensin och diesel vid svenska pumpar.
              Prisfallet har lett till att försäljningen av bensin och diesel
              – som faktiskt under lång tid stadigt sjunkit – åter börjat stiga.
              Ökad bensin- och dieselförsäljning betyder högre koldioxidutsläpp.
            </item>
            <item xml:id="i-94mnBzxFKLyANeLzK43KFu">
              På förslag från regeringen höjs skatten på bensin och diesel
              från årsskiftet 2015/16. Det är bra, men även med denna höjning
              kommer fossila drivmedel att vara billigare än på många år (såvida
              inte oljepriset åter stiger kraftigt).
            </item>
            <item xml:id="i-QGrRs7C4546Z8mSy46iUgj">
              Att förnybara drivmedel kunnat komma in på den svenska marknaden
              beror på att de har varit undantagna från energi- och koldioxidskatt.
              Dock tillåter inte energiskattedirektivet (som Sveriges regering
              har varit med och godkänt i EU) att skatterabatten blir större
              än skillnaden i marknadspriser mellan fossila och förnybara drivmedel.
              Det går därför inte att kombinera det hittillsvarande generella
              skatteundantaget med de allt högre drivmedelsskatter som av klimatskäl
              bör införas.
            </item>
          </list>
          <p xml:id="i-RcVos5Tq5M4wcR266wHzUX">
            För att företagare ska våga genomföra de stora och jobbskapande
            investeringar som krävs för att produktion och distribution av
            förnybara drivmedel ska fungera i hela landet behövs långsiktiga
            och stabila villkor.
          </p>
          <p xml:id="i-NcBXWt61BYxs4YBzTinLS1">
            Om ambitionen är att öka andelen biodrivmedel och successivt
            låta dem tränga ut fossila drivmedel krävs därför andra metoder.
            Närmast till hands ligger antingen en kvotplikt för biodrivmedel
            eller en reduktionsplikt för fossila drivmedel.
          </p>
          <p xml:id="i-NmAoUNGv68L8Nfwnobod4C">
            En kvotplikt för biodrivmedel tvingar oljebolagen att för varje
            liter (eller kWh) fossil bensin och diesel de säljer, också sälja
            en efter hand allt större mängd förnybara drivmedel. På sikt,
            t.ex. till 2030, skulle kvotplikten höjas till en förnybartandel
            på 100 procent – då skulle de fossila bränslena i praktiken vara
            förbjudna. Detta behöver lagfästas med årtal för att skapa tillräcklig
            förutsägbarhet.
          </p>
          <p xml:id="i-EYw8zLbPVsmiuGfvsBdyQ2">
            En reduktionsplikt för fossila drivmedel innebär att man successivt
            begränsar den mängd fossila drivmedel ‒ uttryckt i ton CO2 per
            år ‒ som drivmedelsbolagen totalt tillåts sälja i Sverige.
          </p>
          <p xml:id="i-NMy2YArqWyghpUNT9tfafe">
            I bägge fallen bör systemen utformas med säljbara ”biodrivmedelscertifikat”
            eller ”fossila drivmedelsrätter”.
          </p>
          <p xml:id="i-VYcPLWBSLKgmXv9PiRkvQA">
            I inledningsskedet är det lättast att klara kvotplikten genom
            att öka inblandningen av biodrivmedel i diesel och bensin. Därför
            krävs det övergångsregler som förhindrar att marknaden slås ut
            för höginblandade drivmedel som t.ex. biogas. Enligt EU:s infrastrukturdirektiv
            för alternativa drivmedel ska medlemsländerna senast 2025 ha etablerat
            rikstäckande nät för gaspumpar i större tätorter och längs det
            europeiska transportnätverket TEN-T:s stomnät. Åtminstone till
            dess kan gasformiga drivmedel (naturgas/biogas) ‒ eventuellt även
            andra höginblandade biodrivmedel ‒ behöva gynnas även på andra
            sätt än via kvot- eller reduktionsplikten.
          </p>
          <p xml:id="i-L82eT9sDehVw6tV8FaDDeq">
            En utfasning av de fossila drivmedlen leder sannolikt till högre
            drivmedelspriser än idag. För att nyttan av en ambitiös svensk
            drivmedelspolitik inte delvis ska urholkas av den gränshandel
            prishöjningar enbart i Sverige kan leda till, bör regeringen ta
            upp frågan om en samordnad kvot- eller reduktionsplikt med våra
            nordiska grannländer samt givetvis även inom EU.
          </p>
          <p xml:id="i-FY5nZnGBNBiz3wvhxLQweb">
            Det är dags för drivmedelspolitiken att höja blicken och seriöst
            ta sikte på att skapa ett fossilfritt transportsystem inom 15–20
            år. Det språnget kan inte tas genom att steg för steg höja koldioxidskatten,
            utan det kräver att vi på sikt helt enkelt förbjuder fossila drivmedel.
          </p>
          <p xml:id="i-C4w1Cn1bB3mkW3gxUonXfG">
            Mot denna bakgrund bör regeringen snarast föreslå riksdagen antingen
            en kvotplikt för biodrivmedel eller en reduktionsplikt för fossila
            drivmedel, i bägge fallen med sikte på att användningen av fossila
            drivmedel i vägtrafiken ska upphöra senast 2030.
          </p>
          <head xml:id="i-AgKnBuD5ee8HqfLtnvkJii" type="h3">
            Öka produktionen av biogas från separerat matavfall
          </head>
          <p xml:id="i-EoJNiCmyPuKGT6BsVUCi4Z">
            Sverige är ett föredöme då det gäller produktion och användning
            av biogas och flera länder i Europa är intresserade av den utveckling
            som har skett. Vi har därför ett unikt tillfälle på biogasområdet
            att exportera miljöteknik och kunskap. I Sverige är vi duktiga
            på att utveckla ny teknik. Vi är kända för våra innovationer men
            tyvärr har vi varit sämre på att kommersialisera dem. Biogasen
            kan nu bli en förebild där vi faktiskt når kommersialiseringssteget
            – men då måste vi först undanröja administrativa hinder såsom
            osäkerhet i styrmedel och skatteregler. Potentialen är tusentals
            fler arbetstillfällen i både landsbygd och storstad och med det
            följer förstås intäkter till kommuner och stat.
          </p>
          <p xml:id="i-L1GrFukEu2eoJACYyYjGzC">
            Under tjugo års tid har regering och riksdag uppmuntrat kommunala,
            regionala och privata aktörer att investera i samhällsnyttig service
            som gasdrivna bussar och sopbilar. Privata verksamheter, som taxi
            och distributionsföretag, har följt efter. Även ett stort antal
            privatpersoner runt om i Sverige har bidragit med omtanke om miljön
            – antingen genom att välja gasbil eller genom att källsortera
            matavfall som sedan rötas och blir biogas.
          </p>
          <p xml:id="i-Gp4HJEf1DewCSrCDMb2RFe">
            Biogasen är rankad som det bästa biodrivmedlet i transportsektorn
            <ref target="i-RBvp1xCdZDSv1jj8sRdZpt">
              [1]
            </ref>
            <ref target="i-CM8XjjD9vcBBoa9Mx2pGK9">
              [2]
            </ref>
            <ref target="i-Ldm5x33xXHPNwpMP1PphdU">
              [3]
            </ref>
          </p>
          <p xml:id="i-Gyd3Xwfb9Z38qPg1afX4LK">
            Den nya regeringen har tagit flera initiativ som stärker förutsättningarna
            för biogas, bl.a. genom den nya satsningen på lokala klimatinitiativ,
            där biogasproduktion särskilt pekas ut, men också genom det utökade
            stödet till lantbruk som vill installera s.k. metanreducering,
            vilket både bidrar till att minska jordbrukets direkta utsläpp
            av växthusgaser, och ger möjlighet att ersätta fossila bränslen.
          </p>
          <p xml:id="i-H4kDF4sa72gbRBYNBRwxss">
            Under 2014 producerades totalt ca 1,7 TWh biogas, i huvudsak
            genom rötning av avloppsslam, gödsel och avfall från livsmedelsindustrin.
            Den totalt realiserbara potentialen för biogasproduktion via rötning
            beräknas ligga över 10 TWh per år. Till detta kommer möjligheten
            att producera biogas genom förgasning. (Realiserbar biogaspotential
            i Sverige år 2030 genom rötning och förgasning, WSP 2013.)
          </p>
          <p xml:id="i-GDVvB8dFFZBKCShQBDmgMe">
            För att kunna ta tillvara potentialen krävs bl.a. en utökad separering
            av matavfall som kan hanteras separat och utnyttjas för rötning.
            Av resursskäl – bl.a. för att öka återvinningen av fosfor finns
            redan inom ramen för Miljömålssystemet en målsättning när det
            gäller separering av matavfall: ”Insatser ska vidtas så att senast
            år 2018 sorteras minst 50 procent av matavfallet från hushåll,
            storkök, butiker och restauranger ut och behandlas biologiskt
            så att växtnäring tas tillvara, och minst 40 procent av matavfallet
            behandlas så att även energi tas tillvara.” (Etappmål Ökad resurshushållning
            i livsmedelskedjan).
          </p>
          <p xml:id="i-S62xdKTXGiasn7hMXdKftC">
            Utvecklingen rör sig mot etappmålet, men inte i den takt som
            krävs för att det ska kunna nås. Inte heller utvinningen av biogas
            utvecklas i den takt målet definierar.
          </p>
          <p xml:id="i-JUNbcW1eDb5PSUm3FgGMf">
            Mot denna bakgrund bör regeringen återkomma med förslag till
            riksdagen med krav om att minst 50 procent av allt matavfall i
            kommuner med mer än 10 000 invånare samlas in separat och rötas
            för produktion av biogas.
          </p>
          <head xml:id="i-XzBmHfCG2a1w5wRRrD4vg7" type="h3">
            Tidigarelägg implementeringen av direktivet om utbyggnad av infrastrukturen
            för alternativa bränslen (”infrastrukturdirektivet”)
          </head>
          <p xml:id="i-WnRm5tmjgdMh4NtcaaQCaP">
            EU:s s.k. infrastrukturdirektiv
            <ref target="i-TD7Syg7NXm6gdxPKHvi9LZ">
              [4]
            </ref>
          </p>
          <p xml:id="i-BQUTubJQH1ey8uf94oJfrg">
            Beträffande el ska planerna innebära att en elladdningsstruktur
            senast 31 december 2020 finns i sådan utsträckning att ”elfordon
            kan köras åtminstone i stadsbebyggelse/förortsbebyggelse och andra
            tätbefolkade områden”
            <ref target="i-JBLGTGWVzpaoCqL6RdBMYb">
              [5]
            </ref>
          </p>
          <p xml:id="i-CrFCHq1g1Wy7qHYCfv7XBj">
            Beträffande naturgas är medlemsstaterna på motsvarande sätt skyldiga
            att säkra att det senast 31 december 2020 finns ett system av
            tankstationer för komprimerad fordonsgas (CNG, naturgas, eller
            CBG ,biogas) som säkerställer ”att CNG-motorfordon kan köras i
            stadsbebyggelse/förortsbebyggelse och andra tätbefolkade områden”
            <ref target="i-4H962WUFLaJp4doM9Y8gd7">
              [6]
            </ref>
            <ref target="i-TafU7AENAxJTahiAsqvc4P">
              [7]
            </ref>
            <ref target="i-9bmNioD4Yxh7hKdpemifHX">
              [8]
            </ref>
          </p>
          <p xml:id="i-Fwjk5FBCxAtxJY9WEJ1EaV">
            Implementeringen av direktivet är en skyldighet för Sverige som
            EU-medlem, men också betydelsefullt för att vrida bort transportsystemet
            från nuvarande ensidiga fossilberoende. Genom att etablera konkurrerande
            infrastruktur bryts samtidigt låsningen vid otto(bensin)- och
            dieselmotorer, baserade på flytande drivmedel, och en reell konkurrensneutralitet
            mellan olika lösningar kan skapas.
          </p>
          <p xml:id="i-NTermR99gKmr5uGSXyEuUV">
            Särskilt angeläget är det att snabbt få fram lösningar för sjöfarten
            så att krav om minskade utsläpp kan mötas även på andra sätt än
            genom övergång till relativt dyr, lågsvavlig olja.
          </p>
          <p xml:id="i-6L7ikPaSfzqzrxnV9Zf31G">
            Mot denna bakgrund bör de krav om ny infrastruktur för alternativa
            bränslen som infrastrukturdirektivet föreskriver ska uppfyllas
            till 31 december 2025, för svensk del uppfyllas redan två år tidigare,
            dvs. 31 december 2023.
          </p>
          <head xml:id="i-XMLiRYi92KiXywhG5Zjwv" type="h3">
            Identifiera och avskaffa subventioner/skatter/avdrag m.m. som
            motverkar miljömålen inom transportsektorn
          </head>
          <p xml:id="i-A1Lq8CjfinDNrVQ4xbmNSS">
            I klimatdebatten framförs ofta en oro över att stödet till förnybar
            energi utgör en ekonomisk belastning för skattebetalarna och samhällsekonomin.
            Globalt är emellertid subventionerna till fossil energi och ökad
            energianvändning mångdubbelt större än till förnybar energi och
            energihushållning. I en färsk rapport konstaterar Internationella
            valutafonden, IMF, att de globala subventionerna till energianvändning
            (främst fossil energi) årligen uppgår till 5,3 triljoner dollar,
            motsvarande 6,5 procent av den globala BNP:n. Ett slopande av
            dessa subventioner skulle, enligt IMF, utöver de stora miljövinsterna
            även öka den globala BNP:n med 2,2 procent.
            <ref target="i-NmF46KA4MtS1Cp8oCaX18L">
              [9]
            </ref>
          </p>
          <p xml:id="i-UDt3djfMgwvr4M5Br1s54W">
            Den siffra över miljöskadliga energisubventioner som brukar anges
            för Sverige i internationella sammanställningar är 1,25 miljarder
            dollar per år (10–11 miljarder kronor) och är hämtad från regeringens
            redovisning av s.k. skatteutgifter (senast skrivelse 2014/15 ”Redovisning
            av skatteutgifter 2015”). I denna redovisning betraktas dock enbart
            särregler som subventioner. Skattelagstiftningen innehåller dock
            även andra inslag som i minst lika hög grad uppmuntrar beteenden
            som motverkar klimatpolitiken.
          </p>
          <p xml:id="i-LVxxc4hLg12aqTybmncMoc">
            Naturvårdsverket gjorde 2012 en uppdatering av en tidigare sammanställning
            från 2005 av potentiellt miljöskadliga statliga subventioner.
            Inte heller denna sammanställning är heltäckande, men tar ett
            bredare grepp än regeringens nuvarande rapportering till riksdagen.
            Beträffande transportområdet är Naturvårdsverkets bedömning att
            de direkta subventionerna till transportområdet över statsbudgeten
            via skatteundantag, skattenedsättningar och direkta bidrag mellan
            2004 och 2010 hade stigit från ca 20 till ca 25 miljarder kronor
            per år.
          </p>
          <p xml:id="i-MrxPMVGqAUsYb8ZfQXnkdi">
            Även vårt svenska skattesystem bidrar således till att sabotera
            klimatpolitiken.
          </p>
          <p xml:id="i-M7XzFUn322GtQYaaEunq57">
            Några exempel:
          </p>
          <p xml:id="i-MipKyaKWiNuh4pJSEJT8Xg">
            Förmånsbilarna. För både anställda och arbetsgivare är det extremt
            lönsamt om en del av lönen betalas ut i form av en förmånsbil
            istället för i reda pengar. På bilförmånen läggs arbetsgivaravgifter
            och den anställde får betala inkomstskatt, men de skatter och
            avgifter arbetsgivare och anställda sammantaget betalar in är
            mycket lägre än om den anställde istället hade fått kontantlön
            för att täcka kostnaden för bilen. Att arbetsgivaren normalt står
            för kostnader för trängselskatt och parkering vid arbetet är förmåner
            som inte omfattas av beskattning. Konsekvensen är dels att stat
            och kommun förlorar skatteintäkter, dels att det säljs fler dyra,
            tunga, bränsleslukande bilar. Låga rörliga kostnader betyder längre
            körsträckor, minskat kollektivtrafikresande och högre utsläpp.
            Skattesystemet uppmuntrar till ökad miljöbelastning (en effekt
            som endast obetydligt kompenseras av att skattereglerna gynnar
            bl.a. el- och laddhybridfordon).
          </p>
          <p xml:id="i-F2Ucf2ntWSzbtfHiicLz3Q">
            De som gynnas privatekonomiskt är främst rika människor i storstädernas
            kranskommuner. I förmögna Kungsbacka, Danderyd och Vellinge finns
            mer än 10 gånger fler förmånsbilar per 1 000 invånare än i Övertorneå,
            Älvdalen och Norsjö. De låga räntorna har gjort subventionen extremt
            generös och därför populärare. Mellan 1997 och 2015 har antalet
            förmånsbilar ökat från 150 000 till 250 000.
          </p>
          <p xml:id="i-8KZdboZDiSXwZTm6j9GLKt">
            Så här beskriver Ronny Svensson, vd och ägare till tjänstebilsförlaget
            Ynnor AB läget:
          </p>
          <p xml:id="i-Xq8ryPJskvcBv9DVyCsDz7">
            ”Numera är det nästan bara sol på förmånsbilistens himmel. Utöver
            att de låga räntorna gröper ur förmånsvärdet har flera parametrar
            vägt över till förmånsbilens fördel, enligt Ynnor:
          </p>
          <list style="ul">
            <item xml:id="i-7JdgcreASZDQtYMP8WmxMv">
              Restvärdena på tre år gamla bilar har de senaste åren sjunkit
              från 60 till 40 procent.
            </item>
            <item xml:id="i-LoHyYqbQafUUoAW7cMH7Lz">
              En förmånsbilist som bor utanför Göteborg eller Stockholm och
              pendlar till centrum slipper betala trängselavgift, vilket kan
              vara värt upp till 1 200 kronor per månad utöver själva bilförmånen.
            </item>
            <item xml:id="i-VJhFfviRVQaGFmS1k4Nr9b">
              Sedan 1997 har förmånsvärdet som andel av nybilspriset minskat
              från 19,7 procent till 14,6 procent, vilket avspeglar att räntedelen
              för 18 år sedan utgjorde 27,3 procent av förmånsvärdet jämfört
              med rekordlåga 4,6 procent 2015.”
            </item>
          </list>
          <p xml:id="i-UfLeerLeercGYmmdrN31TX">
            /…/ Det här är ett systemfel man inte tänkte på när reglerna
            infördes för 20 år sedan, och det är en indikation på att det
            är hög tid att pensionera det här systemet.” (SvD Bil&amp;Motor
            150325)
          </p>
          <p xml:id="i-H9XPAUcpNpvtWxksbsdLLm">
            Reseavdraget. Den som bilpendlar till jobbet får göra ett avdrag
            per körd mil på 18,50 kronor per mil. Nivån på avdraget ska, enligt
            vad riksdagen uttalade 2000, motsvara ”de kostnader som är direkt
            beroende av antalet körda mil, bl.a. slitage, bensin och reparationer”
            (prop. 2000/01:1).
          </p>
          <p xml:id="i-FhcWa5r19LaJpXrFFsxgGC">
            För 15 år sedan var reseavdraget 15 kronor per mil. Samtliga
            de höjningar som sedan dess genomförts har motiverats med att
            drivmedelspriserna stigit. Men att bensin och diesel blivit dyrare
            betyder inte att det blivit dyrare att köra bil. Nya bilar drar
            25–30 procent mindre bränsle än för 15 år sedan. Dessutom har
            andelen dieselbilar (som drivs med diesel som är lägre beskattad
            än bensin) stigit kraftigt. Under det senaste året har dessutom
            priserna på drivmedel, trots skattehöjningar, fallit kraftigt.
            Sammantaget är därför den icke-inflationsjusterade drivmedelskostnaden
            per mil för nya bilar idag lägre än 2000, på ungefär samma nivå
            för fem år gamla fordon och bara aningen högre för äldre fordon.
            Trots att milersättningen legat stilla sedan 2008, har det för
            de allra flesta bilägare därför blivit ekonomiskt alltmera attraktivt
            att välja bilen framför kollektivtrafiken.
          </p>
          <p xml:id="i-Rv8DU2hFAVoVqPZeEHPQuV">
            Om man håller fast vid principen att nivån på reseavdraget ska
            bestämmas av ”de kostnader som är direkt beroende av antalet körda
            mil, bl.a. slitage, bensin och reparationer” är en justering motiverad.
          </p>
          <p xml:id="i-4N7ZgJFSKFRPK8fLVvMUXQ">
            Skatteregler, bidrag, avdragsmöjligheter som ger incitament som
            ökar drivmedelsförbrukningen driver upp kostnaderna för att uppnå
            fastställda miljömål och tvingar fram kompenserande åtgärder,
            t.ex. högre drivmedelsskatter än vad som annars krävs. Därigenom
            hotas miljömålen av den här typen av subventioner.
          </p>
          <p xml:id="i-JwSMQQY9juktLnEy43qY1J">
            Mot denna bakgrund bör regeringen genomföra en utredning som
            identifierar de offentliga stöd, skatter, avdrag m.m. som motverkar
            miljömålen inom transportpolitiken.
          </p>
          <p xml:id="i-9YExLaiLoxoaea77xyNQj6">
            På basis av en sådan utredning bör ett program för att successivt
            fasa ut dessa subventioner genomföras.
          </p>
          <head xml:id="i-5CicZyqy66AN548QEG73JF" type="h3">
            Utvidga kommuners möjlighet att införa miljözoner och inför möjlighet
            att ta ut avgift/skatt på dubbdäcksanvändning
          </head>
          <p xml:id="i-FCXJ5nXwJNnnYn93qjUxwA">
            I syfte att minska halten av luftföroreningar har svenska kommuner
            sedan 1996 möjlighet att förbjuda äldre tunga fordon med föråldrad
            avgasreningsteknik från vissa tätortsmiljöer genom att införa
            s.k. miljözoner. För närvarande finns miljözoner i Göteborg, Helsingborg,
            Lund, Malmö, Mölndal, Stockholm, Umeå och Uppsala. Systemet har
            bidragit till renare luft och har snabbat på förnyelsen av fordonsparken
            i riktning mot renare fordon.
          </p>
          <p xml:id="i-3DpDA5RFB6e3VLWsnruwmn">
            Miljöstörningarna från vägtrafiken består dock inte enbart av
            luftföroreningar från tunga fordon. Även lätta fordon orsakar
            stora utsläpp av avgaser som kväveoxider och kolväten. Partikelbildning
            från dubbdäck liksom buller från alla typer av fordon orsakar
            stora miljöproblem som för närvarande inte kan hanteras av kommunerna
            på ett lämpligt sätt. Sammantaget beräknas luftföroreningar årligen
            orsaka tusentals förtida dödsfall.
          </p>
          <p xml:id="i-TjzQq8rYjuozf7KGwZJiJ3">
            Efter ett särskilt uppdrag överlämnade Transportstyrelsen 2010
            till regeringen ett förslag till utveckling av miljözonssystemet
            som skulle innebära att även lätta fordon skulle omfattas. I förslaget
            ingick också en möjlighet för kommunerna att förbjuda dubbdäcksanvändning,
            inte bara som idag på utpekade vägavsnitt utan inom större zoner.
          </p>
          <p xml:id="i-SbL3ATKMLMUd3TmcmtckaL">
            Myndighetens förslag ledde dock endast till marginella justeringar
            av regelverket.
          </p>
          <p xml:id="i-Y1D8UhpX56ctPZ4dHV6Grx">
            Vid sidan om vägfordon bidrar även arbetsmaskiner som traktorer,
            grävskopor, lyftkranar, gräsklippare m.m. till problemen. Svensk
            industri tillhör de ledande i utvecklingen av arbetsmaskiner med
            låga utsläpp. Mot bakgrund av luftföroreningssituationen men också
            för att driva på ”nyindustrialiseringen” bör kommunerna ges möjlighet
            att låta även arbetsmaskiner omfattas av miljözonsregler.
          </p>
          <p xml:id="i-HDjWbPQKpqqT8LaBJgh7CD">
            Ett speciellt luftföroreningsproblem är de partiklar som bildas
            vid dubbdäcksanvändning. För att luftkvaliteten i bl.a. Stockholm
            stabilt ska klara fastlagda miljökvalitetsnormer krävs att dubbdäcksanvändningen
            minskar. Lägre dubbdäcksanvändning är dessutom avgörande för att
            få ned partikelhalterna i existerande och planerade vägtunnlar,
            t.ex. Förbifart Stockholm. En fortsatt hög användning av dubbdäck
            kommer bl.a. att – faktiskt helt i onödan – utsätta yrkesförare
            för stora hälsorisker. Beträffande dubbdäcken finns på regeringens
            bord betänkandet ”Skatt på dubbdäcksanvändning i tätort?” (SOU
            2015:27) som visar hur dessa problem kan bemästras genom införande
            av lokala dubbdäcksavgifter av ungefär samma typ som framgångsrikt
            tillämpas i Norge. Utredaren avråder från att införa en dubbdäcksskatt,
            men de kommuner som i första hand berörs liksom Trafikverket begär
            i sina remissvar över utredningen att regeringen går vidare med
            förslaget.
          </p>
          <p xml:id="i-MXTQddD8xtsEBRo6pRkTqz">
            I ett antal europeiska länder omfattas redan även lätta fordon
            av miljözonsregler – se http://urbanaccessregulations.eu/overview-of-lezs.
            Det gäller bl.a. i Tyskland och Italien, men också i ett antal
            städer runtom i EU. Erfarenheterna är goda.
          </p>
          <p xml:id="i-GXJHqdHf3Uoew3uYzLrzjc">
            Sammantaget finns övertygande skäl att utveckla lagstiftningen
            kring miljözoner, dels genom att ge kommunerna möjlighet att även
            inkludera lätta fordon och arbetsmaskiner i miljözonssystemet
            (och eventuellt tillåta en differentiering med krav om utsläppsfria
            fordon i särskilt känsliga områden), dels genom att införa en
            möjlighet att införa dubbdäcksavgift. I regelverket bör kommunerna
            ges möjlighet att inte enbart basera miljözonsbestämmelserna på
            fordonens ålder och/eller avgasklassning utan även på bulleregenskaper.
            En sådan reglering skulle bl.a. ge möjlighet att stimulera en
            övergång till elfordon utan att behöva utnyttja subventioner typ
            den nuvarande supermiljöbilspremien som dels belastar statsfinanserna,
            dels har tveksamma fördelnings- och regionalpolitiska effekter.
            I budgetpropositionen för 2016 (bilaga 20, s. 95–96) aviserar
            regeringen att den har avsikt att ge ett nytt uppdrag till Transportstyrelsen
            kring miljözoner.
          </p>
          <p xml:id="i-TrjnDthbyxroXMw5hUkym8">
            Buller är ett mycket stort hälsoproblem. Trafiken är den viktigaste
            bullerkällan. I Sverige beräknas närmare 2 miljoner personer exponeras
            för trafikbuller som överstiger det riktvärde för utomhusbuller
            (55 dB LAeq) som riksdagen antagit.
          </p>
          <p xml:id="i-LdbpjanRYA4QhmxjihFc22">
            Naturvårdsverkets redovisningar på Miljömålsportalen tyder på
            att andelen invånare som störs ökar ‒ i Stockholms län uppger
            numera nästan var femte invånare att man störs av trafikbuller.
            Vägtrafiken är den viktigaste källan till buller, men även flyg
            och spårtrafik bidrar.
          </p>
          <p xml:id="i-JZB1xLCVNd3A22jSEZBsD7">
            Hälsoeffekterna av buller varierar från koncentrationsproblem
            och sömnstörningar till hjärt- och kärlsjukdomar, ibland med dödlig
            utgång. Med utgångpunkt från de värderingar Trafikverket baserar
            sina investeringsbeslut på (ASEK 5) beräknade konsultfirman Sweco
            2014 trafikbullrets samhällsekonomiska kostnad till 17 miljarder
            kronor per år.
          </p>
          <p xml:id="i-ASjfwhYLJiUTVeNCu11bRe">
            Mot denna bakgrund bör regeringen till riksdagen lämna förslag
            dels om att utvidga miljözonssystemet till att även omfatta lätta
            fordon och arbetsmaskiner och därvid även beakta fordonens bullerprestanda,
            dels om att införa en möjlighet att införa en avgift eller skatt
            på användning av dubbdäck.
          </p>
          <head xml:id="i-31Vgbb3qRY7obFgfvb99DF" type="h3">
            Utred möjligheterna för att ge kommunerna rätt att införa obligatorisk
            samordning av godsdistribution
          </head>
          <p xml:id="i-V1rMsQNja6zciR7TDC2zpv">
            I syfte att sänka kostnaderna och få ned miljöbelastningen har
            många kommuner, ensamma eller i grupp, utvecklat system för samordnad
            varudistribution till äldreboende, skolor, förskolor etc.
          </p>
          <p xml:id="i-R7M4nwBrpw7QcATo8Xc4ez">
            Genom att låta leverantörer av livsmedel m.m. lämna sina varor
            vid en enda distributionscentral från vilken en enda transportör
            sköter alla leveranser till hela gruppen varumottagare, blir det
            möjligt att radikalt öka lastfaktorn och på så sätt minska antalet
            leveranser och därmed även miljöbelastningen. På köpet sänker
            man ofta distributionskostnaderna och förbättrar trafiksäkerheten
            samtidigt som både arbetsbelastningen och antalet störningar vid
            mottagningsställena minskar.
          </p>
          <p xml:id="i-5AvQqzChssP7B7XAdkajkc">
            Resultaten är häpnadsväckande. Vid ett av de mest utvecklade
            projekten, som drivs i samarbete mellan Simrishamn, Tomelilla
            och Ystads kommuner, redovisas en minskning av antalet leveransstopp
            per år från 26 000 till 7 000 och utsläppsminskningar på 70 procent!
          </p>
          <p xml:id="i-MpwwUjS1iPGELthPe66eF9">
            Normalt tänker man sig förmodligen att en fri marknad där olika
            aktörers enskilda intresse vägs samman resulterar i ett optimerat
            transportsystem. Fullskaleförsöken med samordnad varudistribution
            tyder på att det möjligen förhåller sig precis tvärtom, dvs. att
            det är först när alla aktörer tvingas in i ett gemensamt system
            som en optimering som gynnar alla inblandade blir möjlig (en sammanhållen
            lösning ger dessutom möjlighet att premiera rena, energisnåla
            fordon och fossilfria drivmedel).
          </p>
          <p xml:id="i-3PYh8eHJyFiEvNFm72zCfz">
            Redan finns möjligheten för offentliga organisationer, t.ex.
            kommuner och landsting, att via en samordning av varuleveranser
            och en gemensam distribution minska de totala kostnaderna, miljöbelastning,
            störningar etc. I ett första steg är det viktigt att man från
            statens sida identifierar och undanröjer hinder för att denna
            typ av samordning blir vanligare.
          </p>
          <p xml:id="i-LXESdEqi2JmWF1YCTrNy66">
            Med tanke på de uppenbarligen mycket stora potentiella vinster
            – både samhällsekonomiskt och miljömässigt – som finns i en samordning
            av leveranser, finns det dock skäl att även överväga att ge kommuner
            möjlighet att införa krav om obligatorisk samordning av varudistribution
            även för icke-kommunala varumottagare inom delar av eller hela
            kommunen. Om de kommunala erfarenheterna från bl.a. Ystad-Österlen
            stämmer bör en sådan obligatorisk samordning leda inte bara till
            betydligt färre transporter och lägre utsläpp i kommunen utan
            dessutom till totalt sett lägre transportkostnader och därmed
            förbättrad konkurrenskraft för de verksamheter som omfattas, vilket
            kan vara positivt inte bara för butiker i stadskärnor utan förmodligen
            i minst lika hög grad på landsbygden och i småorter. En bieffekt
            är sannolikt att möjligheterna för lokala leverantörer av i första
            hand livsmedel att konkurrera med storproducenter förbättras vilket
            har många fördelar för lokalsamhället.
          </p>
          <p xml:id="i-41Q2soGfNAq5zTz72BUkqg">
            Mot denna bakgrund bör regeringen utreda förutsättningarna att
            införa en möjlighet för kommuner att införa obligatorisk samordning
            av varudistributionen till varumottagare inom del av kommun.
          </p>
          <head xml:id="i-PwPxhVFrsYAGy4v5CZHDPh" type="h3">
            Inför marknadsprissättning av parkeringsutrymmen
          </head>
          <p xml:id="i-47oCahxQ4EhCkBAJBgVAjs">
            De lagstadgade kraven om att i samband med nybyggnation ordna
            parkeringsplatser är svaga. I PBL 8 kap. 1 § sägs att när en obebyggd
            tomt bebyggs ska tomten ordnas så att ”det på tomten eller i närheten
            av den i skälig utsträckning finns lämpligt utrymme för parkering,
            lastning och lossning av fordon”. Det finns således ingen av staten
            lagstadgad eller av myndigheter fastslagen parkeringsnorm som
            byggherrar eller kommuner är skyldiga att följa. Kommunerna är
            således fria att själva avgöra om man vill tillämpa parkeringsnormer.
          </p>
          <p xml:id="i-4pXLq5k2MY91PyuWigjeBM">
            Ett skäl för kommunerna att ställa krav om anläggning av parkeringsplatser
            i samband med nybyggnation är att det minskar efterfrågan på parkeringsplatser
            längs gator och på kommunala parkeringsplatser. Samtidigt innebär
            parkeringsnormerna en rad nackdelar för de boende. Kravet om att
            anlägga parkeringsplatser driver upp både bygg-, kapital- och
            driftskostnaderna, kostnader som i praktiken bärs på ett icke-transparent
            sätt av alla boende.
          </p>
          <p xml:id="i-NFh1sJMkdV2YGk7kszVcY4">
            Delvis som en följd av att kommunerna ställer krav om att det
            vid nybyggnation ska anläggas parkeringsplatser betraktas kostnaden
            för parkeringsplatser som en kollektiv nyttighet för boende, vars
            kostnad därför helt eller delvis inkluderas i hyran eller avgiften
            till bostadsrättsföreningen. Konsekvenserna beskrivs i en rapport
            från VTI, Statens väg- och transportforskningsinstitut:
          </p>
          <p xml:id="i-WtJLy5rYkrpA5NQqaPDfkF">
            ”Kostnaden för att parkera är mer eller mindre medvetet subventionerad
            och fördelas i stor utsträckning ut på hyror, fastighetspriser,
            varupriser, löner etc. på ett icke-transparent sätt. De som parkerar
            bilen får därför sällan möjlighet att göra en avvägning mellan
            den egna nyttan av att parkera och den faktiska kostnaden för
            att tillhandahålla parkeringsplatsen. Efterfrågan på parkeringsplatser
            i städer är därför konstlat hög, i en samhällsekonomisk mening.”
            (”Parkering. Politik. Åtgärder och konsekvenser för stadstrafik.”
            VTI notat 23-2010. Tomas Svensson/Ragnar Hedström.)
          </p>
          <p xml:id="i-LgZa4D8h4oKmYRtzdnW4WM">
            Man kan hävda att hur kostnaden för parkeringsplats tas ut är
            en sak mellan de boende och fastighetsägaren och att staten inte
            har skäl att lägga sig i. Man kan dock med minst lika starka argument
            hävda att hur kostnaden för parkeringsplatser tas ut har stor
            betydelse för i vilken mån det blir attraktivt för de boende att
            äga egen bil. Ju fler som äger egen bil, desto mera omfattande
            blir vägtrafiken och de direkta och indirekta kostnader privatbilismen
            orsakar, främst i våra större städer. Det är således rimligt att
            samhället motverkar att parkeringsplatser subventioneras.
          </p>
          <p xml:id="i-JAprJx88YDva8oro8xr97m">
            Samtidigt finns det legitima skäl för fastighetsägare att i speciella
            fall ta ut en lägre avgift än marknadspriset. Det kan t.ex. gälla
            för boende med funktionshinder eller för bilpooler (som minskar
            privat bilägande och därför bidra till att frigöra ytor för fastighetsägaren).
          </p>
          <p xml:id="i-3yq8V1NJBGJMGf5eQVHQ7b">
            Mot denna bakgrund bör regeringen utreda möjligheterna att föreskriva
            att fastighetsägare ska vara skyldiga att debitera kostnad för
            parkeringsplats separat samt att avgiften, såvida inte särskilda
            skäl föreligger, ska vara baserad på det lokala marknadsvärdet
            på parkeringsplats.
          </p>
        </div>
        <div type="motSignatures">
          <list>
            <item xml:id="i-QRBbyxyzjzekfG3VSXytp5" who="i-5QNmudGpnjjRJCTYzakn9H">
              Karin Svensson Smith (MP)
            </item>
            <item xml:id="i-2xaPzRU67c5yDHWvFdYn4P" who="i-XS1DYyajKnUSXB7m9DT6C2">
              Rasmus Ling (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-RBvp1xCdZDSv1jj8sRdZpt">
              [1] Drivmedelsfakta 2015, Gröna Bilisters årliga rapport.
            </note>
            <note xml:id="i-CM8XjjD9vcBBoa9Mx2pGK9">
              [2] http://www.scb.se/sv_/Hitta-statistik/Statistik-efter-amne/Energi/Tillforsel-och-anvandning-av-energi/Leveranser-av-fordonsgas/Aktuell-pong/307506/310231/
            </note>
            <note xml:id="i-Ldm5x33xXHPNwpMP1PphdU">
              [3] http://www.gasbilen.se/Att-tanka-pa-miljon/Fordonsgas-i-siffror/ForsaljningPerManad
            </note>
            <note xml:id="i-TD7Syg7NXm6gdxPKHvi9LZ">
              [4] Europaparlamentets och rådets direktiv 2014/94/EU av den
              22 oktober 2014 om utbyggnad av infrastrukturen för alternativa
              bränslen.
            </note>
            <note xml:id="i-JBLGTGWVzpaoCqL6RdBMYb">
              [5] Artikel 4.1.
            </note>
            <note xml:id="i-4H962WUFLaJp4doM9Y8gd7">
              [6] Artikel 6.7.
            </note>
            <note xml:id="i-TafU7AENAxJTahiAsqvc4P">
              [7] I Sverige E4 Stockholm–Helsingborg samt E6 Trelleborg–Svinesund.
            </note>
            <note xml:id="i-9bmNioD4Yxh7hKdpemifHX">
              [8] Hamnarna i Luleå, Stockholm, Trelleborg, Malmö och Göteborg.
            </note>
            <note xml:id="i-NmF46KA4MtS1Cp8oCaX18L">
              [9] ”The fiscal, environmental, and welfare impacts of energy
              subsidy reform are potentially enormous. Eliminating post-tax
              subsidies in 2015 could raise government revenue by $2.9 trillion
              (3.6 percent of global GDP), cut global CO2 emissions by more
              than 20 percent, and cut pre-mature air pollution deaths by more
              than half. After allowing for the higher energy costs faced by
              consumers, this action would raise global economic welfare by
              $1.8 trillion (2.2 percent of global GDP).” IMF Working Paper
              WP/15/105 ”How Large Are Global Energy Subsidies?”https://www.imf.org/external/pubs/ft/wp/2015/wp15105.pdf
            </note>
          </noteGrp>
        </div>
      </div>
    </body>
  </text>
</TEI>
