<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-00812">
  <teiHeader>
    <fileDesc>
      <titleStmt>
        <title>Internationella hbtq-frågor</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:812 av Hans Linde m.fl. (V)</title>
          <idno type="rdwebb">H402812</idno>
          <rs type="number">812</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H402812/text</ref>
          <ref type="dokument_url_html">http://data.riksdagen.se/dokument/H402812</ref>
          <ref type="dokumentstatus_url_xml">http://data.riksdagen.se/dokumentstatus/H402812</ref>
          <ref type="docx">http://data.riksdagen.se/fil/1F6C2B56-309B-45FF-97DD-2A1B32772558</ref>
          <ref type="pdf">http://data.riksdagen.se/fil/C5CBAC79-7020-4B47-BDBB-10A2C97E05FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GeG8RbkK487pgdHX3zJAXx" type="signed"/>
        <correspContext corresp="i-GeG8RbkK487pgdHX3zJAXx">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-FLsL79iGFsbYx8X9bpTd5L" type="submitted">
          <date when="2016-10-03"/>
          <time when="13:42:24"/>
        </correspAction>
        <correspAction xml:id="i-7JyNkXGcF4nJJ3PZmKd2Tg" type="reviewed">
          <date when="2016-10-03"/>
          <time when="16:18:24"/>
        </correspAction>
        <correspAction xml:id="i-PmJYNuU3AjgvPpZLG4N1Kt" type="referred">
          <date when="2016-10-14"/>
        </correspAction>
        <correspAction xml:id="i-5wRYdnQNemm3vrkYuoubeW" type="assigned">
          <date when="2018-06-19"/>
          <time when="09:37:04"/>
        </correspAction>
        <correspContext corresp="i-5wRYdnQNemm3vrkYuoubeW">
          <ref type="assignedTo">Utrikesutskottet</ref>
        </correspContext>
        <correspAction xml:id="i-SgV1qCu2Ed78BY2JJJfKEJ" type="behandlas_i"/>
        <correspContext corresp="i-SgV1qCu2Ed78BY2JJJfKEJ">
          <ref type="uppgift">2016/17:UU13</ref>
          <ref type="ref_dok_id">H401UU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU13</ref>
          <ref type="ref_dok_titel">Europarådet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T7mruN37jhoERMECMHiXE3" type="behandlas_i"/>
        <correspContext corresp="i-T7mruN37jhoERMECMHiXE3">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GvgED87x9x79DMxzsRWGU6" type="behandlas_i"/>
        <correspContext corresp="i-GvgED87x9x79DMxzsRWGU6">
          <ref type="uppgift">2016/17:UU5</ref>
          <ref type="ref_dok_id">H401UU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU5</ref>
          <ref type="ref_dok_titel">Politiken för global utveckling i genomförandet av Agenda 2030</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KVeFrjCthTDd6HFUgRjBvs" type="behandlas_i"/>
        <correspContext corresp="i-KVeFrjCthTDd6HFUgRjBvs">
          <ref type="uppgift">2016/17:AU14</ref>
          <ref type="ref_dok_id">H401AU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU14</ref>
          <ref type="ref_dok_titel">Åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X7f3LH7LxpUBKtiP7zGmG3" type="behandlas_i"/>
        <correspContext corresp="i-X7f3LH7LxpUBKtiP7zGmG3">
          <ref type="uppgift">2016/17:UU10</ref>
          <ref type="ref_dok_id">H401UU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FWK7mo7UbuuoxJiLEVkW5a" type="behandlas_i"/>
        <correspContext corresp="i-FWK7mo7UbuuoxJiLEVkW5a">
          <ref type="uppgift">2016/17:UU3</ref>
          <ref type="ref_dok_id">H401UU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU3</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QbaFdRaLRvLJ1wqkA7swN9" type="behandlas_i"/>
        <correspContext corresp="i-QbaFdRaLRvLJ1wqkA7swN9">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TinAdfaXwXHMpSnAhvNiqx" type="behandlas_i"/>
        <correspContext corresp="i-TinAdfaXwXHMpSnAhvNiqx">
          <ref type="uppgift">2017/18:KU34</ref>
          <ref type="ref_dok_id">H501KU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU34</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:812 av Hans Linde m.fl. (V) Internationella
          hbtq-frågor
        </div>
      </div>
      <div type="motBody">
        <div xml:id="i-Q3fswCLgjbxii9PX7rrymg" type="TOC">
          <head xml:id="i-VosnWDVCnzvgeVp1pofyrf">
            1 Innehåll
          </head>
          <list>
            <item style="indent-level: 1">
              1Innehåll
            </item>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 1">
              4Hbtq-frågor i FN
            </item>
            <item style="indent-level: 1">
              5Hbtq-frågor i EU
            </item>
            <item style="indent-level: 1">
              6Hbtq-frågorna inom det nordiska samarbetet och i Europarådet
            </item>
            <item style="indent-level: 1">
              7Sidas verksamhet och svenskt utvecklingssamarbete
            </item>
          </list>
        </div>
        <div type="motProposal" subtype="förslag">
          <head xml:id="i-Q5SyMhjitAiYW6t2SLJ7H9">
            2 Förslag till riksdagsbeslut
          </head>
          <list style="ol">
            <item xml:id="i-N8xJAYghtivZKmWX3Se3RY">
              Riksdagen ställer sig bakom det som anförs i motionen om att
              Sverige bör agera för att den oberoende experten för hbtq-frågor
              i FN:s råd för de mänskliga rättigheterna ska få goda organisatoriska
              och finansiella förutsättningar att genomföra sitt uppdrag, och
              detta tillkännager riksdagen för regeringen.
            </item>
            <item xml:id="i-Uz6qfwurdJDNh9jNKBGdih">
              Riksdagen ställer sig bakom det som anförs i motionen om att
              Sverige bör använda sin plats i högnivågruppen för implementering
              av Agenda 2030 till att uppmana FN:s medlemsstater att inkludera
              arbete med hbtq-frågor i sitt arbete och sina rapporter om Agenda
              2030, och detta tillkännager riksdagen för regeringen.
            </item>
            <item xml:id="i-75Ky1Zj52MiRBZBimPWjwx">
              Riksdagen ställer sig bakom det som anförs i motionen om att
              Sverige bör inkludera hbtq-frågorna i sitt genomförande av Agenda
              2030 och i sina framstegsrapporter och tillkännager detta för
              regeringen.
            </item>
            <item xml:id="i-W4cu9BLa7kRAEh1yWhEdcn">
              Riksdagen ställer sig bakom det som anförs i motionen om att
              Sverige bör använda sin plats i FN:s säkerhetsråd till att uppmärksamma
              situationen för hbtq-personer i konflikt- och postkonfliktländer,
              och detta tillkännager riksdagen för regeringen.
            </item>
            <item xml:id="i-L3YdMGKCHaam49c1m7mZfN">
              Riksdagen ställer sig bakom det som anförs i motionen om att
              Sverige bör verka för att lyfta hbtq-frågorna i alla relevanta
              forum inom FN-systemet och tillkännager detta för regeringen.
            </item>
            <item xml:id="i-Kgriucdb9E7o7QiiS9MDL9">
              Riksdagen ställer sig bakom det som anförs i motionen om att
              den svenska regeringen bör se över möjligheterna för ytterligare
              åtgärder mot de medlemsländer som inte efterlever de mänskliga
              rättigheterna och verka för att man inom EU sätter hårdare press
              på de medlemsländer som diskriminerar sina medborgare p.g.a. sexuell
              läggning, könsidentitet eller könsuttryck, och detta tillkännager
              riksdagen för regeringen.
            </item>
            <item xml:id="i-RfJLCBjwNmH6hdBd5S5bAj">
              Riksdagen ställer sig bakom det som anförs i motionen om att
              Sverige ska verka för att samkönade äktenskap ingångna i ett medlemsland
              ska vara giltiga i hela unionen och tillkännager detta för regeringen.
            </item>
            <item xml:id="i-afnDwhitEctoFNLBhMKTu">
              Riksdagen ställer sig bakom det som anförs i motionen om att
              Sverige bör arbeta för att transpersoner i alla EU:s medlemsstater
              ska ha möjlighet att ändra juridiskt kön utifrån sin självidentifikation
              och tillkännager detta för regeringen.
            </item>
            <item xml:id="i-Voc79mQHnYPmLPj9scdAiH">
              Riksdagen ställer sig bakom det som anförs i motionen om att
              Sverige bör agera för att antidiskrimineringsinitiativet omfattar
              såväl diskriminering p.g.a. sexuell läggning som könsidentitet
              och könsuttryck och tillkännager detta för regeringen.
            </item>
            <item xml:id="i-Ux7oKW9vRg3wx4cCTQVBU7">
              Riksdagen ställer sig bakom det som anförs i motionen om att
              Sverige bör driva på för att EU:s utvecklingspolitik ska bidra
              till att stärka hbtq-personers rättigheter i världen och tillkännager
              detta för regeringen.
            </item>
            <item xml:id="i-MSGLyJcGpWTAJ2rEqvCYc6">
              Riksdagen ställer sig bakom det som anförs i motionen om att
              Köpenhamnskriterierna behöver skärpas avseende hbtq-personers
              rättigheter på så sätt att det av dessa uttryckligen framgår att
              ett medlemsland som diskriminerar hbtq-personers rättigheter inte
              kan bli medlem i EU, och detta tillkännager riksdagen för regeringen.
            </item>
            <item xml:id="i-FjcGbzPweojHyz9Ab2rKov">
              Riksdagen ställer sig bakom det som anförs i motionen om att
              regeringen inom samarbetet i Europarådet aktivt bör arbeta för
              att alla medlemsstater ska avskaffa all slags diskriminering på
              grund av sexuell läggning, könsidentitet och könsuttryck, och
              detta tillkännager riksdagen för regeringen.
            </item>
            <item xml:id="i-Nkx26LXmVeaoWj25eroWVR">
              Riksdagen ställer sig bakom det som anförs i motionen om att
              Sverige bör arbeta för att finansiellt och organisatoriskt stärka
              Europarådets enhet Sexual Orientation and Gender Identity Unit
              och tillkännager detta för regeringen.
            </item>
            <item xml:id="i-BTykXUE2tHvP8esLwaPdoS">
              Riksdagen ställer sig bakom det som anförs i motionen om att
              regeringen inom ramen för det nordiska samarbetet ska verka för
              en konvention för partnerskap och samkönade äktenskap och tillkännager
              detta för regeringen.
            </item>
            <item xml:id="i-PkAgPtY15yJE9dCbhqgfe4">
              Riksdagen ställer sig bakom det som anförs i motionen om att
              regeringen inom ramen för det nordiska samarbetet bör verka för
              att förordningen (1931:429) om vissa internationella rättsförhållanden
              rörande äktenskap, adoption och förmynderskap ska gälla för partnerskap
              såväl som för samkönade äktenskap och tillkännager detta för regeringen.
            </item>
            <item xml:id="i-8yk7tWcs7z9RpkxVsoMD3V">
              Riksdagen ställer sig bakom det som anförs i motionen om att
              regeringen inom det nordiska samarbetet ska verka för att man
              i samarbetet med de baltiska staterna ska lyfta fram frågor avseende
              sexuell läggning, könsidentitet och könsuttryck och tillkännager
              detta för regeringen.
            </item>
            <item xml:id="i-AvG1aPRpMLogkhZ1dxqm7N">
              Riksdagen ställer sig bakom det som anförs i motionen om att
              Sverige inom ramen för den feministiska utrikespolitiken bör uppmärksamma
              situationen för homo- och bisexuella flickor, kvinnor och icke-binära
              personer oavsett eventuell transerfarenhet och tillkännager detta
              för regeringen.
            </item>
            <item xml:id="i-3DGMY49tsziJ6LsXGBevkb">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag till hur stödet
              till hbtq-organisationer i syd kan förstärkas och göras mer flexibelt
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-YJo9XCDU9NgyWHQfmjcZB3" type="h1">
            3 Inledning
          </head>
          <p xml:id="i-DJudyhhkho8CeC83cGqTSt">
            För Vänsterpartiet är rätten att uttrycka sin sexualitet och
            sin könsidentitet på sina egna villkor grundläggande mänskliga
            rättigheter oavsett var i världen man bor. Ingen stat kan med
            hänvisning till historia, kultur, religion osv. hävda att dessa
            rättigheter inte omfattar alla dess medborgare.
          </p>
          <p xml:id="i-26UVtMYSpkL86wVjm7gVDU">
            Framsteg görs i flera olika delar av världen, många gånger tack
            vare modiga hbtq-personer som organiserar sig och kräver sina
            rättigheter. 2015 avkriminaliserade Moҫambique samkönade relationer
            och Belize gjorde detsamma i augusti 2016. Under det senaste året
            har bl.a. Colombia och Irland infört samkönade äktenskap. Argentina
            införde 2012 som första land i världen en lagstiftning som gav
            medborgarna rätt att själva bestämma och definiera sin könsidentitet.
            Därefter har bl.a. Malta, Bolivia och Irland följt efter. Sydafrika
            införde 2006, som första land i världen, möjligheten till ett
            tredje juridiskt kön. Det innebär att den som inte identifierar
            sig som man eller kvinna, som både och, eller som känner att könsidentitet
            varierar över tid nu har en egen juridisk könskategori. Därefter
            har bl.a. Nepal följt efter med liknande lagstiftning.
          </p>
          <p xml:id="i-Lo57zvxzqTcRc49HkfXTy4">
            Men fortfarande ser vi i stora delar av världen hur hbtq-personer
            förföljs, diskrimineras och mördas p.g.a. sin sexuella läggning,
            könsidentitet eller könsuttryck. Samtidigt som hbtq-rörelsen i
            USA 2015 firade att man infört samkönade äktenskap rapporterades
            fler mord på transpersoner i landet än någonsin tidigare, och
            i juni 2016 mördades 49 hbtq-personer vid en attack mot nattklubben
            Pulse i Orlando. I flera väpnade konflikter är hbtq-personer en
            särskilt utsatt grupp. Daish har t.ex. under de senaste åren systematiskt
            förföljt och mördat hbtq-personer i Irak och Syrien. Ryssland
            har tydligt använt homo- och transfobi i sin propaganda mot väst
            under konflikten i Ukraina. Hbtq-personer utsätts systematiskt
            för våld i hederns namn.
          </p>
          <p xml:id="i-FRKcr5F6sfx9B7WHJ5hXUp">
            Förtrycket tar sig många olika uttryck. Många länder har fortfarande
            en lagstiftning som diskriminerar hbtq-personer. Fortfarande är
            homosexualitet kriminaliserat i drygt 70 stater. I 49 länder har
            hbtq-personer arresterats p.g.a. sin sexuella läggning eller sin
            könsidentitet bara under de tre senaste åren enligt International
            Lesbian, Gay, Bisexual, Trans and Intersex Association (ILGA).
            I 14 länder riskerar hbtq-personer att dömas till döden, bl.a.
            i Iran, Saudiarabien och i ett par delstater i Nigeria.
          </p>
          <p xml:id="i-FKpqgKe8yH6gUvvg6mjMg">
            Öppen diskriminering av hbtq-personer förekommer även på vår
            egen kontinent. I Litauen har tydliga inskränkningar i yttrandefriheten
            införts genom att den som ”främjar homosexuella relationer på
            offentliga platser” ska kunna dömas till fängelse. I Turkiet förbjöd
            myndigheterna 2016 Istanbul Pride och attackerade hbtq-aktivister.
            I både Rumänien och Georgien pågår processer där man vill skriva
            in i konstitutionen att äktenskap är förbehållet olikkönade par.
          </p>
          <p xml:id="i-BwPF3dbpLfSn8MYdp56yXv">
            Trots att det är en grundläggande mänsklig rättighet att få uttrycka
            sin sexualitet och sin könsidentitet på sina egna villkor är det
            alltför få länder som har modet och viljan att stå upp för dessa
            rättigheter. Vänsterpartiet anser att Sverige har ett ansvar för
            att kämpa för hbtq-personers rättigheter i världen. Vi vill att
            de modiga hbtq-aktivisterna runt om i världen ska känna att de
            har en allierad i Sveriges regering. I denna motion har vi därför
            lagt en rad förslag på hur vårt land kan bli en än tydligare röst
            för hbtq-personers rättigheter i världen.
          </p>
          <head xml:id="i-RYp7LJWAHHkdPiMqyFkshf" type="h1">
            4 Hbtq-frågor i FN
          </head>
          <p xml:id="i-H9rNhubhQkQQebx35hykLA">
            FN är en central arena för arbetet för att stärka respekten för
            hbtq-personers mänskliga rättigheter. Under de senaste åren har
            vi också kunnat se flera exempel på att hbtq-frågor lyfts på FN:s
            dagordning. Här kan Sverige tillsammans med likasinnade länder
            spela en viktig roll. Ett hinder i arbetet är att det i dag saknas
            en FN-konvention som uttryckligen förbjuder all diskriminering
            p.g.a. sexuell läggning, könsidentitet och könsuttryck. Vänsterpartiet
            anser att det på samma sätt som det finns internationella konventioner
            om flyktingars rättsliga ställning och om att avskaffa all diskriminering
            och förtryck av kvinnor, ska finnas en internationell konvention
            för att undanröja all diskriminering p.g.a. sexuell läggning,
            könsidentitet och könsuttryck. Det måste vara ett långsiktigt
            mål för Sverige att skapa förutsättningar för att FN ska kunna
            anta en sådan konvention.
          </p>
          <p xml:id="i-VcDwp2aosvaGph3aVYDMAk">
            De senaste åren har vi dessutom sett en tydlig förskjutning inom
            FN när det kommer till hbtq-frågorna. I synnerhet de latinamerikanska
            länderna har valt att gemensamt tydligt driva på för att lyfta
            hbtq-personers mänskliga rättigheter. Tillsammans med EU-länderna,
            en rad stater i Asien och bl.a. Sydafrika har det varit möjligt
            att nå framgångar. Den 30 juni röstade FN:s råd för mänskliga
            rättigheter (UNHRC) för en historisk resolution om skydd mot våld
            och diskriminering p.g.a. sexuell läggning och könsidentitet.
            Resolutionen kommer att leda till att FN inrättar en oberoende
            expert inom området. Detta är ett viktigt steg framåt för att
            synliggöra diskriminering av hbtq-personer runt om i världen.
            Sverige bör nu agera för att den oberoende experten för hbtq-frågor
            i FN:s råd för de mänskliga rättigheterna ska få goda organisatoriska
            och finansiella förutsättningar att genomföra sitt uppdrag. Detta
            bör riksdagen ställa sig bakom och ge regeringen till känna.
          </p>
          <p xml:id="i-P1TMGxvUJaGpJMrtTxWM4o">
            De nya globala utvecklingsmålen Agenda 2030 nämner inte hbtq-personers
            rättigheter uttryckligen, men flera av delmålen öppnar för insatser
            när det gäller hbtq-frågorna. Det finns en tydlig koppling mellan
            flera av målen och hbtq-frågor. Det kommer t.ex. inte att vara
            möjligt att utrota fattigdom i världen så länge man inte bekämpar
            diskriminering av hbtq-personer på arbetsmarknaden. Sverige ingår
            i högnivågruppen för implementering av Agenda 2030. Det ger Sverige
            en möjlighet att synliggöra behoven av att lyfta hbtq-frågorna
            inom ramen för arbetet med Agenda 2030. Sverige bör använda sin
            plats i högnivågruppen för implementering av Agenda 2030 till
            att uppmana FN:s medlemsstater att inkludera arbete med hbtq-frågor
            i sitt arbete och sina rapporter om Agenda 2030. Detta bör riksdagen
            ställa sig bakom och ge regeringen till känna.
          </p>
          <p xml:id="i-L2XgaAgXoTyZDJ9m5d6MKE">
            Sverige bör föregå med gott exempel och själva lyfta hbtq-frågorna
            inom ramen för det nationella svenska arbetet med att genomföra
            Agenda 2030. Sverige bör inkludera hbtq-frågorna i sitt genomförande
            av Agenda 2030 och i sina framstegsrapporter. Detta bör riksdagen
            ställa sig bakom och ge regeringen till känna.
          </p>
          <p xml:id="i-TRd3U223emMDve1P7ZdZh3">
            Att Sverige den 1 januari 2017 tar plats i FN:s säkerhetsråd
            innebär en unik möjlighet för Sverige att lyfta upp hbtq-personers
            mänskliga rättigheter inom FN-systemet. I många av de väpnade
            konflikter som står på säkerhetsrådets dagordning är hbtq-personer
            särskilt utsatta för våld och övergrepp. Det finns också goda
            exempel på hur andra länder använt sin plats i säkerhetsrådet
            till att lyfta upp situationen för hbtq-personer. År 1992 introducerade
            Venezuelas FN-ambassadör Diego Arria s.k. ”Arria formula meetings”,
            informella möten där en medlem av säkerhetsrådet kan lyfta upp
            specifika frågor. År 2015 tog USA och Chile initiativ till ett
            sådant möte för att uppmärksamma situationen för hbtq-personer
            i Syrien och Irak. Sverige bör använda sin plats i FN:s säkerhetsråd
            till att uppmärksamma situationen för hbtq-personer i konflikt-
            och postkonfliktländer. Detta bör riksdagen ställa sig bakom och
            ge regeringen till känna.
          </p>
          <p xml:id="i-LU7RP25QrdCSTrjHPCh5EJ">
            Det finns fortfarande ett mycket starkt motstånd mot att lyfta
            upp hbtq-frågorna inom ramen för FN:s arbete. Till exempel har
            det hitintills varit mycket svårt att lyfta upp hbtq-frågorna
            inom ramen för FN:s kvinnokommission, trots att homo- och bisexuella
            kvinnor samt transpersoner tillhör några av de mest utsatta grupperna
            bland världens kvinnor. Det har också funnits ett starkt motstånd
            mot att låta företrädare för hbtq-organisationer närvara och yttra
            sig inom FN. I samband med FN:s högnivåmöte om hiv/aids i New
            York 8–10 juni 2016 utestängdes ett tjugotal organisationer, framför
            allt från hbtq-rörelsen, från deltagande, trots att gruppen män
            som har sex med män fortfarande är en av de främsta riskgrupperna
            när det kommer till hiv. Att Sverige valde att bjuda med bl.a.
            RFSL i sin egen delegation var därför en viktig markering. Det
            är viktigt att Sverige lyfter upp hbtq-frågorna inom FN-systemet,
            och det kan ske t.ex. genom att man arrangerar sidoevent vid högnivåmöten
            eller att man bjuder med hbtq-organisationer i sina officiella
            delegationer. Sverige bör verka för att lyfta upp hbtq-frågorna
            i alla relevanta fora inom FN-systemet. Detta bör riksdagen ställa
            sig bakom och ge regeringen till känna.
          </p>
          <head xml:id="i-jt55q3KjZsjhAUuzW8tN8" type="h1">
            5 Hbtq-frågor i EU
          </head>
          <p xml:id="i-UFAcbHkpV7tSanxn37M5tf">
            I flera av EU:s medlemsländer är fortfarande diskrimineringen
            av hbtq-personer utbredd. I Litauen infördes förbud mot ”främjande
            av homosexualitet” 2009. I Slovenien avskaffades möjligheten för
            samkönade par att ingå äktenskap efter en folkomröstning i december
            2015. I majoriteten av EU:s länder möter fortfarande transpersoner
            både praktiska och juridiska hinder när de vill ändra juridiskt
            kön och genomgå könskorrigerande vård. I flera EU-länder, inklusive
            Sverige, har möjligheterna för hbtq-flyktingar att få asyl begränsats.
          </p>
          <p xml:id="i-2x7T3BUSEfSwEjmTb3tPc8">
            Under de senaste åren har det blivit tydligt att ett EU-medlemskap
            inte är en garant för att hbtq-personer ska undgå diskriminering.
            Det är viktigt att markera att diskriminering p.g.a. sexualitet
            och könsidentitet inte är förenlig med ett medlemskap i EU, och
            om enskilda medlemsstater väljer att inskränka sina medborgares
            mänskliga rättigheter måste det få konsekvenser, t.ex. genom minskat
            jordbruks- och regionalstöd eller förlorad rösträtt i ministerrådet.
            Den svenska regeringen bör se över möjligheterna för ytterligare
            åtgärder mot de medlemsländer som inte efterlever de mänskliga
            rättigheterna och verka för att man inom EU sätter hårdare press
            på de medlemsländer som diskriminerar sina medborgare p.g.a. sexuell
            läggning, könsidentitet eller könsuttryck. Detta bör riksdagen
            ställa sig bakom och ge regeringen till känna.
          </p>
          <p xml:id="i-CXdGoHkMwTAYFBu9hzevhD">
            Det finns på flera områden konkreta initiativ som skulle kunna
            tas för att motverka diskrimineringen av hbtq-personer i EU. Till
            exempel borde ett samkönat äktenskap eller partnerskap ingånget
            i ett medlemsland vara giltigt i hela EU. Det är orimligt att
            ett par som ingått äktenskap i Sverige skulle bli rättslösa ifall
            de valde att flytta till något av de länder som i dag inte erkänner
            samkönade äktenskap. Sverige ska verka för att samkönade äktenskap
            ingångna i ett medlemsland ska vara giltiga i hela unionen. Detta
            bör riksdagen ställa sig bakom och ge regeringen till känna.
          </p>
          <p xml:id="i-ADBYb7XzbF5D4UxmjiLSNQ">
            Rättigheterna för transpersoner skiljer sig tydligt åt mellan
            EU:s medlemsstater. De senaste åren har Malta, Irland och Danmark
            infört nya och moderna lagar som ger transpersoner rätten att
            själva avgöra sitt juridiska kön utifrån varje individs självidentifikation.
            Enligt Transgender Europe saknas tydliga möjligheter för transpersoner
            att ändra juridiskt kön i Ungern och Cypern. I länder som Frankrike,
            Finland och Tjeckien tvångssteriliseras fortfarande transpersoner.
            Sverige bör arbeta för att transpersoner i alla EU:s medlemsstater
            ska ha möjlighet att ändra juridiskt kön utifrån sin självidentifikation.
            Detta bör riksdagen ställa sig bakom och ge regeringen till känna.
          </p>
          <p xml:id="i-TtvHKjESy5dshGVSy2w4oV">
            I EU har sedan 2008 diskuterats ett antidiskrimineringsinitiativ
            som även skulle omfatta sexuell läggning. Direktivet ska motverka
            diskriminering inom t.ex. hälso- och sjukvård, sociala förmåner,
            utbildning samt tillgång till och tillhandahållande av varor och
            tjänster, inklusive bostäder. Sverige bör agera för att antidiskrimineringsinitiativet
            omfattar såväl diskriminering p.g.a. sexuell läggning som könsidentitet
            och könsuttryck. Detta bör riksdagen ställa sig bakom och ge regeringen
            till känna.
          </p>
          <p xml:id="i-NhqmrLz6YokadMoqit73rz">
            EU är i dag världens största biståndsgivare. Men inom unionens
            utvecklingssamarbete har frågor rörande hbtq-personers situation
            fått minimal uppmärksamhet, bl.a. p.g.a. att en rad konservativa
            medlemsstater aktivt motsatt sig att EU arbetar med frågor rörande
            sexuella rättigheter eller könsidentitet inom sitt utvecklingssamarbete.
            Sverige bör driva på för att EU:s utvecklingspolitik ska bidra
            till att stärka hbtq-personers rättigheter i världen. Detta bör
            riksdagen ställa sig bakom och ge regeringen till känna.
          </p>
          <p xml:id="i-AcHem5SE93gCY6yVSTabbQ">
            I dag har flera länder som har en historia av omfattande diskriminering
            och förföljelse av hbtq-personer ansökt om medlemskap i EU. Erfarenheterna
            från länder som Rumänien, Slovakien och Lettland visar att det
            inte räcker att ansökarländerna formellt uppfyller de lagmässiga
            kraven, ansökarländer behöver även uppvisa ett engagemang för
            att arbeta mot diskriminering p.g.a. sexuell läggning, könsidentitet
            och könsuttryck. Alla kandidatländer som nu förhandlar om ett
            medlemskap i EU brottas med stora utmaningar när det gäller respekten
            för hbtq-personers rättigheter. Det gäller inte minst Turkiet
            där pride stoppats vid flera tillfällen, transpersoner mördas
            och president Erdoğan vid upprepade tillfällen har gjort homofoba
            uttalanden. I Serbien har prideparader attackerats eller helt
            stoppats, och var fjärde hbtq-person i landet uppger att hen utsatts
            för våld p.g.a. sin sexualitet, könsidentitet eller könsuttryck.
            Köpenhamnskriterierna behöver därför skärpas avseende hbtq-personers
            rättigheter på så sätt att det av dessa uttryckligen framgår att
            ett medlemsland som diskriminerar hbtq-personers rättigheter inte
            kan bli medlem i EU. Detta bör riksdagen ställa sig bakom och
            ge regeringen till känna.
          </p>
          <head xml:id="i-HThdUmeS8gCDPWu2xGnqbb" type="h1">
            6 Hbtq-frågorna inom det nordiska samarbetet och i Europarådet
          </head>
          <p xml:id="i-21RxttJBt1Vct7xadhS513">
            Sverige bör enligt vår uppfattning verka för att ett ökat nordiskt
            och europeiskt samarbete även ska omfatta hbtq-frågorna. Det är
            i detta sammanhang viktigt att poängtera att samarbetet på såväl
            nordisk som europeisk nivå, liksom arbetet på nationell nivå,
            måste utformas tillsammans med representanter från hbtq-organisationerna
            i de berörda länderna.
          </p>
          <p xml:id="i-9Nf415p7z9m1xhCJJ2n6HZ">
            Europarådet har de senaste åren blivit en allt viktigare arena
            för att lyfta upp frågorna rörande hbtq-personers rättigheter.
            Europadomstolen för mänskliga rättigheter har vid flera tillfällen
            prövat fall rörande hbtq-personers mänskliga rättigheter och riktat
            tydliga uppmaningar till berörda medlemsstater. Europarådets kommissionär
            för mänskliga rättigheter och Europeiska kommissionen mot rasism
            och intolerans (ECRI) har vid flera tillfällen de senaste åren
            uppmärksammat kränkningar av hbtq-personers mänskliga rättigheter
            bland Europarådets medlemsstater. Motståndet är samtidigt starkt,
            inte minst från Ryssland. Regeringen bör därför inom samarbetet
            i Europarådet aktivt arbeta för att alla medlemsstater ska avskaffa
            all slags diskriminering p.g.a. sexuell läggning, könsidentitet
            och könsuttryck. Detta bör riksdagen ställa sig bakom och ge regeringen
            till känna.
          </p>
          <p xml:id="i-FvGSXvHzJctBXCYnVB82VD">
            Inom Europarådet finns i dag en särskild enhet som arbetar med
            hbtq-frågor, Sexual Orientation and Gender Identity Unit. Detta
            är ett viktigt organ för att uppmärksamma hbtq-frågorna i Europa,
            bl.a. bevakar man utvecklingen i medlemsstaterna och ger ut rapporter.
            För att säkerställa att enheten kan arbeta långsiktigt med hbtq-frågorna
            bör Sverige arbeta för att finansiellt och organisatoriskt stärka
            enheten Sexual Orientation and Gender Identity Unit. Detta bör
            riksdagen ställa sig bakom och ge regeringen till känna.
          </p>
          <p xml:id="i-WFhDk2FdLJCeFSEvtTT5Xd">
            Arbetet med hbtq-frågorna i Norden har varit framgångsrikt under
            de senaste åren. I dag har t.ex. samtliga medlemsländer infört
            samkönade äktenskap, även om lagstiftningen inte trätt i kraft
            än i Finland och på Färöarna. En gemensam konvention för partnerskap
            och samkönade äktenskap inom det nordiska samarbetet skulle garantera
            att partnerskap eller äktenskap ingånget i ett land också ska
            ha rättsliga verkningar i ett annat nordiskt land. Regeringen
            ska inom ramen för det nordiska samarbetet verka för en konvention
            för partnerskap och samkönade äktenskap. Detta bör riksdagen ställa
            sig bakom och ge regeringen till känna.
          </p>
          <p xml:id="i-R6pw7vD6mdkGQb63UeRYVT">
            Nordiska rådets förordning (1931:429) om vissa internationella
            förhållanden rörande äktenskap, adoption och förmyndarskap gäller
            inte för samkönade äktenskap eller partnerskap. Förordningen bygger
            på en familjerättslig konvention mellan de nordiska länderna från
            1931 som förutsätter ömsesidighet. Numera har alla nordiska länder
            infört lagstiftning om samkönade äktenskap, varför det inte längre
            finns några hållbara skäl att undanta förordningen från den allmänna
            regeln om att alla lagar om äktenskap och makar ska tillämpas
            på motsvarande sätt på samkönade äktenskap. En överenskommelse
            i frågan bör träffas med de andra konventionsstaterna. Regeringen
            bör inom ramen för det nordiska samarbetet verka för att förordningen
            (1931:429) om vissa internationella rättsförhållanden rörande
            äktenskap, adoption och förmyndarskap ska gälla för partnerskap
            såväl som för samkönade äktenskap. Detta bör riksdagen ställa
            sig bakom och ge regeringen till känna.
          </p>
          <p xml:id="i-N5ExY1n8T9di7hBNsvRAT8">
            De nordiska länderna har i dag ett utbrett samarbete med de baltiska
            staterna. Bland annat arrangerar man gemensamma konferenser om
            människohandel och miljöfrågor. Det skulle vara positivt om detta
            utbyte mellan de nordiska och de baltiska staterna även omfattade
            frågor om sexuell läggning, könsidentitet och könsuttryck. Situationen
            för hbtq-personer har förbättrats de senaste åren i Baltikum,
            inte minst i Estland. Men det finns fortfarande stora utmaningar,
            trakasserier är vanliga och diskriminering är utbredd. Regeringen
            ska inom det nordiska samarbetet verka för att man i samarbetet
            med de baltiska staterna ska lyfta fram frågor avseende sexuell
            läggning, könsidentitet och könsuttryck. Detta bör riksdagen ställa
            sig bakom och ge regeringen till känna.
          </p>
          <head xml:id="i-FLdJGKnuqfaToFavPcA2Mv" type="h1">
            7 Sidas verksamhet och svenskt utvecklingssamarbete
          </head>
          <p xml:id="i-TjYTi33bzCSBEDEAsr6ajP">
            Sverige bedriver utvecklingssamarbete med en lång rad länder,
            bilateralt eller genom svenska frivilligorganisationer. Det ger
            vårt land en möjlighet att stödja organisationer i syd som arbetar
            för hbtq-personers rättigheter och främja respekten för hbtq-personers
            mänskliga rättigheter.
          </p>
          <p xml:id="i-YNwAJYvUW3zB43jWubmSHD">
            Det finns goda exempel på hur Sverige gjort skillnad. Under 2000-talet
            har vi kunnat se att hbtq-personers mänskliga rättigheter har
            förts in som explicita mål i allt fler strategier nationellt,
            regionalt och globalt för svenskt utvecklingssamarbete. Enskilda
            ambassader har kunnat ge lokala hbtq-aktivister ett aktivt stöd.
            Genom Sveriges stöd till den RFSL-ledda utbildningen Rainbow Leaders
            har ett stort antal av hbtq-rörelsens egna ledare fått ledarskapsutbildning
            och ökad kunskap om rättighetsbaserat arbete.
          </p>
          <p xml:id="i-R5hvpeCKH45imBK1zT4bdD">
            När regeringen slog fast att man skulle föra en feministisk utrikespolitik
            var vi många som förutsatte att denna prioritering skulle innebära
            ett ökat fokus på hbtq-frågorna. Förtryck p.g.a. kön, sexualitet,
            könsidentitet och könsutryck hänger ofta samman och samverkar.
            Bland världens kvinnor är ofta homo- och bisexuella kvinnor samt
            transpersoner bland de mest utsatta för diskriminering och våld.
            I handlingsplanen för feministisk utrikespolitik 2015–2018 lyfts
            hbtq-frågorna upp på flera områden, men vi ser samtidigt tydliga
            brister. Vänsterpartiet vill att Sverige inom ramen för den feministiska
            utrikespolitiken tydligt bejakar att det finns fler än två könskategorier
            och att människor ska ha en grundläggande rätt till självidentifiering
            inte enbart som tillhörande manligt eller kvinnligt kön utan även
            som icke-binära personer. Det kan t.ex. handla om intersexuella
            (bara i Sverige föds 1 500–2 000 barn varje år med ”oklar” könstillhörighet)
            eller personer som inte känner sig hemma i de två kön som vi i
            dagens samhälle förväntas tillhöra. Det är också viktigt att bejaka
            att transpersoner i många samhällen utgör en av de mest utsatta
            grupperna och att deras kön och könsuttryck inte alltid respekteras
            i det samhälle de lever. Inom ramen för den feministiska utrikespolitiken
            bör Sverige därför uppmärksamma situationen för homo- och bisexuella
            flickor, kvinnor och icke-binära personer oavsett eventuell transerfarenhet.
            Detta bör riksdagen ställa sig bakom och ge regeringen till känna.
          </p>
          <p xml:id="i-UfAXBMbjqWVLdMM82LcpiS">
            Ska Sverige kunna bedriva ett systematiskt arbete för hbtq-personers
            rättigheter krävs kompetens att arbeta med frågorna på Sida och
            inom utrikesförvaltningen. Det är därför välkommet att regeringen
            i handlingsplanen för den feministiska utrikespolitiken slog fast
            att ”vidare kommer en särskild satsning att göras på att höja
            utrikesförvaltningens kompetens i hbtq-frågor”. Nu är det centralt
            att denna särskilda satsning också genomförs.
          </p>
          <p xml:id="i-7BwZcEDmjTH1Wgv5YVsxqk">
            En förutsättning för att hbtq-personers rättigheter ska respekteras
            i syd är att det finns organisationer som har modet och viljan
            att lyfta upp dessa frågor. Stödet till organisationer i syd som
            arbetar med hbtq-frågor är i dag inte omfattande mätt i kronor,
            men för de enskilda organisationer som får stöd har det en avgörande
            betydelse. Dock har det många gånger funnits hinder för att stödja
            hbtq-organisationer. I länder där samkönade relationer är förbjudna
            finns det stora svårigheter för en hbtq-organisation att ens registrera
            sig och många små hbtq-organisationer i syd har haft svårt att
            leva upp till de allt högre krav på revision och uppföljning som
            Sverige ställer. Ska Sverige kunna stödja hbtq-organisationer
            även i länder där situationen för hbtq-personer är som svårast
            krävs en ökad flexibilitet. Norge har i sitt utvecklingssamarbete
            visat hur det är möjligt, och den norska motsvarigheten till RFSL
            har fått relativt stor frihet att fördela pengar till hbtq-organisationer
            i syd. Regeringen bör återkomma till riksdagen med förslag till
            hur stödet till hbtq-organisationer i syd kan förstärkas och göras
            mer flexibelt. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-Pr7Z7E5gXyEG9kHpRZcRN2">
              Hans Linde (V)
            </item>
            <item xml:id="i-2gszcTjEeLCbTmxQAb4jDW">
              Stig Henriksson (V)
            </item>
            <item xml:id="i-3RxPm6rPP4zxeGHHrugEqi">
              Jens Holm (V)
            </item>
            <item xml:id="i-8YhafxX8kYoC4MgFDUHb6Y">
              Amineh Kakabaveh (V)
            </item>
            <item xml:id="i-S2ErwF69neMmefGpqfwRUy">
              Birger Lahti (V)
            </item>
            <item xml:id="i-JvuJJUKVHLmxze1J1oZwYx">
              Håkan Svenneling (V)
            </item>
            <item xml:id="i-LwCPGPzPPvrB5Q2tBcrhAr">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
