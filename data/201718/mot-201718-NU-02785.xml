<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-02785">
  <teiHeader>
    <fileDesc>
      <titleStmt>
        <title>En järnvägspolitik med resenären i centrum</title>
        <author corresp="i-XSuWURvcJRjSbVSYUBBuD2 i-M1BGVoUpAkXK7M1XiJWRAe">av Stina Bergström och Niclas Malmberg (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2785 av Stina Bergström och Niclas Malmberg (båda MP)</title>
          <idno type="rdwebb">H5022785</idno>
          <rs type="number">2785</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5022785/text</ref>
          <ref type="dokument_url_html">http://data.riksdagen.se/dokument/H5022785</ref>
          <ref type="dokumentstatus_url_xml">http://data.riksdagen.se/dokumentstatus/H5022785</ref>
          <ref type="docx">http://data.riksdagen.se/fil/47B6AA9C-284D-428F-BE54-4041DF42893C</ref>
          <ref type="pdf">http://data.riksdagen.se/fil/649BDFCD-10C9-4CB4-9F6D-9A779CDC445F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-jRXE8gjgtKrGd1CAR5FJ4" type="signed"/>
        <correspContext corresp="i-jRXE8gjgtKrGd1CAR5FJ4">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-M1BGVoUpAkXK7M1XiJWRAe"/>
        </correspContext>
        <correspAction xml:id="i-D9q6wUBnMUUnnPDc8G1CKN" type="submitted">
          <date when="2017-10-04"/>
          <time when="15:07:05"/>
        </correspAction>
        <correspAction xml:id="i-JGVZyvaMDahiJDtZ8xyUVt" type="reviewed">
          <date when="2017-10-04"/>
          <time when="15:50:54"/>
        </correspAction>
        <correspAction xml:id="i-NcnmNUbjMot24Jr11WBWwx" type="referred">
          <date when="2017-10-13"/>
        </correspAction>
        <correspAction xml:id="i-CnXKPsgD1ZSHcksuuYXwBz" type="assigned">
          <date when="2018-10-29"/>
          <time when="08:45:22"/>
        </correspAction>
        <correspContext corresp="i-CnXKPsgD1ZSHcksuuYXwBz">
          <ref type="assignedTo">Näringsutskottet</ref>
        </correspContext>
        <correspAction xml:id="i-M2WUv4Mb7QGgikYGZNF4U9" type="behandlas_i"/>
        <correspContext corresp="i-M2WUv4Mb7QGgikYGZNF4U9">
          <ref type="uppgift">2017/18:TU6</ref>
          <ref type="ref_dok_id">H501TU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU6</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2NhmmJGrWBJC3C6xNkny63" type="behandlas_i"/>
        <correspContext corresp="i-2NhmmJGrWBJC3C6xNkny63">
          <ref type="uppgift">2017/18:NU4</ref>
          <ref type="ref_dok_id">H501NU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PCMtv5JkFvM59owpjZhzZK" type="motHeader">
        <div xml:id="i-5iiK3c9b5henQ1wW7nSnVB" type="motTitle">
          Motion till riksdagen 2017/18:2785 av Stina Bergström och Niclas
          Malmberg (båda MP) En järnvägspolitik med resenären i centrum
        </div>
      </div>
      <div xml:id="i-HfrLAn49UTxfkzQKZFgQHt" type="motBody">
        <div xml:id="i-TYoQv97HNmSF9DcSQGLka1" type="motProposal" subtype="förslag">
          <head xml:id="i-SzNFAUEVMcjY2oHEFq84pV">
            Förslag till riksdagsbeslut
          </head>
          <list xml:id="i-AnEWexgQF8Dizgn8qkYCbs" style="ol">
            <item xml:id="i-XW6C4MxUgjrQi5TW8huNsR">
              Riksdagen ställer sig bakom det som anförs i motionen om SJ:s
              samhällsuppdrag och tillkännager detta för regeringen.
            </item>
            <item xml:id="i-UGLDiciqhSaVe6fH1cR967">
              Riksdagen ställer sig bakom det som anförs i motionen om att
              SJ inte ska ge någon vinstutdelning till staten, utan vinsten
              ska i stället återinvesteras i verksamheten, och detta tillkännager
              riksdagen för regeringen.
            </item>
            <item xml:id="i-Bp3PsQpoV8cCdd7tjp36qP">
              Riksdagen ställer sig bakom det som anförs i motionen om införande
              av gemensamma biljettsystem och rabattkort och tillkännager detta
              för regeringen.
            </item>
            <item xml:id="i-2MoaVxAcruUBubXdRWDjxg">
              Riksdagen ställer sig bakom det som anförs i motionen om ett
              förstatligande av järnvägsunderhållet och tillkännager detta för
              regeringen.
            </item>
          </list>
        </div>
        <div xml:id="i-3gtonnYq4mEcV5sAUkqhgs" type="motContent">
          <head xml:id="i-6jPkmhrkDDvuz74ArBiFjZ" type="h1">
            Motivering
          </head>
          <p xml:id="i-RcVgZUHhtneH9h6cxgVzvd">
            Många av oss vill resa, möta nya människor och kulturer. Och
            kunna gör det med gott samvete, i vetskap om att vår resa inte
            bidragit till klimatförändringar nu och i framtiden.
          </p>
          <p xml:id="i-ADQhGLffPHpUUrQS22xR5F">
            Tyvärr går utvecklingen åt fel håll. Flyget har mer och mer blivit
            förstahandsvalet vid resor ut i Europa och bidrar till att våra
            flygresor idag genererar lika stora utsläpp som vårt bilåkande.
            Och utsläppen från vägtrafiken i Sverige står idag för 30 procent
            av landets utsläpp.
          </p>
          <p xml:id="i-M7U3PyXcyYRZfEs2HAfo6A">
            Vi menar att det beror på flera saker. En anledning är självklart
            att priset på bensin och diesel är lägre idag än på många år på
            grund av det ständigt sjunkande oljepriset.
          </p>
          <p xml:id="i-UVUDcTN6YMABieTDbyZRUw">
            Men en annan anledning är också brister i den svenska järnvägen.
            Vi har nu en regering som gör stora extrasatsningar på järnvägsunderhåll
            vilket är väldigt positivt. Men det behövs också en bättre planering
            och samordning av hela järnvägssystemet. Schweiz är ett positivt
            exempel, där har politiken satt tågresenären i centrum och utformat
            tågtrafiken utifrån människors behov av bekväm och pålitlig kollektivtrafik.
            Resultatet är slående: tåg som går och kommer i tid, många möjligheter
            till byten och årskort i kollektivtrafiken som fungerar i hela
            landet.
          </p>
          <p xml:id="i-BRC29qeAaf2H145xLtpGAn">
            Ett annat problem, för den som vill resa ut i Europa, är problemet
            med att boka biljetter och få information om resrutter. Vårt statliga
            järnvägsbolag SJ erbjuder inte längre den tjänsten. Att boka biljetter
            för tågresor utomlands är numera både krångligt och tidskrävande.
          </p>
          <p xml:id="i-5CpXdgEWCfN3TzWi3L4dRA">
            Ett ytterligare problem är att nattågen från Köpenhamn ned till
            Europa inte längre går. En glädjande nyhet är dock att de tyska
            regeringspartierna har börjat arbeta för att nattågstrafiken ska
            återupptas.
          </p>
          <head xml:id="i-9Kw44pqywNSWPavBbdbozb" type="h2">
            Miljöpartiets och regeringens tågpolitik
          </head>
          <p xml:id="i-EgHGiK5cHU7chAd356wSuB">
            Miljöpartiet har länge drivit på för större satsningar på järnväg
            och bättre organisation av tågtrafiken. Nu är det också den rödgröna
            regeringens politik. Regeringsöverenskommelsen säger bland annat:
          </p>
          <p xml:id="i-Xdm46sa1tRwZvjUEbCfaCK">
            Vårt mål är att minska miljöpåverkan från transportsektorn och
            flytta långväga godstransporter från lastbil till tåg och sjöfart.
            (…) Resenärer ska kunna lita på att tågen går i tid. Vi ska förbättra
            och bygga ut såväl det nationella järnvägsnätet som den regionala
            spårtrafiken och börja bygga banor för höghastighetståg. Vi vill
            att staten ska återta kontrollen över banunderhållet. SJ får ett
            uttalat samhällsuppdrag.
          </p>
          <head xml:id="i-Yaby1doUS1JktnddXBgYwW" type="h1">
            I regeringsförklaringen 2017 deklarerade statsministern:
          </head>
          <p xml:id="i-AcZvJizLs6VzpjV6CcFQ2s">
            Det ska gå att både resa hållbart och komma fram i tid. Rekordstora
            investeringar görs i järnvägar och vägunderhåll. En nationell
            plan för transportinfrastrukturen fram till 2029 beslutas. Nya
            moderna stambanor för höghastighetståg ska byggas. Tåget ska vara
            snabbare än bilen och billigare än flyget.
          </p>
          <p xml:id="i-8sZWz2i3wbuJ3zuDqiRF3p">
            För att allt detta ska bli verklighet krävs en långsiktig politisk
            vision, vad gäller investeringar, organisation och kompetensutveckling,
            inte minst när det gäller SJ:s långsiktiga villkor och uppdrag.
            Det är naturligt att statens eget tågbolag ska förnyas och utvecklas
            för att vara stommen i det svenska nationella järnvägsnätet –
            och vår länk till grannländerna. Den här motionen handlar om några
            viktiga förslag för ett förnyat uppdrag för SJ. Och om att man
            som tågresenär måste kunna hitta information och köpa biljetter
            till resor i Sverige och utomlands på ett ställe. Men också om
            vikten av att staten tar tillbaka kontrollen över underhållet.
            Fragmentering och bristfällig samordning drabbar tågresenärerna.
          </p>
          <head xml:id="i-9xfSevHZYUE8wB3kXL3wCE" type="h2">
            Avregleringens följder
          </head>
          <p xml:id="i-TySh2bmz3JbLawrnkkurGM">
            Sverige är ett av de länder i Europa som gått längst i att avreglera
            tågtrafiken och i att stycka upp järnvägens olika organisation
            och delar, såsom stationer och underhålls­områden m.m. Från att
            SJ hade ensamrätt att köra interregional trafik, med möjlighet
            att t ex korsfinansiera, dvs. finansiera olönsamma sträckor med
            intäkter från lönsamma sträckor har vi nu ett system där i stort
            sett vem som helst får köra tåg.
          </p>
          <p xml:id="i-GR7VJQqfU9GN7HxgWkmnt6">
            Avregleringen har haft positiva effekter för utvecklingen av
            den regionala persontrafiken och för innovativa godslösningar.
            Men den har också skapat problem för resenärerna och näringslivet.
            Vi politiker behöver skapa långsiktiga förutsättningar för en
            robust och heltäckande järnvägsförsörjning med tydliga villkor
            så inte bara de mest lönsamma sträckningarna trafikeras samtidigt
            som andra delar av järnvägsnätet läggs ned.
          </p>
          <head xml:id="i-LpsxHBbaXSj74bchpjEZ7" type="h2">
            Ersätt vinstutdelningen från SJ med ett samhällsuppdrag för SJ
          </head>
          <p xml:id="i-7DghBPdkeL5swbdhbTgvag">
            När även SJ måste se till att varje sträcka eller service är
            lönsam eftersom man inte längre har möjlighet att korssubventionera
            inom verksamheten blir viss tågtrafik i mer glesbefolkade delar
            av landet nedläggningshotad. När en sträcka går med förlust måste
            SJ lägga ner trafiken för att fortsätta att uppfylla vinstkraven
            eller så går staten in och handlar upp trafiken. Konsekvenserna
            av avregleringen har blivit att vissa enskilda operatörer plockar
            russinen ur kakan på lönsamma sträckor som Göteborg–Stockholm,
            samtidigt som samhället får gå in och finansiera tågtrafik som
            SJ tidigare kunnat finansiera ur egen ficka. Detta system sätter
            varken resenären eller skattebetalarna i centrum och behöver därför
            förändras.
          </p>
          <p xml:id="i-WkYynmoqWEsnBKyKUsytvA">
            Ett exempel är nedläggningen av nattågen till Jämtland. Den frågan
            har nu fått lösas genom att staten går in och anslår extra pengar
            till SJ för att köra nattågen. Men det kommer att dröja till nästa
            sommar innan nattågen kommer att gå regelbundet igen.
          </p>
          <p xml:id="i-G2q8CHjXt5wUxY6dfEtDFQ">
            Ett annat exempel på SJ:s neddragningar är stängningen av biljettförsäljningen
            på stationerna. Idag finns den bara kvar på några större stationer
            i landet. SJ har, som tidigare nämnts, också helt slutat att sälja
            biljetter för tågresor utomlands.
          </p>
          <p xml:id="i-KDpy3GXWYKX1ULn7u6aw8W">
            Förra mandatperioden beslutade riksdagen att tillkännage för
            regeringen att SJ bör få ett samhällsuppdrag. Alliansregeringen
            misslyckades med detta. Det är nu hög tid att genomföra riksdagens
            beslut. Enligt nuvarande uppdrag är kraven enbart avkastning och
            vinstutdelning. Det behövs ett långsiktigt uppdrag att utveckla
            tågtrafiken för att tillgodose behoven hos framtidens resenärer.
            Det är också nödvändigt att staten ger SJ förutsättningar för
            att klara ett sådant uppdrag.
          </p>
          <p xml:id="i-4oExLh5cC8bCwa3yGtGi8H">
            I samband med uppdraget ska SJ:s utdelningskrav till staten slopas.
            Vi anser att det är bra att SJ, som alla bolag, går med vinst,
            men anser att vinstutdelningskravet till staten bör tas bort.
            Vinsten ska istället återinvesteras i verksamheten.
          </p>
          <p xml:id="i-Aa9V7psGTkanzHq6BpEHNZ">
            I SJ:s samhällsuppdrag bör bland annat ingå att
          </p>
          <list xml:id="i-PG2RshH9YrkNExJ3LqCpsQ" style="ul">
            <item xml:id="i-4YseFqfzRuiGCXD42Fnuow">
              köra nattågstrafik i Sverige
            </item>
            <item xml:id="i-KKcUeaGJjN5ttXXbQuUJC5">
              sälja tågbiljetter till utlandet
            </item>
            <item xml:id="i-JrjjKnBW43kQDCYzZLYj5R">
              verka för att nattågstrafiken från Köpenhamn ut i Europa återupptas
            </item>
            <item xml:id="i-ARnpiwdbpymorqpsJFMDAT">
              trafikera vissa trafiksvaga banor som är samhällsekonomiskt motiverade
            </item>
            <item xml:id="i-58TGykygPKn5qGQ2HRt9sv">
              samarbeta med andra tågoperatörer kring tidtabeller, biljettsystem,
              vid tågförseningar m.m.
            </item>
            <item xml:id="i-S7ydTiuKXoBEKxLCgXmQEE">
              lämna information och sälja biljetter till alla tåg i Sverige,
              även de som körs av andra operatörer.
            </item>
          </list>
          <head xml:id="i-UAP9DDHgJvfM157J11smVC" type="h2">
            Det måste vara lätt att köpa biljett
          </head>
          <p xml:id="i-REJ5wbHkVUDViXsByzEgpV">
            ”All information utan garanti” står det på mobilappen Reserobot
            där de flesta resor med tåg och buss i Sverige finns. När appen
            lanserades förra mandatperioden var det branschens svar på politikernas
            ”hot” om att ställa krav på samordnade biljett- och tidtabellsystem.
            Det lovades då att resenärer i en snar framtid skulle kunna köpa
            biljetter i appen. Så har det inte blivit. Och det gäller att
            ta informationen om avgångstiderna med en nypa salt eftersom all
            information är utan garanti …
          </p>
          <p xml:id="i-V4v4H9aozdz8kVfMPbhdnZ">
            Ska det vara enkelt att resa kollektivt i ett land med en mängd
            olika operatörer måste det finnas både en nationellt samordnad
            och lättillgänglig biljettbokning för samtliga operatörer, ett
            gemensamt biljett- och informationssystem och gemensamma rabattkort
            och årskort för tåg och bussar. I Schweiz finns det kort från
            några tusenlappar och uppåt som innefattar all kollektivtrafik
            i hela landet. I Sverige finns SJ:s Årskort med tillval Resplus
            som gäller på SJ:s alla linjer och inom regional kollektivtrafik
            i Sverige. Det billigaste, SJ Årskort Silver kostar 59 300 år
            2017. Dock saknas operatörsneutrala och mindre påkostade alternativ
            till lägre pris. Erfarenheterna från Schweiz visar att prisvärda
            och enkla årskort leder till att många använder kollektiv­trafiken
            även vid längre resor i landet. Erfarenheten har visat oss att
            det är regeringen som måste ta initiativ till att detta ska komma
            till stånd även i Sverige.
          </p>
          <head xml:id="i-JhpkoTGJrqSHadTengWnwq" type="h2">
            Staten måste återta kontrollen av underhållet.
          </head>
          <p xml:id="i-3HLs5uPoZNoQrcqs4tPNnG">
            Trots mer pengar till underhåll minskar inte förseningarna i
            tågtrafiken. Det är inte bara pengar som behövs utan behovet av
            en samlad organisation för järnvägsunderhåll i egen regi under
            Trafikverket är också stort. Redan förra mandatperioden fanns
            det en majoritet i riksdagen för återtagande av järnvägsunderhållet
            i statlig regi. Detta var som sagt också något regeringen gick
            ut och lovade att arbeta med i början av mandat­perioden.
          </p>
          <p xml:id="i-QUqgD9qj38Kudmu81bnsD7">
            Problemet i dag med en splittrad organisation och ett kortsiktigt
            tänkande är svårt att lösa utan att en aktör får det samlade ansvaret
            – så att den som tar hand om förebyg­gande underhåll också tar
            ansvar för akut felavhjälpning och vice versa. Med en aktör som
            har kontrakt på fem år för förebyggande underhåll riskerar man
            att få en utveckling där aktören inte tänker längre än kontraktet
            räcker och att mer arbete i ett senare skede blir akut felavhjälpning.
            Förebyggande underhåll måste skötas med en sådan systematik och
            ambition att akut felavhjälpning och underhåll minimeras.
          </p>
          <p xml:id="i-6RbuawFmf7xWJUqyn6Xhuh">
            Vi anser att det driftsnära underhållet, inklusive felavhjälpning
            och förebyggande underhåll, bör ske i Trafikverkets egen regi.
            Det är de delar som mest påverkar att tågen går i rätt tid utan
            alltför långa driftsavbrott. Dessa delar omfattar uppskattningsvis
            cirka en tredjedel av det totala anslaget för underhåll och reinvesteringar.
            Detta bör riksdagen ge regeringen tillkänna som sin mening.
          </p>
        </div>
        <div xml:id="i-EYRNAoVJ86WVXhjetKWvFk" type="signatureBlock">
          <list xml:id="i-QtPnJEaDPao6YcxdyTDiZq">
            <item xml:id="i-G3HGNrJJF5Bthb1jRW3CWT" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-ScH12XNot23wLmT6s8uqVA" who="i-M1BGVoUpAkXK7M1XiJWRAe" type="signature">
              Niclas Malmberg (MP)
            </item>
          </list>
        </div>
      </div>
    </body>
  </text>
</TEI>
