<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01885">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973.-90 med förslag till ny &#13;
regeringsform och ny riksdagsordning m. m.</title>
        <author>av herr Lundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973.-90 med förslag till ny &#13;
regeringsform och ny riksdagsordning m. m.</title>
          <idno type="rdwebb">FW021885</idno>
          <rs type="number">1885</rs>
          <ref type="dokument_url_text">http://data.riksdagen.se/dokument/FW021885/text</ref>
          <ref type="dokument_url_html">http://data.riksdagen.se/dokument/FW021885</ref>
          <ref type="dokumentstatus_url_xml">http://data.riksdagen.se/dokumentstatus/FW021885</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AC8RFPqgo4aFfG6KooA2u5</idno>
            <name>JOHN LUNDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YeXAP6TVi5V5Gtk1uBT4j" type="signed"/>
        <correspContext corresp="i-YeXAP6TVi5V5Gtk1uBT4j">
          <note type="signatory" corresp="i-AC8RFPqgo4aFfG6KooA2u5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1885/mot_1973__1885-001.pdf"/>
      <fw xml:id="i-MPgdXDbGQytdmntHzx5mig">
        Mot. 1973:1885
      </fw>
      <div type="motHeader" xml:id="i-DhfANr6nUfoDq1Mumibwt3">
        <div type="motTitle" xml:id="i-LuAYncLnQTi9oF5joSE4uS"/>
        <div type="motSubmissionInfo" xml:id="i-6UdRecggLbb1hBi67AkvGL"/>
      </div>
      <div type="motBody" xml:id="i-9corkXAmxfUueAA3PBA68A">
        <div xml:id="i-8cjFHeHUWd99V5dYcsm3Zf">
          <p xml:id="i-59vvbEhkvHdoLMFCbJrn5c">
            Motion nr 1885 år 1973
          </p>
          <p xml:id="i-HbNZLCJY5gcMgKRBZH6NwL">
            Nr 1885
          </p>
          <p xml:id="i-8DJZUFmSUUQa3qb4h5GfxM">
            av herr Lundberg i anledning av Kungl. Maj:ts proposition 1973:90
            med förslag till ny regeringsform och ny riksdagsordning m. m.
          </p>
          <p xml:id="i-4o598GVdMxvfhcr5hhTDTN">
            I Kungl. Maj:ts proposition 1973:90 framläggs förslag till ”Ny
            regeringsform och ny riksdagsordning m. m”. I förslaget fastslås
            att all offentlig makt i Sverige utgår från folket och att folkstyrelsen
            bygger på fri åsiktsbildning och allmän och lika rösträtt. Den
            förverkligas genom ett representativt och parlamentariskt statsskick
            och genom kommunal självstyrelse. Riksdagen är folkets främsta
            företrädare, som stiftar lag, beslutar om skatt till staten och
            bestämmer hur statens medel skall användas. Riksdagen granskar
            rikets styrelse och förvaltning. En ny grundlag skall givetvis
            ersätta den äldre och anpassas till den genomgripande förändring
            som skedde genom den politiska demokratins införande i Sverige
            1918 och den sociala, ekonomiska och kulturella omdaning av vårt
            samhälle som därefter följt. Grundlag skall i klara och entydliga
            rättsregler, som enligt ordalydel- sen kan och skall följas till
            dess att de i föreskriven ordning ändras, ge uttryck åt de rättsregler
            som är grundläggande för en stats verksamhet. En sammanblandning
            av grundlag och vanlig lag måste strida mot de grundläggande principer
            och det syfte en grundlag skall motsvara. En grundlag skall i
            enkla ord ge uttryck åt ett fritt folks vilja att sig självt styra
            och lag stifta, och grundlag skall klart ange de regler vilka
            befäster denna folkets rätt och säkra de fri- och rättigheter
            som måste skydda och säkra att medborgarna skall kunna utöva denna
            rätt. Grundlag är ingen anpassningbar och snabbt föränderlig lagregel,
            som av domstolar och myndigheter kan anpassas till olika önskemål
            i tillämpningen. Den kan eller skall inte kunna göras beroende
            av juristers och domstolars antaganden och av politiska teorier,
            byggda på förord- ningar och s. k. rättspraxis, som i huvudsak
            består av högsta domstolars domar och deras prejudikatscheman.
            Politiska och andra värderingar spelar därför en starkare roll
            i våra domstolar i juridiken och rättstillämpningen än inom andra
            samhällsekto- rer. Det är icke uteslutet att rättstilämpningen
            påverkas av värderingar, vilka ger uttryck åt teorier och åsikter
            samt åt samhällsekonomiska värderingar som prejudikatmässigt ligger
            kvar i ståndsriksdagens skede från 1600- och 1700-talen fram till
            1920-talet. Den amerikanske juristen Gray säger — och med rätta
            — ”att den skrivna lagen, när allt kommer omkring endast är ord,
            som yttrats av lagstiftaren. Det är nämligen domstolarna som har
            att fastställa vad dessa ord betyder. Det är m. a. o. deras uppgift
            att tolka lagen. Därför bör lagen behandlas såsom en rättskälla
            och inte såsom en beståndsdel av
          </p>
          <p xml:id="i-ST1i4d2zpCTJYzugP8DyDH">
            1 Riksdagen 1973. 3 saml. Nr 1885
          </p>
          <pb facs="riksdagen-motions-pdf/data/1973/mot_1973__1885/mot_1973__1885-002.pdf"/>
          <fw xml:id="i-DqE87DvSrhvw5QZmBkoZ97">
            Mot. 1973:1885 2
          </fw>
          <p xml:id="i-2AVUS2Kq7fJ1ej26jRFmPr">
            rätten. Det sägs ibland, att rätten består av två delar, dels
            regler som utfärdas av lagstiftaren, dels regler som skapas av
            domstolarna, men i själva verket är all rätt skapad av domstolarna.”
            Trevelyan, den berömde engelske historikern, säger att den tanke
            som Coke och övriga ingav de engelska parlamentsledarna, att de
            bara försvarade sina gamla privilegier, var kanske till hälften
            sann. Men den var till fullo användbar, eftersom engelsmän älskar
            att tro att de har lagen på sin sida, även då de gör revolution.
            Karl I angrep deras gamla privilegier, och det enda sättet att
            rädda privilegier, som enligt lagen var deras, var att gripa makten
            som enligt lagen inte var deras. ”Om preussiska riksdagen hade
            halshuggit Bismarck 1860 som engelsmännen halshögg Strafford 1640,
            skulle världen ha varit lyckligare i vår tid. Men tyskarna har
            aldrig varit lika redo att kämpa för sina egna fri- och rättigheter
            som de har varit att bekämpa andra nationers fri- och rättigheter”,
            konstaterar Trevelyan, och 1900-talets politiska händelser jävar
            inte att historien upprepas. I konventionen om de mänskliga rättigheterna,
            som undertecknades efter 1900-talets två förödande världskrig,
            sägs att de rättigheter som skall skyddas skall vara till gagn
            för demokratin och individen, och det konstateras att diktaturerna
            förkväver individens frihet och undertrycker de mänskliga rättigheterna.
            Det sägs även att det räcker inte att platoniskt proklamera i
            en aldrig så högtidlig förklaring att den eller den rättigheten
            är väsentlig. Det är nödvändigt att staterna förbinder sig i en
            konvention att respektera dem. I Europarådets informationsskrift
            1953 sägs att människan i alla tider kämpat för att få sina rättigheter
            erkända och sina politiska, ekonomiska och sociala rättigheter
            skyddade. Denna kamp har hon fört mot forntidens tyranner, mot
            kejsare, envåldshärskare och diktatorer. Trots de deklarationer
            om de mänskliga rättigheterna som kommit till efter hårda strider
            har dessa rättigheter inte kunnat tillförsäkras skydd. Tillkomsten
            av våra och andra lands grundlagar har skett under onormala förhållanden
            som präglats av krig och omstörtningar och där tid till rådrum
            icke funnits för tanke- och eftertankeverksamhet. Tillkomsten
            av 1809 års regeringsform skedde efter en tid då Sverige befunnit
            sig i krig med nästan hela världen och upplevt adelsmännens revolution
            den 13 mars 1809. Tryckfrihetsförordningen av den 2 december 1766
            medförde trots allt att Sverige, från att ha varit en hemvist
            för det mest vittgående tvång när det gällde yttrande och tryckfrihet,
            korruption, rättslöshet etc., blev ett föregångsland på tryckfrihetens
            område. Detta torde även ha spelat en pådrivande roll i utvecklingen
            fram till 1809 års grundlag. Att samtidens omdöme om regeringsformen
            icke gav överbetyg åt grundlagen berodde väl, som den tidens konstitutionsutskott
            framhöll, på att resultatet var ursäktligt med hänsyn till de
            yttre omständigheterna, eftersom situatio- nen vid tillkomsten
            av 1809 års regeringsform var sådan att föga rådrum fanns för
            tanke- och eftertankeverksamhet, ”något som eftervärlden ej sällan
            glömt”.
          </p>
          <pb facs="riksdagen-motions-pdf/data/1973/mot_1973__1885/mot_1973__1885-003.pdf"/>
          <fw xml:id="i-DGwGtHEMMeD6RrBNn94cqy">
            Mot. 1973:1885 3
          </fw>
          <p xml:id="i-9jTJKKy3Cy3w3UAebMuQzE">
            Någon har sagt ”att historien är ett virrvarr av åsikter, att
            de är olika och föränderliga, att de rör sig om en mängd accepterade
            fakta som i och för sig alltid ändras — — —. Det förflutna var
            fullt av känslor, som gav upphov till stora gärningar, stora dygder,
            stora brott. Kan sådana känslor, som sedan länge är kalla och
            döda, bli fullt förstådda och förverkligade utan att den moderna
            historikern känner varmt för dem? Jag förnekar inte farorna av
            sådana känsloengagemang, men finns det inte också en fara för
            sanningen i ett ständigt avståndstagande, vilket aldrig tillåter
            historikern att stiga ned bland män och kvinnor i det förgångna
            såsom en av dem?” Cromwell lär ha sagt: ”När mänsklig dårskap
            har nått en viss punkt, måste man betala för den.” Och även om
            Sveriges regeringsformer och grundlag tillkommit efter händelser
            som kan betecknas som mänsklig dårskap, måste tillkomsten av en
            ”ny” grundlag bygga på historiska ”fakta” från äldre svensk historia
            men med full vetskap och beaktande av att efter 1809 har Sverige
            levt i det för vårt land ovanliga historiska förhållandet att
            vi lyckats behålla en oavbruten fred, och vi har erfarit dess
            välsignelser och möjligheter att bygga ett väsentligt annorlunda
            Sverige. Den grundlag Sveriges riksdag nu skall söka utforma måste
            anpassas och fungera i en politisk demokrati där målsättning och
            arbetsformer tvingas att ta hänsyn till hela vårt folks trygghet,
            frihet och människo- värde. Det historiska tidsskede som ligger
            mellan 1809 och 1973 har icke någon motsvarighet i äldre svensk
            historia. Demokratin och människovär- det har införts — en ekonomisk,
            social och kulturell revolution har med fredliga medel genomförts.
            Våra stora och för en demokrati livsviktiga folkrörelser har tillkommit
            och fördjupat känslan av samhörighet och gemenskap, och vi har
            lärt oss samarbetets svåra konst när det gäller att lösa problem.
            Vi har även visat världen att det är möjligt att skriva en bit
            svensk historia i fred och umgås med omvärlden utan att behöva
            skriva historia i ”blod, svett och tårar”. Utan tvivel är det
            svårare och mer komplicerat att utforma en grundlag 1973 än under
            något av de föregående tidsskedena. Men det är trots allt märkligt
            att ända från Kristoffers landslag år 1442, Gustav Vasas historiskt
            viktiga insats för att skapa en enhetlig nation, Karl den XI och
            1693 års regeringsform, som dock kan sägas innehålla en grundritning
            till frihetstidens parlamentarism, och fram till 1809 års grundlag
            så finns under dessa århundraden, trots dess maktmissbruk, brott
            och förfalskningar, ändock en grundtanke att alla medborgare skulle
            ha rätt till att nyttja Sveriges land och vatten, och det var
            kronans skyldighet att säkra denna rätt. I en kunglig utredning,
            avlämnad den 17 mars 1903, fastslås: ”Hvad upplåtelse med äganderätt
            angår, var denna likväl förbjuden enligt den föreskrift i II kapitlet
            konungabalken af Konung Kristoffers landslag, att Konung icke
            hade rätt förminska kronans gods eller intäkter annan konung till
            förfång, vid äfventyr att efterföljande konung ägde återtaga hvad
            olagligen blifvit kronan afhändt.” Dessa bestämmelser återfinns
            i $$ 77 och 78 i gällande regeringsform.
          </p>
          <p xml:id="i-PXhwkt6Vm9v17q9TeoELfE">
            1" Riksdagen 1973. 3 saml. Nr 1885
          </p>
          <pb facs="riksdagen-motions-pdf/data/1973/mot_1973__1885/mot_1973__1885-004.pdf"/>
          <fw xml:id="i-HM6DMEPCJvac4QxqTtVwF9">
            Mot. 1973:1885 4
          </fw>
          <p xml:id="i-6cFhwDrabUoiSxYuk9xCUR">
            I den nu föreslagna grundlagen bör denna för svenska folket viktiga
            skyddsregel införas och bevaras liksom att de urminnesrättsliga
            allemans- rättigheterna ges grundlagsskydd. Kungl. Maj:t och ämbetsverk
            bör åläggas fullgöra sin skyldighet att bevaka och skydda kronans
            för medborgarna livsviktiga egendom samt återta vad som genom
            stöld och förfalskningar blivit frånhänt kronan, till förfång
            för kronan och allmänhetens tillgång till urminnes gällande nyttjanderätter.
            I ständernas protokoll av den 26 februari år 1689 redovisas Karl
            den XI:s proposition med anledning av att adeln och ridderskapet
            genom stöld och förfalskningar frånhänt kronan egendom samt utfärdat
            falska kvitton på inbetald köpepenning. Godsen indrogs till kronan.
            Att kammarkollegiet medverkade i denna märkliga ”affär” kan möjligen
            förklaras av att adeln och ridderskapet hade, enligt privilegier
            som Axel Oxenstierna och Gustav II Adolf givit dem rätt till,
            ca 800 av de högsta ämbetena i landet. Genom ståndsriksdagens
            beslut 1689 ansågs stöld och förfalskning icke vara att anse som
            laga fång. Och denna princip borde även gälla i dag och inskrivas
            i grundlag. I den nu gällande och i den föreslagna grundlagen
            förutsätts ingen ändring i att den styrande och förvaltande, den
            lagstiftande och den dömande makten skall vara självständiga gentemot
            varandra. Dessa makters bärare skall icke äga ingripa på den andres
            område. Man utgår då tydligen utan närmare reflexion från att
            de ”styrande”, ”lagstiftande” och ”dömande” funktionerna på något
            sätt av naturen skulle vara skilda från varandra. Det bör understrykas
            att det är författningen och författningsideologin som skiljer
            dem åt. Det är märkligt att man i det nya grundlagsförslaget icke
            beaktat och ändrat denna maktfördelning. I särskilda utskottets
            betänkande vid 1823 års riksdag (s. 234) framhåller friherren
            och utskottets ordförande i en reservation allvarliga erinringar
            mot maktfördelningen mellan de lagstif- tande, styrande och de
            dömande statsmakterna, att de skall hållas inom tillbörliga gränser
            och jämvikt, som befordrar verklig frihet och lugn, det helas
            väl, och varje enskilds säkerhet och förkovran. Där sägs att:
            ”Det är en nödvändig egenskap hos all magt, ovillkorligen härflytande
            ur dess natur, att sträfva till utvidgning. Genom Statsmagter-
            nas jemnvigt och deras ömsesidiga uppmärksamhet på hvarandra har
            man väl i Constitutionella Stater sökt förebygga den våda för
            Samhället, som ur denna Magtens naturliga egenskap kunde uppkomma.
            Men alla menskliga inrättningar ligga inom ofullkomlighetens gränser,
            allt kan illuderas, Constitutioner kunna vrängas, all rätt kan
            missbrukas, all pligt kan underlåtas. För missbruken af styrande
            och folkmagterna gifves likväl ett correctiv, som sätter sig i
            verksamhet — — — ej efter Borgerlig lag, men efter en oföränderlig
            Natur-Lag, så ofta det af verkligt behof är påkalladt, — — — det
            är den physiska styrkan. Seclers erfarenhet visar derpå talrika
            exempel. Men äfven detta yttersta correctiv träffar aldrig Domare-magten,
            skyddad under formernas tjocka sköld och i sina missbruk aldrig
            angripande massan och de allmänna Statsförhållandena,
          </p>
          <pb facs="riksdagen-motions-pdf/data/1973/mot_1973__1885/mot_1973__1885-005.pdf"/>
          <fw xml:id="i-5bwqKjESLYadGzJ8VKaUyc">
            Mot. 1973:1885 s
          </fw>
          <p xml:id="i-5RM4HJfB5YD6yhzSEtoNzm">
            utan endast plågande individer i deras enskildta förhållanden.
            Historien uppvisar hundrade Stats-förändringar, verkställda genom
            styrkans mellan- komst, —-— — af Konungarna mot Folken, eller
            af Folken mot Konungarne; hon visar ingen mot Domare-magten, hvars
            ständiga nödvändighet icke ens medgifver att den ögonblickligen
            kan upplösas, för att af en ny ersättas. Att Domare-magten likväl
            kan missbrukas, lärer icke betviflas; eller har man aldrig hört
            omtalas vrånga domar, advocatorisk ledning af rättegångs-ärenden,
            förhållen rättvisa genom formernas användande till tidsutdrägt?
            — — — Men då de öfriga Stats-magternas missbruk reta, och derigenom
            föranleda till corrigerande brytningar, utprässar Domare-mag-
            tens missbruk endast tysta suckar och vanmägtiga tårar. Af dessa
            skäl anser jag, för min del, ingen af Stats-magterne, så farlig
            som Domare-magten, om den skulle utsträckas utöfver sina rätta
            gränser.” I äldre tid och långt före sekelskiftet uppmärksammades
            faran av att tillåta nationell och internationell spekulation
            i mark och därmed möjlighet till enorma miljardvinster och förstörelse
            av fosterlandet Sverige. Denna tillåtna eller tagna spekulation
            har fått katastrofala följder för hela vårt samhälle och dess
            medborgare, men även för dess fauna och flora. Den tillämpade
            rättsutvecklingen, där lagstiftning och tolkning av lag är åtskilda,
            har haft ekonomiska och andra konsekvenser, som borde fört till
            ett grundlagsenligt skydd för att bevara Sverige åt folket. Gustav
            Vasa förstod och hävdade samhällets självklara rätt att nyttja
            landets mark- och naturtillgångar som en hela folkets egendom.
            Nyttjanderätter för byggenskap, odling och industriell verksamhet
            uppläts, men ägande- rätten till marken var förbehållen kronan.
            Om denna uppfattning fullföljts, skulle markvärdestegringen indragits
            till stat och kommun så att det stigande jordvärdet kunnat användas
            för offentliga ändamål i det växande samhället och minska de skattepålagor
            som minskar produktion, snedvrider omsättning och produktionsinriktning
            och demoraliserar samhället. Situationen i dag förefaller vara
            sådan att Sverige har upplåtits till att bli ett internationellt
            och nationellt spekulationsobjekt. Enskilda miljon- och miljardvinster
            placeras ofta i utlandet. Känsla av ansvar, samhörighet och skyldighet
            mot fosterlandet Sverige har bland ansvarslösa spekula- tionsherrar
            fått vika för en materiell penninghunger, som medfört en bister
            verklighet för många av oss som vill bo och få sin utkomst i vårt
            land. Under många år har jag i riksdagen påtalat och sökt hindra
            denna utveckling, men hänsyn till enskilda spekulations- och s.
            k. ägarintressen hos riksdagsmajoriteten har varit starkare och
            skapat en katastrofsitua- tion för befolkning, fauna och flora.
            I den Europeiska naturvårdsdeklarationen av den 12 februari 1970
            konstateras: ”Varje invånare i Europa kan i dag se de oroväckande
            tecknen på föroreningen och vanställandet av miljön och de allvarliga
            störningar, som hotar den. Den naturliga miljön håller på att
            försämras
          </p>
          <pb facs="riksdagen-motions-pdf/data/1973/mot_1973__1885/mot_1973__1885-006.pdf"/>
          <fw xml:id="i-TEoKvN1CRLUi4C8jxyhALz">
            Mot. 1973:1885 6
          </fw>
          <p xml:id="i-TaJH7bTVMAs5qsTyPGVSAJ">
            som en följd av ett okontrollerat och omdömeslöst utnyttjande
            av mark och missbruk av naturtillgångarna, på många platser förs
            jorden bort genom erosion, vattnet är oanvändbart för många ändamål,
            luften är farligt förorenad, landskap är fördärvade, den vilda
            faunan och floran är i fara, avfallsprodukter av alla slag hopas
            allt snabbare och den biologiska jämvikten rubbas. Naturen ger
            människan tillgångar och värden nödvändiga för hennes materiella
            välstånd, kroppsliga och själsliga välbefinnande och andliga liv.
            Utnyttjandet av dessa tillgångar måste ske i harmoni med naturens
            grundläggande processer och balansförhållanden.” Lagregler är
            ett av riksdagen tänkt handlingsmönster när lag stiftas, men tillämpningen
            består i vissa handlingar av domare och andra myndighetspersoner.
            Vanlig lag ger i tillämpning uttryck åt värderingar, teoretiska
            juridiska satser, juridiska värdeomdömen och antaganden. Enligt
            sakens natur måste lagstiftaren i sin bedömning ta hänsyn till
            samhällsekonomiska och andra bedömningar och värderingar. Den
            juridiska argumentationstekniken dominerar. Den juridiska kontrollen
            över förvaltningen har haft allvarliga brister, och den synes
            träda i funktion endast när enskilds privata intressen anses vara
            kränkt på ett sådant sätt att han har möjlighet att väcka åtal.
            När samhälleliga intressen kränks, förefaller det icke finnas
            någon kompetent kärande. Det administrativa avgörandet har blivit
            mer och mer suveränt. I många fall förefaller domstolarna vara
            eller förklarar sig själva inkompe- tenta. Både samhället och
            medborgarna känner sig stå alltmer rättslösa gentemot en allt
            mäktigare byråkrati, med utpräglade administrativa och tekniska
            regler på sakrättens område. Om en ny grundlag skall beslutas
            där ”all offentlig makt i Sverige utgår från folket, och riksdagen
            är folkets främsta företrädare”, måste även i en ny grundlag domstolarnas
            kontroll kompletteras med en rättslig kontroll som utövas direkt
            av riksdagen. Ämbetsverk och förvaltningsor- gan har fått en omfattande
            makt genom obestämda bemyndiganden, som riksdagen icke har möjlighet
            att överblicka hur de kommer att nyttjas. Riksdagens organ att
            kontrollera, styra eller diskutera kränkande utslag är icke till
            fyllest, men riksdagen själv anses icke ha befogenhet att gripa
            in. Om riksdagen ger ett annat organ en obegränsad fullmakt att
            handla, måste det vara rimligt att riksdagen, som folkets främsta
            företrädare, förbehåller sig kontrollen över hur friheten används,
            med rätt att inskrida och ge närmare direktiv eller rätta till
            om behov föreligger. Om detta skall ske genom ett inom riksdagen
            särskilt utskott, som hade befogenhet att föreslå riksdagen att
            upphäva förvaltningens avgöranden och lämna allmänna direktiv,
            varpå lagarna skall tillämpas, borde detta ha prövats och ingått
            i propositionen. Även om ämbetsmännen och domarkårens politiska
            inställning anses vara en privatsak, kan man inte bortse från
            att deras tanke- och handlingssynpunkter påverkas av den politiska
            tradition som varit knuten till en rättssyn och en bedömning av
            människovärdet från den tid då
          </p>
          <pb facs="riksdagen-motions-pdf/data/1973/mot_1973__1885/mot_1973__1885-007.pdf"/>
          <fw xml:id="i-6yfH3h6JdB4ZsLZodwd6iR">
            Mot. 1973:1885 7
          </fw>
          <p xml:id="i-Kfaf2DiGyNnbRt1UzUh7jC">
            demokratin var ett okänt begrepp. ”Att domstolarna vid utförandet
            av sin grundlagsprövning skulle hålla sig strikt till en s. a.
            s. teknisk tolkning av grundlagen torde nämligen förutsätta verksamma
            kontrollmedel mot domaremakten från den poli- tiska maktens sida.
            Saknas sådana — och i svenskt författningsliv äro kontrollmedlen
            mot domaremakten så försvagade, att de i detta sammanhang måste
            anses som helt frånvarande — är man, om en domstolarnas generella
            prövningsrätt faktiskt uppehålles, framme vid en domaremaktens
            politiska supremati (överhet); ett fritt spelrum är lämnat dennas
            egna maktsträvanden och för hävdandet genom dömandet av de politiska
            värderingar som besjäla domarkåren och enskilda domare. Och det
            är icke antagligt att domstolarna, tillerkända en okontrollerad
            politisk makt, skulle underlåta att ta denna i anspråk. Montesquieus
            huvudtes att det är en evig erfarenhet, att varje människa, som
            har makt, är benägen att missbruka densamma, är här att bringa
            i åtanke. I domens psykologiska motivationsprocess komma efter
            hand de ”fria” faktorerna att dominera”, konstaterar professor
            Hilding Eek i sin doktorsavhandling. Stjernberg framhåller om
            förutsättningarna för lagarnas upprätthållan- de och vid förutsättning
            av en självständig och oberoende domarkår bl. a.: ”Då dessa så
            betydelsefulla synpunkter framföres förbises ofta, att hinder
            måste resas icke blott emot främmande politiska inflytelser över
            domare, utan även däremot, att domarnas egna politiska intressen
            och värderingar tränga in i deras dömande verksamhet. Domarkårens
            oberoen- de och självständighet är icke i sig självt en tillräcklig
            garanti. Motvikter i vågskålen äro ock nödvändiga. — Vad svenska
            förhållanden beträffar må också observeras, att en förutsättning
            för domarkårens oberoende brister därigenom att denna kår icke
            är på något bestämt sätt skild från ämbetsmannakåren i allmänhet.”
            Efter det demokratiska genombrottet hos oss förefaller det som
            utövarna av den politiska makten kommit i ett mycket starkt beroende-
            förhållande till byråkratin, som förser den med administrativa
            och tekniska möjligheter att fungera. Den byråkratiska makten
            saknar ingalunda inflytande över den politiska, och det förefaller
            som om riksdagen får allt mindre möjligheter att hävda sig i olika
            avseenden. I samband med och åren efter 1809 års grundlag tvingades
            riksdagen att rationalisera bort en del både lagar och författningar,
            som då enbart inom jordnäringen växt ut till ca 15 000. Det erinras
            i 1823 års betänkande om att redan i Kongl. förordningen den 24:de
            Januari 1778 yttras: ”Att tillökning af nya ämbeten öfver behofvet
            blifvit införd och understundom mera haft personens befordran,
            än syslans nödvändighet till driffjäder.” Även nu upplever vi
            en starkt växande lag- och författningsflora, som håller på att
            dränka vårt folk med föreskrifter. Ofta förefaller det som om
            många lag- och författningsföreskrifter motiveras av att rättstillämp-
            ning blivit ett beskattnings- och uppbördsverk, som kostar mycken
            arbetskraft och miljardbelopp för medborgarna. Speciellt medförde
            högertrafiken, mot all förmodan för oss som stödde dess införande,
          </p>
          <pb facs="riksdagen-motions-pdf/data/1973/mot_1973__1885/mot_1973__1885-008.pdf"/>
          <fw xml:id="i-GfbiJr5Bcn4mV4tjMHGHe6">
            Mot. 1973:1885 8
          </fw>
          <p xml:id="i-RBsztY1iHFDopkeNRDy4Fk">
            miljon- eller miljardkostnader av betydelse, utan att de synes
            motsvara de syften de motiverades med. Nu har utredarna hittat
            ett nytt område för byråkratisering och miljonkostnader för medborgarna.
            Småbåtstrafiken inomskärs synes nu vara i farozonen. Denna svällande
            författningsflora medför en belastning både perso- nellt och ekonomiskt
            och hindrar en koncentration på huvuduppgifter inom rättsväsendet.
            Det föreliggande grundlagsförslaget fastslår att den politiska
            makten skall ligga förankrad hos medborgarna och riksdagen. Men
            om riksdagen skall kunna fullgöra sin uppgift att kontrollera,
            styra och rätta till fel och misstag som sker i tolkning och tillämpning
            måste den lagstiftande makten kunna ingripa snabbt för att rätta
            vad som brister. Ansvaret för hur lagar och författningar i ett
            dynamiskt samhälle fungerar måste riksdagen och regeringen ta
            och känna ansvar för, och detta ansvar skall inte befullmäktigas
            till domstolar och ämbetsverk. Om lag- och författ- ningsfloran
            fortsätter att växa och bli en vildflora, kommer den politiska
            makten att alltmer flyttas över till domstolar och ämbetsverk
            med därav följande byråkrati, och riksdagen får en symbolisk och
            voterande uppgift. Land skall med lag byggas, och likhet inför
            lagen skall gälla. Landets justitieminister har sagt att likhet
            inför lagen har en teoretisk betydelse för dem som saknar ekonomiska
            tillgångar och makt i samhället. I högsta domstolen finns möjlighet
            att avskärma mindre ärenden från dess prövning, även om en prövning
            har stort och sakrättsligt värde för en grupp eller samfällighet.
            Dessa frågor synes både utredare och propositionsskrivare gått
            förbi. Men dessa frågor måste tillhöra de centrala frågorna i
            en ny grundlag. Utredare kan inte skylla på att det ”nya grundlagsförslaget”
            tillkommit i en krigs- och krissituation med tidsnöd, som var
            fallet med föregående och 1809 års grundlagar. Tvärtom har grundlagsförslaget
            kunnat prövas, och det har utretts under ett för vårt land märkligt
            tidsskede, där både den gamla ståndsriksdagen, tvåkammarsystemet,
            strejker, folkrörelser och den politiska demokratin samt enkammarriksdagen
            successivt växt fram, under en social, ekonomisk och kulturell
            omdaning som borde kunnat ge en framtidsvision om de medborgar-
            och samhällsproblem som kan förutsättas bli aktuella om fred och
            frihet kan bevaras. Under dessa förhållanden är det orimligt att
            under denna omdanings- process fördelningen av makten förskjutits
            från den lagstiftande försam- lingen till den lagtolkande och
            tillämpande makten i samhället. Våra domstolar och ämbetsverk
            har övertagit en betydande ekonomisk, skatte- och samhällsstyrande
            makt och uppgift, som av ålder ansetts tillhöra riksdagen. År
            1950 beslutade exempelvis riksdagen nya lagar om gräns mot vatten
            och ersättning för s. k. intrång i fiskerätt. Statens kostnader
            för det s. k. intrånget skulle bli högst tre miljoner kronor.
            Trots detta har det hittills utdömts ersättningar på mellan 75
            och 100 miljoner kronor. Expropriations- och intrångsersättningar
            har utdömts med orimliga summor. Jag påtalade under 1940-talet
            kronans äganderätt till grusåsar och vattenområden, urgamla s.
            k. impediment. Trots att de juridiskt-,
          </p>
          <pb facs="riksdagen-motions-pdf/data/1973/mot_1973__1885/mot_1973__1885-009.pdf"/>
          <fw xml:id="i-NXTgd8X8ywBjhv16EvmqtN">
            Mot. 1973:1885 9
          </fw>
          <p xml:id="i-Q6nq1GJ8u7QZLPQ36M2NcT">
            lantmäterimässigt- och rättshistoriskt kunniga borde vetat om
            de ägare- och nyttjanderättsmässiga förhållandena, har stat, landsting,
            kommuner, egnahems- och industribyggen m. m. under ett par årtionden
            ådömts och fått betala miljarder kronor till markjobbare i arbetsfri
            inkomst. De har tillåtits att i enorm omfattning föröda fauna
            och flora, vattenområden och miljöer. Kostnaderna för dessa grundlagsstridiga
            handlingar och skatter har fått betalas av alla skattebetalare.
            Åt sårade och förstörda landskaps- och andra miljöer har även
            samhället fått fungera som räddningstjänst. Men en ny grundlag
            måste även skydda och säkra grunderna för vårt demokratiska samhälle
            och medborgarnas fri- och rättigheter. Vårt demokratiska samhällets
            vilja och strävan mot ekonomisk, social och kulturell utveckling
            och utjämning är en central fråga för hela vårt folk. I en grundlag
            räcker det inte med en beskrivning av de politiska fri- och rättigheterna
            — en proklamation. Men det förutsätts samtidigt att riksdagen
            skall medge att dessa fri- och rättigheter begränsas till ett
            skydd genom lag, antagen med ett vanligt majoritetsbeslut. Detta
            förslag kan knappast tydas på annat sätt än att förslagsställarna
            syftar till att avskaffa själva fundamentet för grundlag, och
            de politiska och medborgerliga fri- och rättigheterna skulle således
            vila på ett till intet förpliktande symboliskt uttalande. Även
            om vissa rättigheter anses tillkomma människan av naturen, anses
            vara oförytterliga och icke kunna inskränkas och staten har att
            respektera dem, är detta ej nog. En grundlag skall innehålla garantier,
            syftande till att förhindra kränkningar av dessa rättigheter,
            och den skall bilda en sfär, ett skyddsvärn för den enskilda människans
            frihet. Det är märkligt att förslaget till ny grundlag icke ger
            detta skydd och kunnat utforma de regler som skall skydda dessa
            medborgerliga fri- och rättigheter. Denna oförmåga är märklig
            med tanke på att ståndsriksdagen den 2 december 1766, trots rätts-
            och samhällskaos, ändock kunde utforma och besluta om en tryckfrihetsförordning
            som odiskutabelt har haft betydelse för hela rätts- och samhällsutvecklingen
            i drygt 200 år. Den som före och under senaste världskriget närmare
            kunde följa påfrestningarna när det gällde att skydda ingrepp
            i de personliga fri- och rättigheterna, tryck- och yttrandefriheten
            samt när det gällde att söka skydda vårt land från ofärd och få
            respekt för vår neutralitetsvilja upplevde att en grundlag trots
            allt i hårda tider har ett både psykologiskt och praktiskt värde.
            Detta trots fullmakts- och undantagshänsyn, som krigsfaran tvang
            oss till. Under och efter krigen har vi även upplevt att olika
            lands militarism satt valutslag ur spel, och militärer har med
            maktmedel infört diktatur- regimer. Trots militärens makt och
            bristande respekt för både lagar och människoliv, förefaller det
            ändock som om även diktaturregimer tvungits att visa en viss respekt
            för ett lands grundlagar. Under normala och lugna tider kan det
            givetvis sägas att ”medborgarnas främsta skydd mot övergrepp ligger
            och måste ligga i det demokratiska systemet som sådant med fritt
            arbetande politiska partier som slår vakt om de grundläggande
          </p>
          <pb facs="riksdagen-motions-pdf/data/1973/mot_1973__1885/mot_1973__1885-010.pdf"/>
          <fw xml:id="i-7TGrUictqGNzCVBjYVFFL4">
            Mot. 1973:1885 10
          </fw>
          <p xml:id="i-Dg6EaM8wAEmycvM8eryvig">
            politiska rättigheterna, med fria val byggda på allmän och lika
            rösträtt. Den yttersta garantin för fri- och rättigheter är demokratins
            förankring i folkopinionen.” Men detta förutsätter att vi både
            inom och utomlands kan bevara inre och yttre lugn och kan arbeta
            i fred. Händelser har internationellt timat, som visat att opinioner
            genom förvrängning kan köpas och säljas och bearbeta allmänheten
            enligt den moderna reklam- och masspsykologins metoder. Det är
            i dag möjligt att sälja politiska åsikter liksom vilken annan
            vara som helst. Vad som kunde ske i nazismens och fascismens land
            visar att förtigande, förvrängning av fakta, appeller till det
            irrationella, människornas fåfänga, ångest, hat och fördomar i
            förening med återupprepningens suggestiva kraft etc. gör att människor
            lättare låter sig påverkas av en vädjan till deras känslor än
            av en vädjan till deras förnuft. Man skall inte heller bortse
            från att i den representativa demokratin innesluts även farliga
            sprängstoffer, som inte utesluter att den kan nyttjas för att
            felaktigt styra, utesluta och sätta demokratins spelregler ur
            funktion. Om den nyttjas så, kan den lätt uppfattas och få en
            sådan reell verkan att den fria opinionen otillbörligt påverkas,
            och den enskilda människans rätt att i demokratisk anda påverka
            sin tillvaro försvinner i en oformlig massa. Den som haft tillfälle
            att ta del av de svenska nazisternas medlems- register före och
            under senaste världskriget förvånas över hur många kända namn
            som återfanns i förteckningen. Om nya ofärdstider skulle återkomma,
            skulle dessa antidemokratiska kretsar tydligen återuppstå. Det
            är märkligt hur kort steget är mellan kultur och djungelns lagar.
            Mänsklig grymhet och vilja att förinta synes ligga latent och
            får snabbt en utlösning även i stater som uppfattas som demokratiska.
            I strävan att förhindra en katastrof har en grundlag ett betydande
            värde. Den tidsutdräkt den kräver skapar möjlighet till besinning
            och eftertanke, och tidsfristen kan nyttjas för att rusta sig
            för att värna om demokratin och den enskildes fri- och rättigheter.
            Justitieministern har enligt ett referat sagt bl.a. att domarkåren
            representerar ett ensidigt urval av befolkningen. Den rekryteras
            främst från ämbetsmanna- och företagarfamiljer. Domarkarriären
            är dessutom sluten. Självklart leder detta till att ”de allmänna
            värderingar som råder inom en sålunda sluten yrkesgrupp icke på
            alla punkter stämmer med de allmänna värderingarna ute i samhället.
            Att denna miljöpåverkan också färgar domarna i deras yrkesutövning
            är ofrånkomligt. Säkert är de både opartiska och lojala mot lagstiftarna.
            Men objektiv i den meningen att de skulle vara helt opåverkade
            av sin omgivning kan domarna inte vara. Det kan ingen vara.” Det
            förefaller som om sanningen i Chydenius (1729—1803) uppfatt- ning”
            att rikedom framför allt förvärvas genom politiskt maktmissbruk
            och användes till ytterligare politiskt förtryck och att maktägande
            med sin penningstyrka dödat lagarnas makt” även i dag synes vara
            en rättslig realitet. Tidsnöd och en snabb genomläsning och prövning
            av propositionen
          </p>
          <pb facs="riksdagen-motions-pdf/data/1973/mot_1973__1885/mot_1973__1885-011.pdf"/>
          <fw xml:id="i-TtEDJ3eLCwJQqppNZuS5Th">
            Mot. 1973:1885 11
          </fw>
          <p xml:id="i-FrTncz8Vskh3nWLPSBuuk8">
            1973:90 med förslag till ”ny grundlag”, på grund av de få dagar
            som står till förfogande för en motionär, ger ett beklämmande
            och besvikelsens intryck. Förslaget kan inte karakteriseras annorlunda
            än att det är en vanlig lag, fjärran från de egenskaper och förväntningar
            man knyter till en ny grundlag såsom erfarenheter från ett föränderligt
            samhälle, som i fred allt sedan år 1809 kunnat utvecklats till
            att allt närmare knyta land och folk samman i en gemenskap: fosterlandet
            Sverige. Vi har under några århundraden kunnat frångå herremakt
            och stormaktsdröm, och sedan 1809 års grundlag skapades har vi
            successivt kommit fram till att vi accepterar att all offentlig
            makt i Sverige utgår från folket. En ny grundlag borde aldrig
            presenteras i ett skick där den genom kompromisser till oigenkännlighet
            plundrats på det grundskydd som en grundlag skall ge land och
            folk. Det sägs ”att beredningens samtliga ledamöter har funnit
            det angeläget att kunna lägga fram ett så långt möjligt enhälligt
            förslag i de centrala frågorna om medborgarnas rättigheter gentemot
            samhället. Mot denna bakgrund enades ledamöterna om en lösning
            som bl. a. innebär att den nya grundlagen skall innehålla beskrivningar
            av de politiska fri- och rättigheterna och av den personliga friheten
            men att den samtidigt skall medge att dessa fri- och rättigheter
            begränsas genom lag antagen med vanligt majoritetsbeslut.” I propositionen
            uttalar statsrådet ”att grundlagens huvuduppgift bör vara att
            bestämma formerna för den samhälleliga verksamheten. Det är i
            en demokrati av särskild betydelse att de politiska spelreglerna
            inte kan manipuleras. Det är därför i första hand dessa regler
            som bör omfattas av grundlagsskydd — — —. Den viktigaste grundsatsen
            bakom all samhällelig verksamhet bör vara att denna ytterst skall
            vara inriktad på att åstadkomma rättvisa och jämlikhet mellan
            medborgarna. Denna princip bör enligt min mening slås fast i grundlagen.”
            En ny grundlag måste vara något mer än högtidliga symboliska paroller
            som saknar det grundlagsskydd för dess bestånd och utövning i
            det praktiska livet som grundlag skall säkra och garantera. Grundlags-
            skyddet för de mänskliga fri- och rättigheterna, som skall vara
            en huvudfråga, har gjorts till en vision i vanlig lag. Det talas
            om enskilt expropriationsskydd, men de mångas rätt och gemensamhetsrätt,
            skydd för gammal allmogerätt och nyttjanderätter har man tagit
            bort. Likhet inför lag och rätt kvarblir som en teoretisk rätt
            för låginkomstgrupperna. Det i landslag och grundlagar alltsedan
            år 1442 gällande grundskyddet av kronans — vår gemensamma — egendom,
            som alla medborgare i vissa delar får nyttja men icke förvärva
            och äga, har tagits bort. Markvärdesteg- ringen, mark-, vatten-
            och miljöförstöringen och skövlingen av vår fauna och flora får
            fortsätta. Vår urgamla allemansrätt, hela vårt folks gemensamma
            egendom, har inte fått grundlagsskydd m. m. Grundlagsför- slaget
            är både armt och fattigt. Att lägga propositionens förslag till
            en ny regeringsform och riksdags- ordning, med alla dess brister,
            till grund för en ny grundlag borde vara uteslutet. Förslaget
            bör begränsas till en partiell förändring och anpass- ning till
            den föreslagna regeringsformens paragrafer 1—7. Den tredje
          </p>
          <pb facs="riksdagen-motions-pdf/data/1973/mot_1973__1885/mot_1973__1885-012.pdf"/>
          <fw xml:id="i-KzK5QkKTBFE6yTNbUToWzs">
            Mot. 1973:1885 12
          </fw>
          <p xml:id="i-37yWubk9bFMVRMidDmexMd">
            paragrafen måste väl få en ändrad lydelse så att riksdagen utser
            en statschef med endast representativa befogenheter. Så länge
            Gustaf VI Adolf är konung tillämpas i stället för motsvarande
            föreskrifter vad som i denna del nu gäller. Reformer för riksdagen,
            riksdagsarbetet, regeringen eller regeringsarbetet är begränsade
            av nödvändigheten att brådskande finna andra och nya arbetsformer
            men denna förändring berör icke de huvudfrågor i fråga om grundlagen
            jag ovan berört. Tidsnöden omöjliggör utarbetande av närmare förslag
            i de olika frågorna. Dessa frågor bör bli föremål för ytterligare
            utredningar och överväganden. På vederbörande utskott torde få
            ankomma att vidta de ändringar och utarbeta de förslag till åtgärder
            vartill motionen kan föranleda. Med hänvisning till vad ovan anförts
            hemställs att riksdagen måtte besluta a) att Kungl. Maj:ts proposition
            1973:90 med förslag till ny regeringsform och ny riksdagsordning
            m.m. icke i den föreslagna formen kan antas som ny grundlag, b)
            att de partiella reformer som ovan berörts i fråga om statsskickets
            grunder och riksdagsarbetet, med den ändring av 3 $ som ovan utformats,
            måtte antas som vilande grundlags- förslag, ec) att den föreslagna
            grundlagen i övrigt måtte avslås, d) att riksdagen i skrivelse
            till Kungl. Maj:t hemställer om utredning och förslag till en
            ny grundlag, som beaktar de frågor jag ovan berört, så att i en
            kommande ny proposition skillnaden mellan vanlig lag och grundlag
            klart åtskiljs.
          </p>
          <p xml:id="i-6ySvFtNujftuHx9fTe3smA">
            Stockholm den 13 april 1973 JOHN LUNDBERG (s)
          </p>
          <p xml:id="i-AJbHutqF2QeXGSxVWFnrHb">
            GOTAB 73 3736 S Stockholm 1973
          </p>
        </div>
      </div>
    </body>
  </text>
</TEI>
