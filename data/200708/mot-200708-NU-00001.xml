<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00001">
  <teiHeader>
    <fileDesc>
      <titleStmt>
        <title>med anledning av skr. 2006/07:120 2007 års redogörelse för företag med statligt ägande</title>
        <author corresp="i-PzNviXpYSimQsvSkF9CmDz">av Thomas Östros m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2006/07:120 2007 års redogörelse för företag med statligt ägande</title>
          <idno type="rdwebb">GV02N1</idno>
          <rs type="number">N1</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N1/text</ref>
          <ref type="dokument_url_html">http://data.riksdagen.se/dokument/GV02N1</ref>
          <ref type="dokumentstatus_url_xml">http://data.riksdagen.se/dokumentstatus/GV02N1</ref>
          <ref type="doc">http://data.riksdagen.se/fil/541C290A-9205-464E-A2C5-294255AD492A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-S6dyvDbkw4q1FAnThhGthu"/>
        <correspContext corresp="i-S6dyvDbkw4q1FAnThhGthu">
          <ref>Regeringsskrivelse 2006/07:120</ref>
        </correspContext>
        <correspAction xml:id="i-ExsKR29zHHJqaxt4invwpF" type="signed"/>
        <correspContext corresp="i-ExsKR29zHHJqaxt4invwpF">
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction type="referral" xml:id="i-LwAb8qqT1fBrRX8GDxZgY3">
          <date when="2007-10-16"/>
        </correspAction>
        <correspAction type="dismissal" xml:id="i-2FsZ5XaN1r6d1657wuta93">
          <date when="2007-10-04"/>
        </correspAction>
        <correspAction type="dismissal" xml:id="i-4HuQx1WTZ398yxUwA2XUDa">
          <date when="2007-10-04"/>
        </correspAction>
        <correspAction type="transfer" xml:id="i-449q4UcppH8EwyQ9m7yx1D">
          <date when="2007-10-03"/>
        </correspAction>
        <correspAction type="submission" xml:id="i-AW9Pgmd67kEsSXsoTFh6kk">
          <date when="2007-10-03"/>
        </correspAction>
        <correspAction type="assigned" xml:id="i-PsPyJZx2UwSyDJ7rS5ZBPz"/>
        <correspContext corresp="i-PsPyJZx2UwSyDJ7rS5ZBPz">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7e3n9n8Wjm3aNQRWcGuttd">
            Förslag till riksdagsbeslut
          </head>
          <list style="ol">
            <item xml:id="i-AmaPwstycQcGxp72boSVbQ">
              Riksdagen tillkännager för regeringen som sin mening vad som
              anförs i motionen om att återta utförsäljningsbemyndigandet gällande
              Telia Sonera, Nordea, SBAB, Vin &amp; Sprit och Vasakronan.
            </item>
            <item xml:id="i-YV62JR9swbYbG9vNFjcH17">
              Riksdagen tillkännager för regeringen som sin mening vad som
              anförs i motionen om att regeringen, i samband med fortsatta utförsäljningar
              av statligt ägda bolag, säkerställer att dessa bereds i enlighet
              med regeringsformens beredningskrav.
            </item>
            <item xml:id="i-5FfDnXPTpHrpqAqvNM9uxU">
              Riksdagen tillkännager för regeringen som sin mening vad som
              anförs i motionen om att ersättningar till ledande befattningshavare
              ska vara tydliga, kontrollerbara och försvarbara.
            </item>
            <item xml:id="i-SFcNJLWZEu3jv3b5P5b54U">
              Riksdagen tillkännager för regeringen som sin mening vad som
              anförs i motionen om att regeringen ska redogöra för utförsäljningsrådets
              roll.
            </item>
            <item xml:id="i-Kjv79oUtS5zYjSJtj7Hvgb">
              Riksdagen tillkännager för regeringen som sin mening vad som
              anförs i motionen om de statliga företagens innovationsdrivande
              potential.
            </item>
          </list>
        </div>
        <div type="motContent">
          <head type="h1" xml:id="i-kmXECoiem8nYEn6PvxJRs">
            Motivering
          </head>
          <p xml:id="i-QmQFiPJVFmAtqTji2sesFn">
            De statliga företagen är i flera fall framgångsrika företag,
            och de representerar stora värden. Det faktum att de statliga
            företagen är mycket välskötta och varje år ger viktiga bidrag
            till välfärden ger därmed inte några hållbara skäl till varför
            regeringens omfattande utförsäljningar nu brådskande måste genomföras.
            Detta medför sammantaget ett stort ansvar och ställer krav på
            en långsiktig och professionell förvaltning. Regeringen har inte
            tagit detta ansvar. De statliga företagens utdelningar ger varje
            år viktiga intäkter som kan användas till investeringar i vård,
            skola och omsorg, något som naturligtvis kommer att försvinna
            i och med att de statliga företagen säljs ut. När företagen säljs
            ut är det rimligen också slut på utdelningarna till statskassan,
            och en hög kontinuerlig avkastning har bytts mot en engångssumma.
          </p>
          <p xml:id="i-NWRoJ4XaWJ6wMBXpr6stwZ">
            År 2006 var ytterligare ett framgångsrikt år för de statliga
            företagen och utdelningen till statskassan 2007 blev därmed också
            den högsta någonsin, 37 miljarder kronor. Det innebar en ökning
            med 39 procent från året innan då utdelningen till staten var
            26,5 miljarder kronor. De senaste tre åren har de statliga företagen
            kunnat uppvisa resultatförbättringar om sammanlagt 150 procent.
            Under 2006 steg dessutom marknadsvärdet på det statliga börsnoterade
            aktieinnehavet med över 30 procent, att jämföra med Stockholmsbörsens
            All-Share Index som samtidigt ökade med 24 procent.
          </p>
          <p xml:id="i-N2csLmCvcibQzvRaYYMfci">
            De statliga företagens värde uppskattas idag till totalt cirka
            770 miljarder kronor. Enligt Näringsdepartementets bedömning var
            värdet för det totala statliga företagsinnehavet cirka 350 miljarder
            kronor i slutet av år 2002. Under denna period av fem år har värdet
            således mer än fördubblats.
          </p>
          <p xml:id="i-QNaA7A6VSx28uFAXxmpfSm">
            Genom att använda utförsäljningsmiljarderna till att betala av
            på statsskulden minskar statens räntekostnader men samtidigt går
            staten också miste om stora utdelningar. Tillsammans delar de
            sex företagen högst upp på regeringens utförsäljningslista bara
            under 2007 ut drygt 16 miljarder kronor till statskassan. Det
            är dubbelt så hög avkastning som om företagen istället sålts för
            att betala av på statsskulden, vilket regeringen nu vill göra.
            Regeringen bortser dessutom i sina kalkyler helt från bolagens
            värdeökning. En avkastningsanalys kan inte bara ta hänsyn till
            den årliga utdelningen utan måste också innefatta värdeökningen.
            Annars skulle ingen äga aktier i företag där utdelningarna, dvs.
            direktavkastningen, understiger låneräntan.
          </p>
          <p xml:id="i-NhdRper3qR5bYXf9LTQ7RB">
            Den utförsäljning av de statliga företagen som regeringen redan
            påbörjat är av stor betydelse för statsfinanserna och samhällsekonomin
            på kort och lång sikt. Staten äger 55 företag eller koncerner,
            av vilka 42 ägs helt och 13 tillsammans med andra. Omkring 190
            000 personer är anställda i dessa företag. De statliga företagen
            representerar därmed mycket stora värden och är också viktiga
            arbetsgivare i stora delar av landet.
          </p>
          <p xml:id="i-7r5KzpTEUYtqECKZUsaox7">
            Regeringen vill sälja ut statliga företag till ett värde om minst
            50 miljarder kronor per år, eller 200 miljarder kronor under mandatperioden.
            Högst upp på utförsäljningslistan står Telia Sonera, Nordea, OMX,
            Vasakronan, SBAB och Vin&amp;Sprit. Tillsammans är de värda cirka
            250 miljarder kronor. Därmed motsvarar de en tredjedel av den
            statliga bolagsgruppens samlade värde. Regeringens mål är att
            alla statliga företag som verkar på konkurrensutsatta marknader,
            vilket motsvarar större delen av värdet i den statliga bolagsgruppen,
            på sikt ska säljas ut.
          </p>
          <p xml:id="i-5CGvudxCRvXPe1snyujs6U">
            Utförsäljningarna är en usel affär för staten. Inga som helst
            ekonomiska eller rationella grunder till varför utförsäljningarna
            nu hastigt måste genomföras har ännu anförts av regeringen. Regeringens
            utförsäljningar grundar sig därmed helt och hållet på ideologiska
            argument, staten ska inte äga. Detta innebär att de ideologiska
            skygglapparna har fått ersätta rationella och ekonomiska överväganden,
            och med all sannolikhet kommer det att stå svenska skattebetalare
            mycket dyrt.
          </p>
          <p xml:id="i-QLQA5iR7FyFMQGYEPmK5iR">
            Trots att mycket stora gemensamma tillgångar nu står på spel
            och trots upprepade påstötningar från oss socialdemokrater har
            regeringen fortfarande inte redogjort för utförsäljningarnas konsekvenser
            för de berörda marknaderna, jobben eller statsfinanserna. Istället
            har man hänvisat till sitt valmanifest. Dock nämns utförsäljningarna
            inte någonstans i Alliansens gemensamma valmanifest och det folkliga
            mandat som regeringen återkommande hänvisar till för dessa utförsäljningar
            av historiska proportioner är därmed mycket tveksamt.
          </p>
          <p xml:id="i-Y7NUCBc7AurVGvVf7FL8b8">
            Den redan genomförda utförsäljningen av 8 procent av Telia Sonera
            kostade enligt en rad börsanalytiker skattebetalarna 1,7 miljarder
            kronor. Försäljningen av 8 procent av Telia Sonera föregrep dessutom
            PTS utredning om kopparnätens framtid. Vem som i fortsättningen
            ska äga accessnätet är därför av mycket stor betydelse, inte minst
            av konkurrenshänsyn. Telia Sonera äger accessnätet, dvs. bredbandsfibrer
            och telefonkablar över hela landet, och Telia Sonera är därmed
            det enda företag som kan erbjuda en rikstäckande infrastruktur.
            Ännu är det oklart hur regeringen ska lösa dessa problem, och
            utrymmet för en fullgod lösning krymper samtidigt för varje procent
            av Telia Sonera som regeringen säljer ut.
          </p>
          <p xml:id="i-H1Dsrud3RaeJcrKeUacEWH">
            Telia Sonera och Nordea men även SBAB är goda exempel på hur
            ett ansvarstagande och långsiktigt statligt ägande kan bidra till
            att skapa mycket större värden, såväl ekonomiska som samhälleliga,
            än utförsäljningens engångsintäkter. Nordea har utvecklats mycket
            starkt genom flera samgåenden mellan nordiska banker. Staten har
            under denna tid varit en aktiv och ansvarstagande ägare. Idag
            är Nordea ett av Sveriges viktigaste företag, med stor betydelse
            för Stockholms attraktionskraft som finanscentrum i norra Europa.
            Också för Telia Sonera har det statliga ägandet varit av mycket
            stor vikt för utvecklingen av bolaget under en period av sammanslagningar
            och internationell expansion. Och idag spelar företaget en avgörande
            roll för Sveriges position som ett ledande IT- och telekomland.
            Huvudkontoret i Stockholm och FoU-verksamheten i Sverige bidrar
            också väsentligt till Sveriges attraktionskraft. Även utförsäljningen
            av det statliga bolåneföretaget SBAB kan få stora konsekvenser.
            Den prispress på boräntorna som SBAB tvingat fram riskerar nämligen
            att upphöra i och med att företaget säljs ut. Enligt RUT:s beräkningar
            har SBAB:s agerande bidragit till att en familj med ett 2-miljonerkronorslån
            på sin bostadsrätt sparat omkring 14 000 kronor årligen på ökad
            konkurrens och sänkta räntemarginaler. Det är därför olyckligt
            att regeringen inte presenterar några förslag på hur konkurrensen
            på bolånemarknaden ska kunna säkerställas efter det att SBAB sålts
            ut.
          </p>
          <head type="h2" xml:id="i-Vk7vGqWivt1taNSsjUhu44">
            OMX
          </head>
          <p xml:id="i-VKaTFqku7Zepi4C6JMjKt4">
            Riksdagen bör kräva av regeringen att den, innan några åtgärder
            vidtas, återkommer till riksdagen med information om eventuella
            förestående strukturförändringar med anledning av utförsäljningen
            av OMX. Av särskild betydelse är då Stockholms utveckling som
            finanscentrum. Hittills har dock beredningen av utförsäljningen
            av OMX, liksom i övriga fall, varit undermålig och viktiga frågor
            som t.ex. OMX roll för den finansiella infrastrukturen i Sverige
            återstår fortfarande att lösa. Ansvaret för detta vilar därför
            tungt på regeringen.
          </p>
          <head type="h1" xml:id="i-JZ7hCQ3qLHdypFeB4hnECw">
            Utförsäljningsprocessen
          </head>
          <p xml:id="i-E6Nv2tJHs5E8iQ3uEsirtp">
            Regeringen bröt mot grundlagens beredningskrav när utförsäljningspropositionen
            under våren 2007 drevs genom riksdagen. Detta konstaterade riksrevisor
            Lennart Grufberg redan innan riksdagsbeslutet om utförsäljningspropositionen
            fattades, bland annat då regeringen inte efterfrågat synpunkter
            från myndigheter med expertkunskap, t.ex. Konkurrensverket och
            Post- och telestyrelsen. Riksrevisorns rapport var en fullständigt
            unik varningsklocka som borde fått regeringen att stoppa upp försäljningsprocessen
            och förse riksdagen med ett fullgott beslutsunderlag. Men istället
            valde regeringen att kritisera Riksrevisionen och drev utan ytterligare
            underlag, konsekvensanalyser eller kunskapsinhämtning igenom förslaget
            i riksdagen. I efterhand har de borgerliga ledamöterna i Riksrevisionens
            styrelse bekräftat riksrevisorns mycket kraftiga kritik och dömt
            ut regeringens beredning av utförsäljningsproppen som grundlagsvidrig.
            En enig styrelse konstaterade dessutom att regeringen inte heller
            gjort den genomgång av för- och nackdelar med en utförsäljning
            av respektive bolag som utlovades i budgetpropositionen. Därför
            kan man med fog säga att riksdagens utförsäljningsbeslut fattades
            i blindo. Detta är mycket olyckligt och kan komma att stå svenska
            skattebetalare mycket dyrt.
          </p>
          <p xml:id="i-3dEoizQbTg5Bd95qU1nJ6v">
            Vi socialdemokrater har underkänt utförsäljningspropositionen
            som beslutsunderlag för riksdagen, dess nio sidor plus bilagor
            utgjorde ett mycket tunt underlag och trots att utförsäljningarna
            kan få mycket stora följder för de marknader där bolagen är verksamma,
            för huvudkontorens placering, företagens forskning och utveckling
            samt sysselsättningen, saknar propositionen helt analyser om dessa
            konsekvenser. Utan framgång krävde vi ytterligare information
            från regeringen och åtskilliga utskottsinitiativ till bättre beslutsunderlag
            avfärdades också av de borgerliga utskottsmajoriteterna.
          </p>
          <p xml:id="i-fmSYqdkbgTVN8oupvR1QS">
            Hanteringen av ärendet kring utförsäljningen av statliga företag
            har präglats av en regelmässig brist på öppenhet, insyn och dialog.
            Istället har regeringen valt att hemlighålla, mörklägga och driva
            fram processen så fort som möjligt till varje pris. Sakligt sett
            är detta ett exempellöst respektlöst sätt att hantera vår gemensamma
            egendom till värden av flera hundra miljarder kronor. Mot bakgrund
            av den kraftiga kritik som riktats mot regeringens utförsäljningar
            är det enda rimliga att utförsäljningsprocessen avbryts och att
            regeringen återkommer till riksdagen med ett grundlagsenligt beslutsunderlag.
          </p>
          <p xml:id="i-VYJnnxcb3CpaQgCh7ppcTT">
            Det utförsäljningsråd som nu tillsatts reser fler frågetecken
            än vad det ger svar. Rådet ska bidra med utlåtanden om analysfasen
            och försäljningsprocessen. Men det finns bara kompetens från näringsliv
            och bankväsende i rådet och viktiga frågor som utförsäljningarnas
            konsekvenser för konkurrens, jobbtillfällen och statsfinanser
            kommer därmed att lämnas utan svar. Än allvarligare är dock att
            utförsäljningsrådets medlemmar i flera fall redan från början
            diskvalificerat sig genom jäv.
          </p>
          <head type="h1" xml:id="i-SgmuXfEm8Tqj45H4rdgKF5">
            Vd-bonus på nytt
          </head>
          <p xml:id="i-NvmurvmoTk3FFodM5UMs3e">
            Regeringen kommer under hösten att besluta om nya riktlinjer
            för ersättning till företagsledningen i de statliga företagen.
            Detta innebär med mycket stor sannolikhet att statliga företags
            vd:ar åter kommer att få möjlighet till bonusavtal utöver den
            vanliga ersättningen. Möjligheten till vd-bonus avskaffades 2003
            av den tidigare socialdemokratiska regeringen, och vi ifrågasätter
            nyttan av att denna nu återinförs av regeringen. Det är orimligt
            att statliga företag ytterligare ska späda på den bonushysteri
            som nu råder i svenskt näringsliv.
          </p>
          <p xml:id="i-A8cKTRMPsfCQCtQNGyNgp">
            Bonusavtal med ledande företrädare i statliga bolag kommer dessutom
            inte att leda till mer välskötta bolag. Forskare har inte kunnat
            hitta några tydliga samband mellan förekomsten av bonusavtal och
            företagens resultatutveckling. Däremot riskerar de att leda till
            allvarliga tapp i förtroende för de statliga bolagen bland allmänheten.
            Statliga bolag borde agera förebilder för näringslivet och deras
            ersättningar till vd:ar och andra ledande befattningshavare ska
            vara tydliga, kontrollerbara och försvarbara.
          </p>
          <head type="h1" xml:id="i-6KNKH48mwDF3gMWdbfdF79">
            Utnyttja de statliga företagen som innovationsdrivande kraft
          </head>
          <p xml:id="i-HJYtc6EVc5igE1sqW8iMNa">
            De statligt ägda företagen bör vara goda föredömen inom innovationsområdet.
            Innovativa statligt ägda företag har mycket att bidra med till
            det svenska innovationssystemet. Genom att aktivt arbeta strategiskt
            med sina innovativa processer kan statligt ägda företag stärka
            Sveriges konkurrenskraft, bland annat genom samarbete med högskolor
            och universitet, kommersialisering av forskningsresultat och genom
            att tillsammans med andra aktörer göra insatser för att utveckla
            företagandet i den lokala miljön. En teknikdriven upphandling
            med höga krav medverkar till en ökad innovationskraft hos leverantörer.
            Förutom ökad effektivitet i den egna kärnverksamheten kan höga
            krav utveckla innovationer inom andra områden. Det är därför mycket
            olyckligt att regeringen inte längre avser att utnyttja de statliga
            företagen för att främja svenskt innovationsklimat. Detta passiva
            ägande är ytterligare ett tecken på regeringens syn på de statliga
            företagen som i första hand utförsäljningsobjekt.
          </p>
        </div>
        <div type="motSignatures">
          <list>
            <item xml:id="i-Qtvmggn5dUL1TATRPHKnnK" who="i-PzNviXpYSimQsvSkF9CmDz">
              Thomas Östros (s)
            </item>
            <item xml:id="i-V8on7ypWXSozTvwiuxVNJ4" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-2h5zzazPtAds9XgvX2cKDu" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-85DTmeAuFzHvxhrBrxXrEE" who="i-Ty8QCuVFBPKpfBLfr6zVqn">
              Berit Högman (s)
            </item>
            <item xml:id="i-HxS1NZs8Qxpvt16bdFuDCd" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-YYSd2YjFPp5N5AYQyZUui1" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-KZPsdh1826idDRh8pKWHvZ" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-RWJgLEq28fvKKdjkdDyecu" who="i-122QwSSpyGJQiTJjmrUJCM">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
