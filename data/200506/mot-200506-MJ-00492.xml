<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_492/mot_200506_MJ_492-0001.pdf"/>
      <div type="motHeader" xml:id="i-UQroQQMwR6D544VtRWF3Uq">
        <div type="motTitle" xml:id="i-DX89iJGEKL3ny2myYRa7rp"/>
        <div type="motSubmissionInfo" xml:id="i-XQRYF6mqoeQRdx1cXuLcsm"/>
      </div>
      <div type="motBody" xml:id="i-9XGSp3KcQmsTtunnVzwfdG">
        <div xml:id="i-HGdyWzhRX2Mkx4xmSiVphL">
          <p xml:id="i-Awge7qfgnYf7wCWQHrvaAC">
            2005/06 mnr: MJ492 pnr: c441
          </p>
          <p xml:id="i-8sVCNRVRFtAN5qs6qpdh1i">
            Motion till riksdagen 2005/06:MJ492
          </p>
          <p xml:id="i-Mgp9p9BkM5TdbNwUXwajU9">
            av Sven Bergström och Kenneth Johansson (c)
          </p>
          <p xml:id="i-RFanYqYFzAkPVupGx3mmLq">
            Kontrollerade rovdjursstammar i Gävle-Dala-området
          </p>
          <p xml:id="i-SBdPPbKtoAZxdezxAEHFqr">
            Förslag till riksdagsbeslut
          </p>
          <p xml:id="i-2o1hVMMpif6AFbUdYjuLPY">
            1. Riksdagen tillkännager för regeringen som sin mening vad i
            motionen anförs om en specialstudie av rovdjursförhållandena och
            deras effekter på människor och djur i området Ovanåker—Rättvik.
            2. Riksdagen tillkännager för regeringen som sin mening vad i
            motionen anförs om en rimligare rovdjurspolitik för balanserade
            rovdjursstammar i bl.a. Gävle-Dala-området.
          </p>
          <p xml:id="i-HR4JcJZ64LxGse6kceraaX">
            Motivering
          </p>
          <p xml:id="i-CVJhE2j8QJmovEsVCiwuXN">
            En ganska het debatt om rovdjuren och de skador de ställer till
            med rasar i de regioner i Sverige där rovdjuren finns, inte minst
            i Gävle-Dala-området. Här har vargen på senare tid gjort stor
            skada genom upprepade angrepp på tamdjur och jakthundar både i
            anslutning till fäbodar och inhägnade områden i direkt anslutning
            till gårdar. Ovanåker och Rättvik är två kommuner som förefaller
            hårdast drabbade. Samtidigt rapporteras om en alltför snabbt växande
            björnstam på många håll. Det finns en betydande politisk uppslutning
            bakom synsättet att rovdjuren björn, varg, lo och järv ska vara
            en viktig del av den svenska faunan även i framtiden. Vi anser
            att det skall fortsätta vara ett skandinaviskt samarbete och när
            det gäller vargen delar vi den tidigare Rovdjursutredningens uppfattning
            att 200 individer räcker i Skandinavien. Men nu har det gång på
            gång visat sig att en stark koncentration av rovdjur till mindre
            geografiska områden kan ge betydande problem för befolkning, tamboskap
            och husdjur i dessa bygder. Flera exempel på detta har uppträtt
            i Gävle—-Dala-området de senaste åren. Utöver Ovanåker och Rättvik
            var tidigare Ockelbo särskilt utsatt. Full kompensation för det
            merarbete de höga rovdjursstammarna förorsakar företagarna för
            att nå samma lönsamhet som
          </p>
          <pb facs="riksdagen-motions-pdf/data/200506/mot_200506_MJ_492/mot_200506_MJ_492-0002.pdf"/>
          <p xml:id="i-PzQbpwpR8imDYvh1WC3Am8">
            2005/06:MJ492
          </p>
          <p xml:id="i-W3Rxvrb1TBuxXW5F6FqDKe">
            fanns innan den ”samordnade” rovdjurspolitiken infördes bör enligt
            vår mening utgå från samhället. Det har visat sig att en hög koncentration
            av varg också mycket negativt påverkar älgjakten i berörda områden.
            Därmed påverkas också livskvaliteten för människor som uppskattar
            denna del av livet på landsbygden. När en starkt decimerad älgstam
            gör att älgjakten i stort sett kan inställas är läget allvarligt.
            Och många jägare tvekar dessutom att släppa sina jakthundar av
            oro för vargangrepp. Mot bakgrund bl.a. av de oroande rapporterna
            om rovdjursangrepp som noterats menar vi att rovdjurspolitiken
            måste utformas så att den blir mera balanserad och flexibel. Det
            innebär t.ex. en större hänsyn till lokala förhållanden och lokalbefolkningens
            livsvillkor. Människor måste kunna gå ut i skogar, marker och
            på fjällen utan att känna fruktan för sina liv eller tamdjur och
            jakthundar! Den nuvarande rovdjurspolitiken utgör också ett hot
            mot småskaligt företagande på landsbygden i form av jordbruk med
            djurhållning, fäbodbrukare och vissa företag inom besöksnäringen.
            Enligt vår mening bör full ekonomisk kompensation utgå för de
            skador och det merarbete som de höga rovdjursstammarna förorsakar
            berörda företagare. En förutsättning för en balanserad rovdjursförvaltning
            med livskraftiga rovdjursstammar är enligt vår mening också att
            rovdjurspolitiken utformas så att den är förankrad i en bred folkopinion
            främst i berörda skogslän. Enligt vår mening vore det berättigat
            med en specialstudie av rovdjursförhållandena och dess effekter
            på människor och djur i området Ovanåker—Rättvik som verkar vara
            en av både björn och varg särskilt utsatt region. Med den ökning
            vi nu har av vargstammen samt den redan alltför höga björnstammen
            i dessa områden gör att en ohållbar situation snart kan uppstå
            på flera håll. Därför är det rimligt att efter en snabbt genomförd
            utvärdering av rovdjurspolitiken inrikta sig på frågan om hur
            regleringen av varg- och björnstammen skall gå till. Vi menar
            att det är viktigt att det går ut tydliga signaler om att reglering
            av vargstammen skall kunna ske genom jakt. Det kan t.ex. ske genom
            så kallad avlysningsjakt som vi idag har på björn. Ett visst antal
            djur kan tillåtas skjutas inom ett visst område. En bra modell
            kan vara att låta jaktvårdskretsarna i berörda kommuner hålla
            ihop jakten. Dessutom är det angeläget att ge möjligheter till
            en utökad jakt på björn i berörda områden. Frågan om skyddsjakt
            på vissa individer som ställer till särskilt mycken skada i ett
            lokalt område skall enligt vår mening konsekvent decentraliseras
            till länen/regionerna. Där finns de bästa lokala kunskaperna,
            och det innebär också de kortaste beslutsvägarna. Centerpartiet
            sade vid behandlingen av rovdjurspropositionen i riksdagen nej
            till nuvarande utformning av 28 $ i jaktförordningen. Vi har idag
            i praktiken den absurda situationen enligt riksdagsmajoritetens
            beslut att en djurägare först skall stå och se på hur t.ex. en
            kviga blir angripen och kanske dödad innan han eller hon får ingripa.
            Lagen säger idag: ”först efter upprepade angrepp”. Denna paragraf
            borde enligt vår mening utformas så att
          </p>
          <pb facs="riksdagen-motions-pdf/data/200506/mot_200506_MJ_492/mot_200506_MJ_492-0003.pdf"/>
          <p xml:id="i-DvzbDZkgX9v5vhkSBzFKQ8">
            det blir möjligt att i ett tidigare skede och mera aktivt skydda
            sina tamdjur vid rovdjursangrepp. För att långsiktigt stärka kunskapen
            om och förståelsen för livskraftiga rovdjursstammar i Sverige
            bör en målmedveten satsning på forskning och kunskapsspridning
            genomföras. Rovdjurscentrumet De 5 stora som i sommar invigts
            i Järvsö är ett gott exempel på insatser för att öka den ömsesidiga
            förståelsen kring rovdjuren. Även Orsa Grönklitt är en viktig
            resurs i sammanhanget. Ett väl fungerande rovdjurscentrum kan
            bidra till en rovdjurspolitik där rovdjursstammarnas tillväxt
            balanseras bättre och både de positiva och negativa effekterna
            av deras uppträdande får en mera grundmurad acceptans hos befolkningen.
          </p>
          <p xml:id="i-73zCKUt5R8S7PfFagCi718">
            Stockholm den 27 september 2005
          </p>
          <p xml:id="i-CUMwxdpWRMci3jderS68f9">
            Sven Bergström (c) Kenneth Johansson (c)
          </p>
          <p xml:id="i-2SMp9GmjK9mdFMV9rLPGdL">
            2005/06:MJ492
          </p>
        </div>
      </div>
    </body>
  </text>
</TEI>
