<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__108/mot_1953__ak__108-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, nr 108. 7
          </p>
          <p>
            Nr 1038.
          </p>
          <p>
            Av herr Thapper m. fl., angående omreglering av pensionerna för
            de av staten övertagna enskilda järnvägarnas pensionärer.
          </p>
          <p>
            I motioner till 1952 års riksdag yrkades, att den kategoriklyvning,
            som, enligt beslut vid 1948 års riksdag, skett beträffande pensionsvillkoren
            för förutvarande anställningshavare vid av staten övertagna trafikföretag
            m. fl. eller efterlevande till dem, skulle ändras, så att i princip
            full likställighet ernåddes med dem, som erhållit pension efter
            statsövertagandet. Enligt den av 1948 års riksdag beslutade pensionsregleringen
            för av staten Över- tagna enskilda järnvägars pensionärer, som
            avgått med pension innan för- statligandet ägt rum, erhålla dessa
            pensionärer en pension motsvarande 80 procent (i vissa undantagsfall
            90 procent) av den som tillkommer S. J:s befattningshavare. I
            sitt utlåtande över motionerna till 1952 års riksdag anförde statsut-
            skottets femte avdelning bl. a., att några rättsliga förpliktelser
            icke åvilade staten gentemot dessa pensionärer; jämväl kostnadsskäl
            ansågos tala mot en likställighet. Då, enligt utskottet, några
            nya omständigheter icke till- kommit, som kunde motivera ett frångående
            av 1948 års beslut, avstyrkte utskottet helt kort motionerna,
            utan några som helst utredningar om vad kostnaderna skulle belöpa
            sig på för att erhålla likställighet mellan pen- sionärerna. Riksdagen
            följde statsutskottets avslagsyrkande. Då det för här berörda
            pensionärer emellertid måste framstå som syn- nerligt obilligt,
            att de, trots att de under sin produktiva arbetsinsats ge- nom
            dryga avgifter på en ganska låg inkomst sökt säkerställa sin och
            sina anhörigas ålderdom, ändock icke kunna erhålla en med övriga
            pensionärer likvärdig pension, synas åtminstone de ekonomiska
            betingelserna och kost- naderna härför böra undersökas. Enligt
            uppgift erhöll staten vid över- tagandet av de Enskilda järnvägarnas
            pensionskassa fonder på omkring 168 miljoner kronor. Då antalet
            befattningshavare, som avgått med pen- sion före den 1 juli 1948,
            betydligt minskats genom dödsfall och då det här är fråga om en
            grupp som kommit upp i relativt hög ålder, torde statens kostnader
            för att tillerkänna dem full S.J.-pension ej bli så stora; de
            ökade utgifterna skulle dessutom sjunka för varje år och icke
            bli av allt- för lång varaktighet, då det, som förut framhållits,
            är fråga om personer i relativt hög ålder och avgången därför
            är stor. Det bör ej heller bortses ifrån att pensionen numera
            betraktas som en intjänad löneförmån. Dessa pensionärer äro gamla
            trotjänare inom sam- färdseln med i genomsnitt omkring 40 års
            tjänstgöring i samhällets tjänst, under vilken tjänstgöring de
            även fått vidkännas pensionsavgifter men
          </p>
          <pb facs="riksdagen-motions-pdf/data/1953/mot_1953__ak__108/mot_1953__ak__108-002.pdf"/>
          <p>
            8 Motioner i Andra Kammaren, nr 108.
          </p>
          <p>
            trots detta icke erhålla mer än 80 procent av den pension, som
            utgår till dem som pensionerats efter statsövertagandet. Särskilt
            stötande och orätt- vist framstår gränsdragningen och det skiljaktiga
            pensionsbeloppet för t. ex. den pensionär, som avgått med pension
            dagen innan järnvägen övertogs av staten och alltså erhåller den
            lägre pensionen, medan hans kamrat med lika lång tjänstgöring
            och samma pensionsavgifter, som avgår dagen efter, erhåller full
            pension. Det synes därför rimligt, att en utredning verkställes
            om vilka kost- nader det skulle röra sig om för att åstadkomma
            full likställighet mellan pensionärerna vid de statsövertagna
            järnvägarna och om kostnaderna visa sig överkomliga bemyndiga
            Kungl. Maj:t att utfärda bestämmelser om höjning av de lägre pensionerna.
            Med stöd av det ovan anförda föreslås,
          </p>
          <p>
            att riksdagen må bemyndiga Kungl. Maj:t, att, efter verk- ställd
            utredning, utfärda bestämmelser om att de av staten övertagna
            enskilda järnvägarnas pensionärer må få sina pen- sioner omreglerade
            så att i princip full likställighet med mot- svarande pensionärer
            vid statens järnvägar ernås. Stockholm den 21 januari 1953. Fridolf
            Thapper. Ragnar Ekström. Eric Nelander.
          </p>
          <p>
            Helga Sjöstrand. Hj. Åhman.
          </p>
        </div>
      </div>
    </body>
  </text>
</TEI>
