<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04708">
  <teiHeader>
    <fileDesc>
      <titleStmt>
        <title>med anledning av prop. 2021/22:231 Skärpt syn på våldtäkt och andra sexuella kränkningar</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4708 av Johan Forssell m.fl. (M)</title>
          <idno type="rdwebb">H9024708</idno>
          <rs type="number">4708</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024708/text</ref>
          <ref type="dokument_url_html">http://data.riksdagen.se/dokument/H9024708</ref>
          <ref type="dokumentstatus_url_xml">http://data.riksdagen.se/dokumentstatus/H9024708</ref>
          <ref type="docx">http://data.riksdagen.se/fil/20BF3B5F-1B80-4CE7-B9E8-65945E21B540</ref>
          <ref type="pdf">http://data.riksdagen.se/fil/77F9271B-E355-41D1-A990-ED3BBD44189C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NZjEtAf7F22A5pnXBmdwic" type="basedOn"/>
        <correspContext corresp="i-NZjEtAf7F22A5pnXBmdwic">
          <ref>Proposition 2021/22:231</ref>
        </correspContext>
        <correspAction xml:id="i-UqBNxRWYLbk5igt4UbzZxJ" type="signed"/>
        <correspContext corresp="i-UqBNxRWYLbk5igt4UbzZxJ">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-UF5FtVGEUe5pvHbGVjHgz1" type="submitted">
          <date when="2022-05-04"/>
          <time when="11:45:43"/>
        </correspAction>
        <correspAction xml:id="i-5GAJ1mrjiFkYjhrR7Ek65J" type="reviewed">
          <date when="2022-05-13"/>
          <time when="15:15:38"/>
        </correspAction>
        <correspAction xml:id="i-MY4DEX67mHz8ocZL17mCsE" type="dismissed">
          <date when="2022-05-16"/>
        </correspAction>
        <correspAction xml:id="i-UjpPXt2Rfsw3JbzRb1LnGi" type="referred">
          <date when="2022-05-17"/>
        </correspAction>
        <correspAction xml:id="i-JcbUHjArbKpSGSFyhoG8Zw" type="assigned">
          <date when="2022-10-12"/>
          <time when="11:38:23"/>
        </correspAction>
        <correspContext corresp="i-JcbUHjArbKpSGSFyhoG8Zw">
          <ref type="assignedTo">Justitieutskottet</ref>
        </correspContext>
        <correspAction xml:id="i-Lqhpk4axC4N2Picj9gB2fY" type="behandlas_i"/>
        <correspContext corresp="i-Lqhpk4axC4N2Picj9gB2fY">
          <ref type="uppgift">2021/22:JuU41</ref>
          <ref type="ref_dok_id">H901JuU41</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU41</ref>
          <ref type="ref_dok_titel">Skärpt syn på våldtäkt och andra sexuella kränkningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LeSoRPRDYJn26EZK1hbgYs" type="motHeader">
        <div xml:id="i-9EW6TaJvdEsZDAU7p4tRos" type="motTitle">
          Motion till riksdagen 2021/22:4708 av Johan Forssell m.fl. (M)
          med anledning av prop. 2021/22:231 Skärpt syn på våldtäkt och
          andra sexuella kränkningar
        </div>
      </div>
      <div xml:id="i-EskmFQ6WVhERDR4NDMC7Zi" type="motBody">
        <div xml:id="i-PkXusyyWdZau5bsaDng7yP" type="motProposal" subtype="förslag">
          <head xml:id="i-67BnfGL7NGPx9rLV1fgbWK">
            Förslag till riksdagsbeslut
          </head>
          <list xml:id="i-3p3DkXBAN4ATLFe7PiM3y7" style="ol">
            <item xml:id="i-HhxM4FtS2pF64RMZESu8vj">
              Riksdagen ställer sig bakom det som anförs i motionen om att
              brotten köp av sexuell tjänst och utnyttjande av barn genom köp
              av sexuell handling bör gradindelas på så sätt att brottsformen
              grovt brott införs i fråga om båda brotten och att de försvårande
              omständigheter som särskilt ska beaktas vid bedömningen av om
              brottet ska anses som grovt anges i straffbestämmelserna, och
              detta tillkännager riksdagen för regeringen.
            </item>
            <item xml:id="i-2UQCUcsrJxfkEGJA3MWekf">
              Riksdagen ställer sig bakom det som anförs i motionen om att
              införa brottsformen synnerligen grovt brott för brotten våldtäkt
              och våldtäkt mot barn och tillkännager detta för regeringen.
            </item>
            <item xml:id="i-CRtBrRZWAphGoWbyuzAH6E">
              Riksdagen ställer sig bakom det som anförs i motionen om att
              se över straffskalorna för sexualbrott i skärpande riktning och
              tillkännager detta för regeringen.
            </item>
          </list>
        </div>
        <div xml:id="i-PWcUeYLuKbsqGNnaVeDyDt" type="motContent">
          <head xml:id="i-3NY1J74q8WFRbCTKYs3mGB" type="h1">
            Motivering
          </head>
          <p xml:id="i-MpnaGFtTYmAP8zpRtpaCxA">
            Skyddet för barn och vuxna från sexuella kränkningar är en grundläggande
            uppgift för samhället. Att hindra och förebygga brott är naturligtvis
            det bästa, men när ett brott väl har begåtts måste samhället stå
            på brottsoffrets sida. Moderaterna vill se ett systemskifte i
            rättspolitiken som innebär att rättssystemet i högre grad står
            på brottsoffrets sida, i stället för på förövarens. Det handlar
            om alltifrån att det är brottsoffrets – och inte förövarens –
            integritet som måste skyddas till att införa strängare straff.
          </p>
          <p xml:id="i-NzhgyAWa6Jt1R3bhxZoQQg">
            Sexualbrott mot kvinnor har länge varit ett allvarligt problem.
            Men de senaste åren har utsattheten eskalerat. Sedan 2014 har
            den självrapporterade utsattheten för sexual­brott mer än fördubblats.
            Särskilt unga kvinnors utsatthet sticker ut. I åldersgruppen 16–24
            år har i genomsnitt var tredje kvinna utsatts för sexualbrott
            de senaste åren. År 2010 uppgav var tionde kvinna att hon blivit
            utsatt för sexualbrott. Även antalet anmälda våldtäkter har ökat.
            Sedan 2010 har det skett en ökning av våldtäktsanmälningar med
            40 procent. Moderaterna ser med stort allvar på utvecklingen och
            vill att mer görs för att vända den negativa trenden. Bakom varje
            siffra i statistiken finns ett offer, som ofta är en kvinna, vars
            sexuella integritet har kränkts.
          </p>
          <p xml:id="i-6xNXQAi3sWVGTCyUkr6KaL">
            Moderaterna har sedan länge drivit frågan om höjda straff för
            våldtäkt och andra sexuella kränkningar. I riksdagen har vi fått
            majoritet för våra förslag och redan 2018 krävde riksdagen att
            regeringen skulle höja minimistraffet för våldtäkt till tre års
            fängelse. Under föregående mandatperiod har riksdagen dessutom
            krävt att regeringen höjer straffen för sexualbrotten i 6 kap.
            brottsbalken och skärper minimistraffen för bl.a. utnyttjande
            av barn genom köp av sexuell handling. Regeringen har nu återkommit
            till riksdagen med en proposition om höjda minimistraff för våldtäkt
            och andra sexualbrott. Regeringen föreslår att minimistraffet
            för våldtäkt höjs från två till tre år. Andra sexual­brott föreslås
            få högre minimistraff med sex månaders fängelse. När det gäller
            köp av sexuell tjänst föreslås böter tas bort ur straffskalan.
          </p>
          <head xml:id="i-3k2Ls1L6tRtnHMAFQrFKg8" type="h1">
            Brotten köp av sexuell tjänst och utnyttjande av barn genom köp
            av sexuell handling bör gradindelas genom att grova brott införs
          </head>
          <p xml:id="i-FtfBCzRNvbCDHUZdQgrU6q">
            Moderaterna vill att brottet köp av sexuell tjänst gradindelas
            på så sätt att ett grovt brott införs. Vidare ska de försvårande
            omständigheter som särskilt ska beaktas vid bedöm­ningen av om
            brottet ska anses som grovt anges i straffbestämmelsen. Praxis
            för sexköp har sedan Högsta domstolens avgörande i NJA 2001 s.
            527 varit 50 dagsböter. Den moderatledda regeringen skärpte 2011
            straffmaximum för sexköp från sex månader till ett års fängelse.
            Syftet var bl.a. att åstadkomma en mer nyanserad bedömning av
            straff­värdet än vad som varit möjligt tidigare.
          </p>
          <p xml:id="i-PhaH4EBkEEj4kTV8CSZQwL">
            I utredningen SOU 2016:42 Ett starkt straffrättsligt skydd mot
            köp av sexuell tjänst och utnyttjande av barn genom köp av sexuell
            handling, m.m. konstaterades dock att någon nyansering av straffvärdet
            inte hade skett. Den vanligaste påföljden var fortsatt 50 dagsböter,
            något som både utredningen till nuvarande proposition (SOU 2021:43)
            och Brås rapport från den 29 april 2022 om köp av sexuella tjänster
            bekräftar fortfarande är den vanligaste påföljden. I Brås rapport
            konstateras att försvårande omständigheter inte utreds i tillräcklig
            utsträckning.
          </p>
          <p xml:id="i-JMzGxRUv7NaC8HHAEzdiwr">
            Straffskärpningen 2011 tog sikte på att skärpa straffen för de
            allvarligare fallen. Som exempel nämndes fall där den som utför
            en sexuell tjänst befinner sig i en skyddslös eller annars utsatt
            situation, t.ex. på grund av att han eller hon är utländsk och
            inte kan göra sig förstådd och befinner sig på en okänd plats,
            eller är utlämnad till en tredje person som avtalar om detaljerna
            för köpet samt ofta även tar emot betalningen och står för arrangemangen
            kring köpet såsom lokal eller transport. Ett av de rättspolitiska
            syftena var att särskilt träffa bl.a. sådana omständigheter som
            ofta förekommer när ett sexköp har anknytning till människohandel,
            koppleri eller annan liknande organiserad brottslighet. I SOU
            2016:42 föreslogs att brottet köp av sexuell tjänst och köp av
            sexuell handling av barn ska gradindelas på så sätt att ett grovt
            brott införs.
          </p>
          <p xml:id="i-LJZcNUPAdVLYhnn3CEcQDh">
            Även om böter tas bort från straffskalan är det inte nödvändigtvis
            så att försvårande omständigheter kommer att få det genomslag
            i straffvärdebedömningen som lagstiftaren i över ett decennium
            velat åstadkomma. Moderaterna vill därför att brottet köp av sexuell
            tjänst gradindelas för att försvårande omständigheter ska kunna
            få genomslag i straffvärdebedömningen. Sådana omständigheter kan
            exempelvis vara att en person är föremål för människohandel eller
            koppleri eller befinner sig i en skyddslös situation. Regeringen
            bör återkomma till riksdagen med ett sådant förslag där även de
            försvårande omständigheter som särskilt ska beaktas vid bedömningen
            av om brottet köp av sexuell tjänst ska anses som grovt anges
            i straffbestämmelsen. Detsamma bör även gälla brottet utnyttjande
            av barn genom köp av sexuell handling.
          </p>
          <head xml:id="i-HiQHp88DXs8ThtabkUHFXQ" type="h1">
            Brottsformen synnerligen grovt brott bör införas för brotten
            våldtäkt och våldtäkt mot barn
          </head>
          <p xml:id="i-YVqrtDyUy9LnvwC35oJWN1">
            En allvarligare brottsform än grovt brott finns för närvarande
            för bl.a. misshandel, vapen­brott, narkotikabrott och narkotikasmugglingsbrott.
            För våldtäkt finns det dock inget synnerligen grovt brott. I utredningen
            Ett starkare skydd för den sexuella integriteten (SOU 2016:60)
            föreslogs ett införande av brottsformen synnerligen grov våldtäkt.
            Motiveringen var att differentiera de grövre brotten ytterligare
            och dessutom få till en straffskärpning för de allra allvarligaste
            brotten. Statistiken visade nämligen att den övre delen av straffskalan
            mycket sällan kom till användning och att den vanligaste påföljden
            var fängelse i mellan tre och fem år. Synnerligen grov våldtäkt
            skulle vara reserverat för fall då offrets liv varit i fara eller
            då gärningen utförts på ett särskilt plågsamt eller för­nedrande
            sätt. Även situationer då våldet inneburit att offret orsakats
            svårare kropps­skador borde enligt utredningen rubriceras som
            synnerligen grova.
          </p>
          <p xml:id="i-H68ZTibnK2byAUisKFsjMp">
            För grov våldtäkt döms i ungefär 20 fall per år. Enligt Moderaternas
            uppfattning är det viktigt att straffskalan fångar upp och differentierar
            även de allra grövsta brotten. Moderaterna menar att de situationer
            som utredningen exemplifierade som synnerligen grov våldtäkt fortfarande
            gör sig gällande. Det handlar exempelvis om situationer där ett
            offer har fått så söndertrasat underliv att hon inte kan få barn
            i framtiden, eller att offret hållits fånge av gärningsmannen
            under en inte obetydlig tid samtidigt som sexuella övergrepp har
            utförts.
          </p>
          <p xml:id="i-WA1dknGZg17oPHzcpaf5zK">
            Moderaterna vill mot denna bakgrund att regeringen återkommer
            till riksdagen med ett förslag om att införa brottsformen synnerligen
            grov våldtäkt. För att undvika lägre straff vid upprepade våldtäkter
            där ingen bedöms som synnerligen grov bör det synner­ligen grova
            våldtäktsbrottet inte påverka nuvarande straffskalor utan i stället
            ha ett högre minimi- och maximistraff än den nuvarande straffskalan
            för grovt brott. På samma sätt bör brottsformen synnerligen grovt
            brott även införas för brottet våldtäkt mot barn.
          </p>
          <head xml:id="i-KbDMfwZ7L6d9MKR1SxnAhA" type="h1">
            Straffskärpningarna för sexualbrott bör vara större
          </head>
          <p xml:id="i-VLpke1M5CBu7CgnsH13r8B">
            Regeringen har i sin proposition valt att höja minimistraffen
            med ungefär sex månaders fängelse för de flesta sexualbrotten.
            Moderaterna tycker att höjningarna är tämligen schablonmässiga
            och att de inte tagit hänsyn till de olika brottens specifika
            karaktär. Exempelvis anser Åklagarmyndigheten att det bör övervägas
            om straffmaximum för sexuellt övergrepp bör höjas till fyra års
            fängelse och att det för grovt brott bör över­vägas en höjning
            av minimistraffet till fängelse i två år. När det gäller utnyttjande
            av barn genom köp av sexuell handling, dvs. sexköp av barn, har
            regeringen föreslagit ett minimistraff på sex månaders fängelse.
            Av SOU 2016:42 Köp av sexuell tjänst framgår att motsvarande handling
            i Frankrike straffas med tre års fängelse eller 45 000 euro i
            böter.
          </p>
          <p xml:id="i-Lma2Adb7HeT9L8W3crq1zB">
            Det finns anledning att se särskilt strängt på sexualbrott, och
            Moderaterna har därför drivit på för en översyn av samtliga brott
            i brottsbalkens sjätte kapitel i skärpande rikt­ning. Regeringen
            har nu återkommit med detta, men vi kan konstatera att den statiska
            höjningen av de flesta minimistraff med sex månaders fängelse
            inte är tillfredsställande. Straffen måste i högre grad spegla
            allvarligheten i brotten och Moderaterna menar att en tillräcklig
            proportionalitet inte uppnåtts trots regeringens förslag på nya
            minimistraff. Vi vill därför att det görs en ny översyn i skärpande
            riktning.
          </p>
        </div>
        <div xml:id="i-9PygvXeZFz7BUeoQWV7PeZ" type="motSignatures">
          <list xml:id="i-JhMak1ivJiwxse9xEnrJtj">
            <item xml:id="i-5ciKowpowXPW3z5Kng5KRC">
              Johan Forssell (M)
            </item>
            <item xml:id="i-WmFi6ajgQxsBTwQg8BbDki">
              Louise Meijer (M)
            </item>
            <item xml:id="i-LDqoJKKYGGLyB9ibdWpTLp">
              Ellen Juntti (M)
            </item>
            <item xml:id="i-NmuRHyYUPr2edYWozQSCBb">
              Mikael Damsgaard (M)
            </item>
            <item xml:id="i-QkYCLkDXhdt7MEZtacy1ck">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
