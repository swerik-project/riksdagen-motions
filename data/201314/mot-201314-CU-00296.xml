<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00296">
  <teiHeader>
    <fileDesc>
      <titleStmt>
        <title>Skyddet av värdefull åkermark</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skyddet av värdefull åkermark</title>
          <idno type="rdwebb">H102C296</idno>
          <rs type="number">C296</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C296/text</ref>
          <ref type="dokument_url_html">http://data.riksdagen.se/dokument/H102C296</ref>
          <ref type="dokumentstatus_url_xml">http://data.riksdagen.se/dokumentstatus/H102C296</ref>
          <ref type="doc">http://data.riksdagen.se/fil/9A8636A9-3B1D-4073-A87B-CE8E13F4D1AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-McWXMaNBqJN6MKh9A66i3e" type="signed"/>
        <correspContext corresp="i-McWXMaNBqJN6MKh9A66i3e">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-3QL2TKStqTS2g3RE1DiBUD" type="numbering">
          <date when="2013-10-03"/>
        </correspAction>
        <correspAction xml:id="i-Gd29XfUtRrmFQzd8jhXZfr" type="submission">
          <date when="2013-10-02"/>
        </correspAction>
        <correspAction xml:id="i-F27dmsTDWvBtTGGkca8UN1" type="transfer">
          <date when="2013-10-01"/>
        </correspAction>
        <correspAction xml:id="i-Qp5orv3E1RhCFjgfKxCid6" type="assigned"/>
        <correspContext corresp="i-Qp5orv3E1RhCFjgfKxCid6">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ShE4M2rmpX8zVfMTZUtFnw" type="motHeader"/>
      <div xml:id="i-2yP3y2FUhvEVBgLWEQkhWX" type="motBody">
        <div xml:id="i-QiCDUwqqpfaXcfrTxgEVFJ" type="motProposal" subtype="förslag">
          <head xml:id="i-LTDNgGTNY4z3hzSLHC1Hxt">
            Förslag till riksdagsbeslut
          </head>
          <list xml:id="i-SSAGuhUpW5hiW8vwrjtxw6" style="ol">
            <item xml:id="i-NQ9Hv9SdGtCcuoq4Jm1HL2">
              Riksdagen tillkännager för regeringen som sin mening vad som
              anförs i motionen om att värdefull åkermark bör ges ökat skydd.
            </item>
            <item xml:id="i-3w6tAaNRPRYZ8rXkXCgYdd">
              Riksdagen tillkännager för regeringen som sin mening vad som
              anförs i motionen om att markens avkastningsförmåga i högre grad
              bör beaktas vid beslut om exploatering av åkermark för andra ändamål.
            </item>
          </list>
        </div>
        <div xml:id="i-CzHwJzmAXr1mHgdpeCakZQ" type="motContent">
          <head xml:id="i-Gpbuj7QAYp9UxudWaw7NQB" type="h1">
            Motivering
          </head>
          <p xml:id="i-RKp7HRgYpw4exh1HbCJpYw">
            Jordbruksmark är en knapp naturresurs som i allt högre grad går
            hopplöst förlorad för produktion av råvaror till mat och energi.
            Vägar, industrier och skogsplantering tar över och ersätter bördiga
            marker som brukats i generationer. Bara i Skånes och Hallands
            län har 13 000 ha åkermark försvunnit sedan 1970-talet, och sett
            till länens översiktsplaner väntas lika mycket till försvinna
            de närmaste 20 åren. Trenden är likartad i övriga Sverige. De
            senaste 10 åren har 4 % av åkermarken försvunnit. Men det är också
            intressant att se vilken typ av åkermark som försvinner. År 2010
            var det nämligen 7 % av spannmålsarealen som försvann medan vallarealen
            ökade med 2 %. Detta är en mycket oroväckande utveckling.
          </p>
          <p xml:id="i-8yupGt8kmymHQ7seTses3f">
            Forskare vid Sveriges lantbruksuniversitet har uttryckt oro för
            den rådande utvecklingen. Det är en oro som regeringen bör överväga
            att beakta, vilket våra grannländer gjort. I Danmark till exempel
            klassas åkermarken som riksintresse och motsvarigheten till våra
            länsstyrelser har vetorätt då det gäller frågor som rör exploatering
            av åkermark, medan man i Norge har slagit fast en nationell målsättning
            om att spara åkermarken.
          </p>
          <p xml:id="i-VeVZvRZ3WsFKVz3F3z5LAg">
            I 6 kap. miljöbalken finns ett regelverk för miljökonsekvensbeskrivningen
            (mkb) och dess utformning. Där finns beskrivet när en mkb ska
            göras och vad den ska beakta. Regelverket är relativt detaljerat
            gällande vad som måste beaktas men nämner inte eventuell minskad
            möjlighet att i framtiden producera råvaror för livsmedel eller
            energi på marken. Detta är olyckligt och rimligtvis borde markens
            betydelse för livsmedels- eller energiproduktion beaktas mer då
            den är av vital betydelse för framtiden.
          </p>
          <p xml:id="i-EsY2Jeq83TDiudewNvvSyp">
            Dessutom bör det övervägas huruvida det tydligare ska framgå
            att vid exploatering av jordbruksmark för andra ändamål, ska markens
            avkastningsförmåga beaktas. Det leder i sin tur till att man i
            första hand bör se över möjligheterna till att exploatera icke
            jordbruksmark och i andra hand, om så är nödvändigt, om möjligt
            välja den mark med lägst avkastning som står till buds. Detta
            beroende på den framtida stora efterfrågan på livsmedel som befolkningsökning
            och ökad levnadsstandard kommer att leda till, samt som en konsekvens
            vid fortsatt omställning till ekologisk produktion, eftersom den
            typen av produktion ger lägre avkastning.
          </p>
          <p xml:id="i-53WWo1nP7vEvngJRrTnyDc">
            Likaså kräver den pågående omställningen från fossil energi till
            bioenergi att åkermarkens betydelse borde uppmärksammas bättre.
            Därmed borde produktion av mat och energi ges en större betydelse
            och vikt.
          </p>
          <p xml:id="i-AdFQzXUVdZRWD1XadG3w1z">
            Åtskilliga hektar högproduktiv mark av våra bästa åkerjordar
            exploateras alltså varje år. Hur kommunerna hanterar frågan om
            exploatering av värdefull åkermark är därför mycket viktigt att
            följa upp. I maj 2009 presenterades Miljöprocessutredningen. Utredningen
            framförde att reglerna som gäller skyddet mot exploatering av
            värdefull jordbruksmark för andra ändamål bör ses över och föreslog
            dessutom en skärpt kontroll av tillämpningen av dessa regler.
            Det är ett förslag som sammanfaller väl med intentionerna i denna
            motion.
          </p>
          <p xml:id="i-WtitwuuySW9cExHPZsunwK">
            Bebyggd åkermark kan aldrig återställas. Riksdagen bör därför
            ge regeringen i uppdrag att överväga möjligheterna till att se
            över hur värdefull jordbruksmark kan få ett ökat skydd.
          </p>
        </div>
        <div xml:id="i-EXd8aXgZKsxFwTdEkyzCRd" type="motSignatures">
          <list xml:id="i-Jq6LXMdxqWyQqqiUku5VUS">
            <item xml:id="i-5BBFuJJPUE7YFqqxk1eiai">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
