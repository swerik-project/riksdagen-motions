<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__fk__78/mot_1913__fk__78-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 78. 1
          </p>
          <p>
            Nr 78.
          </p>
          <p>
            Av herr Lindblad, Ernst, m. fl., angående ifrågasatt tillfällig
            löneförbättring åt lärarna vid rikets allmänna läroverk
          </p>
          <p>
            och folkskoleseminarier samt högre lärarinneseminariet.
          </p>
          <p>
            Det torde vara en klar och oavvislig plikt för oss litet var,
            som dag- ligen och stundligen se en hård strid för att av den
            svenska jorden av- vinna de värden, som skola föda landet, att
            noggrant pröva och avväga de löner, som bjudas i statens och kommunens
            tjänst. Ordet lönereglering har varit lösen för varje riksdag,
            och vi synas nu stå inför den tidpunkt, då löneregleringarnas
            reglering är inne, då med andra ord nyligen fast- ställda löner
            skola ånyo skruvas upp. Tillgång och efterfrågan är den obevekliga
            lagen inom produktionen, men inom stats- och kommuntjänst synes
            den icke tillåtas vara det. Då en jordbrukare söker att få t.
            ex. mjölkpriset höjt, mötes han av ett envist motstånd. Köttpriset
            har nu ovedersägligen stigit, men då det förut varit tidtals förlustbringande
            lågt och lantbrukaren nödgats reducera sin kreatursbesättning
            till ruinerande priser, torde intet vara att säga därom, att förhöjning
            nu äntligen inträtt. Spannmålsprisen äro 1 stort sett oförändrade,
            sedan tullskyddet infördes. Och under denna tid har avlöningen
            till jordbruksarbetaren nödgats följa med uppåt; brist på jordbruksarbetare
            råder dock mångenstädes ändå. Vad behållningen av det svenska
            jordbruket blir för dess idkare, framgår bäst av inkomstbeskattningen;
            om än fel i uppgifter mångenstädes förefinnas, som vi beklaga,
            så torde dock beskattningen i stort sett visa, att före- tagaren
            får nöja sig med en mycket blygsam intäkt; den jordbrukare, som
            kunnat grunda sin deklaration på ordnad bokföring, visar ej bättre
            vinst än den, som ej för böcker. Se där resultatet av en av landets
            huvud- näringar, den ensamt bärande inom flertalet kommuner. Dessa
            reflexioner inställa sig otvunget, då man nu i statsverksproposi-
            tionen läser om petitionen om löneförbättring för elementarlärarne
            och stats- rådets förslag till provisorisk lösning härav. År 1899
            anslogos 429,000 kr. som tillfällig löneförbättring, vilket upprepades
            med viss höjning föl- jande åren. 1904 års Riksdag höjde reservationsanslaget
            till lärareavlöning Bihang till Biksdagens protokoll 1913. 3 saml.
            39 höft. (Nr 78—80). 41
          </p>
          <pb facs="riksdagen-motions-pdf/data/1913/mot_1913__fk__78/mot_1913__fk__78-002.pdf"/>
          <p>
            2 Motioner i Första kammaren, Nr 78.
          </p>
          <p>
            vid allmänna läroverken med 1,606,000 kr. till 4,951,000 kr.
            Kåren ut- göres i detta nu av omkring ett tusental personer, och
            ecklesiastikministern begär av iumevarande Riksdag 332,000 kr.
            till löneförbättring. Motiveringen härför är dock, synes oss,
            mera en motivering för en tillämnad höjning av lönerna åt folk-
            och småskolelärarne. Men att dessa ej få vara med, där- för åberopas
            hindret »bristande utredning» och att beloppet bleve för stort:
            » tillgångarna räckte ej till»! Men för läroverkslärarne skulle
            de räcka till, därför att staten ej betalar igen sin kreditivskuld
            (lilla kreditivet bl. a.). Av de propositionen åtföljande tabellerna
            framgår antalet sökande till olika lärarebefattningar. Medeltalet
            sökande är ju ej högt, men dock till- räckligt. Tabellen, sid.
            365, utvisar, att antalet platser, som ej lockat några sökande,
            nedgått för adjunktstjänster vid realskolor och samskolor från
            7 under år 1910—211 till 4 år 1911—12 samt vid högre allmänna
            läroverk från resp. 2 lektors- och 5 adjunktstjänster till 6 adjunktstjänster.
            Spörjer man litet närmare om orsakerna, varför dessa platser ej
            lockat sökande, så synes det för den i förhållandena oinvigde,
            som om dessa or- saker kunna vara av skiftande art. Någon gång
            olämplig gruppering av ämnen — då ändring häri skett, ha de sökande
            kommit talrikt. Piteå, Skellefteå, Luleå, Sundsvall och Söderhamn,
            och måhända även Strömstad, Visby få väl skylla på det avlägsna
            läget; de 3 förstnämnda torde jämväl dragas med dyrare levnadskostnader.
            Karlstad och Oskarshamn ha ej så- dant att påvisa; men måhända
            kunna även andra lokala förhållanden bära skulden. Medeltalet
            kan ju måhända ej tillerkännas avgörande betydelse, men då antalet
            sökande i allmänhet varit fullt tillfredsställande, så bevisar
            väl detta, att någon brist på lärarekrafter ej förefinnes. Där
            antalet sö- kande varit lågt eller ock ingen sökande anmält sig,
            där må specialanled- ningen utletas, och om möjligt beaktas. Är
            det någon särskild anledning, såsom hög beskattning, dyrort eller
            dylikt, kunde väl kommunen själv träda emellan med hyresbidrag
            eller dylikt, såsom förhållandet ju är i Stockholm, Göteborg,
            Malmö, eller med lönetillskott såsom i fråga om folkskollärarelönerna.
            Att allmänt höja lönerna tycks ej vara tillrådligt, då de så nyligen
            reglerats, en reglering, som för sin tid ansågs synnerligen högt
            tilltagen. Än mera förhatligt är att utan närmare undersökningar
            vidtaga ett provi- sorium. Tilloppet till lärarebanan har ökats,
            måhända kunna ytterligare lättnader för kvinna beredas och hennes
            anställning vid läroverken till och med av manliga kamrater småningom
            betraktas såsom något tillbörligt. Att öka motsättningen i avlöningsväg
            mellan den lärda bildningens ämnes- lärare och folkskolans talrika
            lärarekår kan ju ingalunda vara lämpligt. Sorgfälligt övervägande
            och noggrann undersökning i förväg må väl om
          </p>
          <pb facs="riksdagen-motions-pdf/data/1913/mot_1913__fk__78/mot_1913__fk__78-003.pdf"/>
          <p>
            Motioner i Första kammaren, Nr 79. 3 någonsin vara på sin plats
            i en så ömtålig fråga. Och då denna sär- skilda utredning redan
            är igångsatt och snart torde föreligga färdig, så är väl här som
            alltid största skäl att avvakta resultatet. Med anledning av vad
            som nu anförts, tillåta vi oss hemställa, att Riksdagen måtte
            avslå vad Kungl. Maj:t un- der 8:de huvudtiteln äskat såväl i
            punkt 137 som i punkterna 144 och 168. Stockholm den 25 januari
            1913. Ernst Lindblad. J. Johanson. K. J. Å. Gustafsson. Ollas
            A. Ericsson. J. E. Schödén.
          </p>
          <p>
            Nr 79.
          </p>
          <p>
            Av herr Lindblad, Ernst, m. fl., angående ifrågasatta tilläggs-
            arvoden åt extra ordinarie ämneslärare vid rikets all- männa läroverk
            samt vikarierande ämmneslärare vid folk-
          </p>
          <p>
            skoleseminarier.
          </p>
          <p>
            Med åberopande av de skäl, som i en av oss samtidigt väckt motion
            finnas framförda mot att nu, förr än fullständig utredning föreligger,
            pro- visoriskt höja vissa läroverkslärares löner, få vi jämväl
            hemställa, att Riksdagen behagade avslå vad Kungl. Maj:t under
            8:de huvudtiteln äskat i punkterna 145 och 169 såsom ökade anslag
            utöver vad Riksdagen härtill senast beviljat.
          </p>
          <p>
            Stockholm den 25 januari 1913. Ernst Lindblad. J. Johanson. K.
            J. ÅA. Gustafsson. Ollas ÅA. Ericsson. J. E. Schödén.
          </p>
        </div>
      </div>
    </body>
  </text>
</TEI>
