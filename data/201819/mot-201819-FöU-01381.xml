<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FöU-01381">
  <teiHeader>
    <fileDesc>
      <titleStmt>
        <title>Säkerhetspolitik</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1381 av Björn Söder m.fl. (SD)</title>
          <idno type="rdwebb">H6021381</idno>
          <rs type="number">1381</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H6021381/text</ref>
          <ref type="dokument_url_html">http://data.riksdagen.se/dokument/H6021381</ref>
          <ref type="dokumentstatus_url_xml">http://data.riksdagen.se/dokumentstatus/H6021381</ref>
          <ref type="docx">http://data.riksdagen.se/fil/58F83743-3100-451F-9F4D-1A0F5BF728E2</ref>
          <ref type="pdf">http://data.riksdagen.se/fil/4CC88289-4D62-4E36-8F32-3EDBEA3CCCF7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SvdQ9XfnG5yZsMsCuCfWst</idno>
            <name>Roger Richthoff</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DTwMaa6NELEVbRxEfKLKES" type="signed"/>
        <correspContext corresp="i-DTwMaa6NELEVbRxEfKLKES">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-SvdQ9XfnG5yZsMsCuCfWst"/>
          <note type="signatory" corresp="i-Dkz1KdQBrKqVm9WCptUQaD"/>
        </correspContext>
        <correspAction xml:id="i-JS8m4ipErKrDbBae9DMCXq" type="submitted">
          <date when="2018-11-28"/>
          <time when="12:12:04"/>
        </correspAction>
        <correspAction xml:id="i-GnvHo2LRVWx7sviXnECN5q" type="reviewed">
          <date when="2018-11-28"/>
          <time when="13:02:35"/>
        </correspAction>
        <correspAction xml:id="i-dpqfB27oYaeD9BPon6Vdu" type="referred">
          <date when="2018-12-05"/>
        </correspAction>
        <correspAction xml:id="i-UMW1f6ta42fb9N6eK23biv" type="assigned">
          <date when="2019-08-27"/>
          <time when="14:14:19"/>
        </correspAction>
        <correspContext corresp="i-UMW1f6ta42fb9N6eK23biv">
          <ref type="assignedTo">Försvarsutskottet</ref>
        </correspContext>
        <correspAction xml:id="i-TbJUAQ5vJ42GnJbvmwAF8e" type="behandlas_i"/>
        <correspContext corresp="i-TbJUAQ5vJ42GnJbvmwAF8e">
          <ref type="uppgift">2018/19:FöU1</ref>
          <ref type="ref_dok_id">H601FöU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6U6BGHfJ2SUGEuZqFyX6m2" type="behandlas_i"/>
        <correspContext corresp="i-6U6BGHfJ2SUGEuZqFyX6m2">
          <ref type="uppgift">2018/19:FöU6</ref>
          <ref type="ref_dok_id">H601FöU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XT3eRoMDvFmSSxqDRFbbkX" type="behandlas_i"/>
        <correspContext corresp="i-XT3eRoMDvFmSSxqDRFbbkX">
          <ref type="uppgift">2018/19:FöU9</ref>
          <ref type="ref_dok_id">H601FöU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V1McdWeHrgVfWaxjUn2unh" type="behandlas_i"/>
        <correspContext corresp="i-V1McdWeHrgVfWaxjUn2unh">
          <ref type="uppgift">2018/19:FöU7</ref>
          <ref type="ref_dok_id">H601FöU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YJGS2wvSwgGELYWdQoaiUe" type="behandlas_i"/>
        <correspContext corresp="i-YJGS2wvSwgGELYWdQoaiUe">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MNHX6EimNcR1M723qq6cxc" type="behandlas_i"/>
        <correspContext corresp="i-MNHX6EimNcR1M723qq6cxc">
          <ref type="uppgift">2018/19:SoU11</ref>
          <ref type="ref_dok_id">H601SoU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU11</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QbYgZmsWFeUHueS6G2wY3a" type="behandlas_i"/>
        <correspContext corresp="i-QbYgZmsWFeUHueS6G2wY3a">
          <ref type="uppgift">2018/19:UU12</ref>
          <ref type="ref_dok_id">H601UU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU12</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5bK7rgEMTmbu3D2xVHQRRk" type="behandlas_i"/>
        <correspContext corresp="i-5bK7rgEMTmbu3D2xVHQRRk">
          <ref type="uppgift">2018/19:UU14</ref>
          <ref type="ref_dok_id">H601UU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU14</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8MhjG1Khyq7h8nSHkB39Vz" type="behandlas_i"/>
        <correspContext corresp="i-8MhjG1Khyq7h8nSHkB39Vz">
          <ref type="uppgift">2018/19:JuU16</ref>
          <ref type="ref_dok_id">H601JuU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU16</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XJm8Mk3MGPSE8mVoEyfqCk" type="motHeader">
        <div xml:id="i-BwEMjuhsTEbVyKhqpLRLMz" type="motTitle">
          Motion till riksdagen 2018/19:1381 av Björn Söder m.fl. (SD)
          Säkerhetspolitik
        </div>
      </div>
      <div xml:id="i-AeS6G1odZWsCPB7FwbonNo" type="motBody">
        <div xml:id="i-SRwZXQzHfHvYAnMyC1RHmp" type="motProposal" subtype="förslag">
          <head xml:id="i-UobFeczidwNcmJc3YP19Hi">
            Förslag till riksdagsbeslut
          </head>
          <list xml:id="i-KEbAX51yLsrUZohPFjAj4U" style="ol">
            <item xml:id="i-NxDEfXTrQcnXptUE61pf2s">
              Riksdagen ställer sig bakom det som anförs i motionen om att
              Sverige ska ingå ett defensivt försvarsförbund med Finland och
              tillkännager detta för regeringen.
            </item>
            <item xml:id="i-3nFAQWTBUSwVY7Cuo3aaU2">
              Riksdagen ställer sig bakom det som anförs i motionen om att
              det nordiska försvarssamarbetet inom ramen för Nordefco ska fördjupas
              och tillkännager detta för regeringen.
            </item>
            <item xml:id="i-BUVVHySSaNjEtSqr478dpe">
              Riksdagen ställer sig bakom det som anförs i motionen om att
              Sverige ska stå utanför Nato och andra stormakters militärallianser
              och tillkännager detta för regeringen.
            </item>
            <item xml:id="i-5ymhv6dsfmhNYyk7RyRhP3">
              Riksdagen ställer sig bakom det som anförs i motionen om att
              Sverige efter förmåga aktivt ska kunna delta i insatser inom ramen
              för FN och OSSE och tillkännager detta för regeringen.
            </item>
            <item xml:id="i-SWgTpN3o6RSMCC8cagz5k6">
              Riksdagen ställer sig bakom det som anförs i motionen om att
              internationella insatser där Sverige deltar ska åtnjuta tydliga
              mandat från FN:s säkerhetsråd och tillkännager detta för regeringen.
            </item>
            <item xml:id="i-E9qz24DMRqJZrPsJn4ZpdL">
              Riksdagen ställer sig bakom det som anförs i motionen om att
              extra medel ska tillskjutas Försvarsmakten i kompensation för
              de ekonomiska konsekvenserna av internationella insatser och tillkännager
              detta för regeringen.
            </item>
            <item xml:id="i-57nWHcry774vqLUVHNQqPU">
              Riksdagen ställer sig bakom det som anförs i motionen om att
              Sverige ska ha en egen fungerande försvarsindustri och tillkännager
              detta för regeringen.
            </item>
            <item xml:id="i-Gx2wKsmcgf7WqzTwNX1BU">
              Riksdagen ställer sig bakom det som anförs i motionen om att
              artikel 346 i EU:s funktionsfördrag om skyddandet av inhemska
              försvarsindustrier ska respekteras och tillkännager detta för
              regeringen.
            </item>
            <item xml:id="i-VaoBhhyvybq7tWVupMPtJ4">
              Riksdagen ställer sig bakom det som anförs i motionen om att
              Sverige tydligt ska ta avstånd från och motverka all internationell
              terrorism och extremism och tillkännager detta för regeringen.
            </item>
            <item xml:id="i-VV5DvzHvt7Kj5S4gfd4w2R">
              Riksdagen ställer sig bakom det som anförs i motionen om att
              internationell samverkan för att motverka terrorism ska stödjas
              och tillkännager detta för regeringen.
            </item>
            <item xml:id="i-8vaDjnLNosjKoVYnuVNnj3">
              Riksdagen ställer sig bakom det som anförs i motionen om att
              internationell samverkan för att motverka resor i syfte att delta
              i terrorism eller terrorträning ska stödjas och tillkännager detta
              för regeringen.
            </item>
            <item xml:id="i-H6UaP5m2V4kfmMxX5NxLTh">
              Riksdagen ställer sig bakom det som anförs i motionen om att
              Försvarsmakten och ordningsmakten ska ges i uppdrag att genomföra
              det som krävs i form av samövning och samordning för att Försvarsmakten
              ska kunna leverera ett snabbt och effektivt stöd till ordningsmakten
              vid ett storskaligt terrorangrepp och tillkännager detta för regeringen.
            </item>
            <item xml:id="i-7K5B2SqjkvhcPWzMSFzNaP">
              Riksdagen ställer sig bakom det som anförs i motionen om att
              samtliga lagar om Försvarsmaktens stöd till ordningsmakten bör
              ändras så att Försvarsmakten ges laga stöd att assistera polisen
              i upprätthållandet av lag och ordning vid extraordinära situationer
              och tillkännager detta för regeringen.
            </item>
            <item xml:id="i-4Z14Ji4PVCZGsdFB7mkCPe">
              Riksdagen ställer sig bakom det som anförs i motionen om att
              lagar som medger möjligheten att utlysa lokala undantagstillstånd
              bör utredas samt implementeras och tillkännager detta för regeringen.
            </item>
            <item xml:id="i-BzBTGXDBnNRoACvex9XsCh">
              Riksdagen ställer sig bakom det som anförs i motionen om att
              tydliga mål bör sättas upp för ordningsmakten för att komma till
              rätta med våldsproblematiken i de värst drabbade utanförskapsområdena
              och tillkännager detta för regeringen.
            </item>
            <item xml:id="i-G4vK3awyVBnENp54vQiebE">
              Riksdagen ställer sig bakom det som anförs i motionen om att
              situationen i de särskilt utsatta områdena och den generella utmaning
              som subversiva kriminella element utgör mot statens våldsmonopol
              ska kategoriseras som ett inre säkerhetshot och tillkännager detta
              för regeringen.
            </item>
            <item xml:id="i-5wdPtnF3J4sMq29bmkcCAh">
              Riksdagen ställer sig bakom det som anförs i motionen om att
              Sverige bör skaffa sig ett aktivt informationsteknologiskt försvar
              (aktiv cyberförmåga) och att en samordnande myndighet bör ansvara
              för att den offentliga sektorn skyddas mot angrepp genom tillräckligt
              skydd och tillräcklig kompetens och tillkännager detta för regeringen.
            </item>
            <item xml:id="i-GWr4qc34f3T5ujbvZdxkny">
              Riksdagen ställer sig bakom det som anförs i motionen om att
              Sveriges självförsörjningsgrad av livsmedel bör öka för att garantera
              större uthållighet vid internationella kriser och tillkännager
              detta för regeringen.
            </item>
            <item xml:id="i-HYkPU1X9R1as33FJ9SDivE">
              Riksdagen ställer sig bakom det som anförs i motionen om att
              regeringen inom Arktiska rådet bör ta initiativ till ett traktat
              som reglerar frågan om Rysslands kontroll över Nordostpassagen
              och tillkännager detta för regeringen.
            </item>
            <item xml:id="i-232Z3dhqg78g5xX8EqHNHT">
              Riksdagen ställer sig bakom det som anförs i motionen om att
              befolkningsökningen i Afrika, Mellanöstern och Sydasien leder
              till ökad risk för pandemier, vilket gör att Sverige bör öka kapaciteten
              att ta hand om och bota smittade, och detta tillkännager riksdagen
              för regeringen.
            </item>
          </list>
        </div>
        <div xml:id="i-W8oZrsB67rPdrQkD8et5cN" type="motContent">
          <head xml:id="i-ApT3XaM8QbtPkRTr75qXAw" type="h1">
            1 Försvarssamarbete
          </head>
          <p xml:id="i-UuhB9JE3Z2EX9xqGhe5gVe">
            Den svenska militära alliansfriheten har tjänat landet väl sedan
            den rådande utrikespoli­tiska linjen infördes 1814. Det är viktigt
            att bidra till avspänning i det militärt strategiska område där
            Sverige befinner sig. Det är därför Sverige inte ingår i en militär
            allians som kan rubba balansen i vårt närområde. Sverigedemokraterna
            är dock positiva till försvars­samarbeten och ser gärna att Sverige
            har ett fungerande samarbete med Nato men vi anser att Sverige
            fortsatt ska stå utanför medlemskapet i Nato och andra stormakters
            militärallianser. Det finns däremot skäl att försäkra sig om att
            kunna arbeta förebyg­gande för att minska risken för militär aggression
            mot svenskt territorium syftande till att menligt påverka landets
            nationella frihet eller det svenska folkets självbestämmande­rätt.
            Ett sätt att arbeta förebyggande vore att ingå ett defensivt försvarsförbund
            med Finland. Sverige och Finland möter samma säkerhetspolitiska
            utmaningar med hänsyn till ländernas gemensamma geografiska läge.
          </p>
          <p xml:id="i-E8q9j6R81XPokxEV2NpWPx">
            Sverige och Finland har därutöver starka kulturella och politiska
            band och en lång gemensam historia. Genom ett försvarsförbund
            höjs tröskeleffekten och nya strategiska djup skapas, vilket stärker
            ländernas försvarsförmåga. Ett försvarsförbund med Finland ska
            inte ha som uttalat syfte ett försvar mot en utpekad part, utan
            syftar till att befria de båda länderna från eventuella yttre
            politiska och militära påtryckningar.
          </p>
          <p xml:id="i-vBcsrFhBaQRLwkRN1mW8V">
            Möjligheter finns dessutom att fördjupa försvarssamarbetet med
            övriga nordiska länder inom ramen för Nordefco, och detta oavsett
            om Sverige och Finland utgör ett försvarsförbund och Norge, Danmark
            och Island ingår i en annan försvarsallians. Detta fördjupade
            försvarssamarbete kan ses som ett naturligt fortsatt steg eftersom
            Sverige gemensamt med övriga nordiska länder etablerade en solidaritetsförklaring
            år 2011. Vad gäller samarbete kring materiel, övningar och underrättelseutbyten
            med olika länder anser Sverigedemokraterna att detta ska fortsätta.
            Likaså bör redan inledda militära samarbeten fortsätta.
          </p>
          <head xml:id="i-F28RetWzgUEyNh2Z75rPGN" type="h1">
            2 Internationella militära insatser
          </head>
          <p xml:id="i-FjWhZKKBnjANcRZSorx33n">
            Sedan FN:s tillkomst har Sverige deltagit i många av organisationens
            fredsbevarande insatser, allt som allt uppgående till 120 internationella
            uppdrag i 60 länder. Under senare år har dock Sverige nästan helt
            valt bort att delta i FN-ledda fredsbevarande insatser och i stället
            givit företräde åt EU- eller Natoledda insatser. FN har synbarligen
            valts bort som konflikthanterare av diverse svenska regeringar,
            vilket Sverigedemokra­terna beklagar. Sverigedemokraterna ser
            FN som det primära samarbetsorganet för att hantera konflikter
            och värna fred och säkerhet. En grundläggande förutsättning för
            internationella insatser ska vara ett tydligt mandat från FN:s
            säkerhetsråd.
          </p>
          <p xml:id="i-NoVLqqtsFYLVyLMQoH56sq">
            Sverige bör efter förmåga, när vi finner starka motiv därtill,
            aktivt delta i insatser inom ramen för FN och Organisationen för
            säkerhet och samarbete i Europa (OSSE) samt verka för att stärka
            dessa organisationers kapacitet. Det är också av vikt att insatserna
            har tydliga mål och en genomtänkt strategi för att insatserna
            ska kunna bidra till fred och stabilitet. Internationella insatser
            får dock inte leda till att vårt eget lands fortbestånd sätts
            på spel. Därför bör extra medel tillskjutas Försvarsmakten som
            kompensation för de ekonomiska konsekvenserna av internationella
            insatser.
          </p>
          <head xml:id="i-MumMugSTvtzsC6jT72B6rj" type="h1">
            3 Vapenexport
          </head>
          <p xml:id="i-VtRnhaPi4bcPKYvubsRKsV">
            För att bevara Sverige som ett alliansfritt land och garantera
            en stabil och god tillgång på försvarsmateriel måste Sverige förfoga
            över en försvarsindustri som på egen hand kan ge ett tillräckligt
            bidrag till utvecklingen av ny materiel, framförallt genom export.
            Sådan export måste självfallet regleras. Exportkontrollrådet och
            Inspektionen för strategiska produkter (ISP) verkar i enlighet
            med existerande regelverk, som upprättats i bred politisk enighet
            på såväl nationell som internationell nivå.
          </p>
          <p xml:id="i-SUpSuY9BP9fgEsVTnaAcow">
            Principerna för vapenexport ska baseras på en avvägning mellan
            Sveriges försvarsindustriella och säkerhetspolitiska intressen
            å ena sidan och hänsynstaganden till svenska utrikespolitiska
            mål, situationen för mänskliga rättigheter i mottagarlandet och
            risken för anfallskrig eller att vapen används mot den egna befolkningen
            å den andra. Sverigedemokraterna stödjer dessa principer. Dessutom
            välkomnar vi att man framöver även vill ta hänsyn till graden
            av demokrati i mottagarlandet, under förutsättning att möjlighet
            finns till nyanserade bedömningar i enlighet med gällande regelverk.
          </p>
          <p xml:id="i-4nTm3r5YZibuP2rAUqqzDg">
            Sverige framstår i internationell jämförelse som väl kapabelt
            i detta avseende, vilket är något som främjar vårt rykte och som
            vi kan förbättra ytterligare. Vidare finns EU:s gemensamma ställningstagande
            om principerna för vapenexport samt de åtta kriterier som ska
            beaktas innan beslut om krigsmaterielexport fattas. Dessa kriterier
            anser Sverigedemokraterna ska följas. Sveriges handlingsfrihet
            eller möjlighet att bedriva en inhemsk dynamisk försvarsindustri
            får emellertid aldrig inskränkas. Därför måste Sveriges och övriga
            medlemsstaters möjlighet att tillämpa artikel 346 i EU:s funktionsfördrag
            om skyddandet av inhemska försvarsindustrier respekteras.
          </p>
          <head xml:id="i-7kXr9XqT61HTnVtadKDrZw" type="h1">
            4 Terrorism och subversiv kriminell aktivitet
          </head>
          <p xml:id="i-ARdBiPkyMkDBQJAvBeWBee">
            På senare år har den internationella terrorismen utvecklats till
            ett högst påtagligt och allvarligt fenomen. Vi vill att Sverige
            i sin utrikespolitik ska ta tydligare avstånd från och göra allt
            för att undvika att direkt eller indirekt bidra till terroristers
            verksamhet. Det måste alltid vara ett överordnat mål att skydda
            och försvara dem som kan riskera att falla offer för terrorism
            och extremism.
          </p>
          <p xml:id="i-6fysdsY5PXJe9LmA5xEm3K">
            I ett läge där flera terroristattacker har genomförts på olika
            håll i Europa, och där allt fler individer tragiskt nog väljer
            att stödja terrorism genom aktiviteter i eller utanför Europa,
            så krävs internationell samverkan för att effektivt bemöta detta
            hot. Detta är viktigt ur flera perspektiv – dels för att inte
            ytterligare destabilisera regioner som är särskilt hårt drabbade,
            såsom Syrien och Irak, dels för att lindra det mänskliga lidandet
            där och dels för att värna säkerheten i Europa och förhindra ytterligare
            radikalisering och risk för nya terrorbrott.
          </p>
          <p xml:id="i-6sqDBT1Jyp7uG7dY6ky62r">
            Vi välkomnar de initiativ som tagits av bland annat EU och Europarådet
            för att motverka rekryteringen av så kallade foreign fighters
            men anser dem ändå klart otillräckliga. Med tanke på att den fria
            rörligheten inom EU också försvårar möjligheten att stoppa terrorister
            så vill vi framhålla vikten av såväl politisk som polisiär samverkan
            mellan länder. Vi vill se ett återupprättande av effektiva gränskontroller.
            Det är viktigt att varje land också tar sitt eget ansvar och genomför
            nödvändiga lagändringar för att stoppa terrorism och terrorresor.
            Sverigedemokraterna välkomnar att FN genom olika instrument engagerar
            sig i kampen mot terrorismen. Exempelvis konventionen om motverkande
            av bombattacker från 1997 och resolutionen om stävjande av terrorresor
            från 2014 är viktiga dokument som alla stater bör ratificera och
            följa.
          </p>
          <p xml:id="i-NgnoCGi9J6SwoK79cnMsiL">
            Sverigedemokraterna ser tyvärr med oro på att det i dagsläget
            kan ifrågasättas huruvida Sveriges lagstiftning lever upp till
            vad det internationella samfundet efterfrågar, och därför kommer
            vi att arbeta för en modern och effektiv antiterrorpolicy i linje
            med FN:s resolutioner och internationella avtal.
          </p>
          <p xml:id="i-7zGon61HVLVgart8bmbVZj">
            Enligt svenska lagar och föreskrifter har Försvarsmakten idag
            efter förfrågan från ordningsmakten rätt att understödja ordningsmakten
            vid till exempel ett omfattande och/eller närstående terrorangrepp.
            Eftersom vi redan idag har flera hundra svenska medborgare som
            tidigare anslutit sig till Islamiska staten (IS) bedömer vi risken
            för att Sverige kommer att utsättas för ytterligare terrorattacker
            som stor, bland annat till följd av de straffskärpningar som gjorts
            och som riktas mot dessa terrorister, men även på grund av Sveriges
            engagemang i norra Irak som syftar till att bekämpa denna terroristorganisation.
          </p>
          <p xml:id="i-4zFAoZkbYYgThgvXwXnTdP">
            Attentaten runt om i Europa visar vad IS är kapabla till. Betänk
            då vad flera hundra militärt kompetenta och stridserfarna islamister
            kan åstadkomma i en samordnad större attack. På grund av detta
            måste Försvarsmakten kunna leverera stöd till ordningsmakten om
            så skulle inträffa. Vi har två myndigheter som ansvarar för att
            upprätthålla statens våldsmonopol, och båda ska kunna användas
            för att försäkra medborgarnas rätt till liv och hälsa.
          </p>
          <p xml:id="i-VyfvyKZxNCxKMtiRpMTaNd">
            Försvarsmakten och ordningsmakten ska därför ges i uppdrag att
            genomföra det som krävs i form av samövning och samordning för
            att Försvarsmakten ska kunna leverera snabbt och effektivt stöd
            till ordningsmakten vid ett storskaligt terrorangrepp.
          </p>
          <p xml:id="i-DL6D28SVPnkhnhVb5ZHJMg">
            Försvarsmaktens möjlighet att assistera ordningsmakten bör inte
            enbart gälla terrorism utan även annan subversiv kriminell aktivitet
            eller vid extraordinära situationer. Utöver juridiska förändringar
            ska tydliga riktlinjer ges till ordningsmakten och Försvarsmakten
            om vad som förväntas uppnås. De områden som definieras som särskilt
            utsatta områden ska, i ordets fullständiga mening, pacificeras
            av de båda myndigheternas gemensamma ansträngningar. Försvarsmakten
            äger förmåga att understödja polisen med hantering av kravaller,
            bevakning av objekt, eskort/skydd av brandkår, ambulans, bevakning
            av polispatrullers bilar och skydd av andra offentliga aktörer
            som påverkas av de kriminella med mera. Försvarsmaktens närvaro
            kommer dessutom minimera risken för eskalering från de kriminellas
            sida. Försvarsmakten har en helt annan skyddsnivå och dessutom
            ett betydligt högre våldskapital än vad de kriminella gängen har
            eller någonsin kan förvärva. Alla dessa insatser kommer avlasta
            den hårt ansträngda poliskåren. Utöver Försvarsmakten bör alla
            myndigheter som på något sätt kan understödja polisen i dess arbete
            för att förhindra och försvåra för de kriminella involveras i
            dessa insatser.
          </p>
          <p xml:id="i-Ef5HqpPzec9c8GmRjVuEk9">
            Först när dessa särskilt utsatta områden pacificerats kan övriga
            offentliga och civilsamhälleliga aktörer med socialt ansvar fullt
            ut verka för att områdena långsiktigt förblir lugna.
          </p>
          <p xml:id="i-NsYYGXmbxuLTEeHswjk8Nu">
            En ny lag som ger regeringen, på förfrågan från ordningsmakten
            eller på eget initiativ, möjlighet att utlysa tillfälliga undantagstillstånd
            i tydligt geografiskt avgränsade områden bör utredas och implementeras.
            Undantagstillstånd bör innefatta möjlighet att tillfälligt begränsa
            medborgarnas rörelsefrihet inom det avgränsade geografiska området.
            Det bör tillfälligt utöka polisens befogenheter att göra tillslag
            mot enskilda personer, lokaler, bostäder med mera. Andra västländers
            lagstiftning bör användas som modell då många länder har lagstiftning
            som är beprövad.
          </p>
          <p xml:id="i-3zB9GXkBEdTP739o4xo3SN">
            Tydliga målsättningar till ordningsmakten om vad som förväntas
            uppnås i de särskilt utsatta områdena bör sättas upp och den subversiva
            kriminaliteten bör klassificeras som ett säkerhetspolitiskt inre
            hot.
          </p>
          <head xml:id="i-XqL4m3DF7mT5Nwn2PAfvBE" type="h1">
            5 Informationsteknologi
          </head>
          <p xml:id="i-JgtaHk8dHoHBzb5AztsLvE">
            Spridningen av informationsteknologi har varit en mycket viktig
            del i globaliseringen som knutit samman alla länder så att man
            idag har omedelbar tillgång till hela världen. Ny teknik har varit
            vital för ökad omvärldskunskap samt i spridandet av nya idéer.
            Informationsteknologin kan användas för både positiva och negativa
            ändamål.
          </p>
          <p xml:id="i-AQUYXCGYJG3CB3yghu3nEB">
            Spioneri och regelrätta cyberattacker över nätet har blivit vardag
            idag. Stormakterna med Ryssland, USA och Kina i spetsen satsar
            stort på att bygga upp sina resurser för cyberkrigföring, spionage
            och övervakning. Detta har blivit extra tydligt med de pågående
            avslöjandena kring NSA:s övervakning av en stor del av internet.
          </p>
          <p xml:id="i-Nw7YTW2vGvUohLsG7Y38P2">
            Militär underrättelsetjänst, terrorister och organiserad brottslighet
            kommer att använda sig av informationsteknologi i allt högre utsträckning.
            Inte minst för att det är billigt och svårspårat samt att man
            når hela världen. Detta gör det allt viktigare att vidta adekvata
            åtgärder för att skydda och försvara vitala nationella intressen
            mot cyberhot. Detta blir särskilt viktigt när större delen av
            samhället är helt beroende av fungerande informationsteknologi.
            Särskilt viktigt är att skydda betalsystem, energiförsörjning
            och transporter. Sverige bör skaffa sig ett aktivt informationsteknologiskt
            försvar (aktiv cyberförmåga). En samordnande myndighet måste ansvara
            för att den offentliga sektorn skyddas mot angrepp genom tillräckliga
            skydd och kompetens.
          </p>
          <head xml:id="i-QY4LNfPtZrwngRi1RcSxSe" type="h1">
            6 Miljön och naturresurser
          </head>
          <p xml:id="i-bptQyPgS4JzDzsWtxFs1k">
            Den kraftiga befolkningsökningen i kombination med en snabb ekonomisk
            utveckling i världen leder till en omfattande belastning på världens
            miljö och en kapplöpning efter naturresurser. Risken är stor att
            detta leder till fler konflikter om odlingsmark, sötvatten, energiresurser,
            mineraltillgångar och andra naturtillgångar. Kampen om resurserna
            riskerar också att leda till ansträngda relationer och i värsta
            fall väpnade konflikter mellan stormakterna.
          </p>
          <p xml:id="i-585pfmLiNxbcu9yZPhUpp2">
            En viktig utveckling inför framtiden är också USA:s växande energioberoende.
            Shaleteknologin kommer sannolikt på sikt göra USA till nettoexportör
            av energi och bryta USA:s beroende av utländsk energi. Detta kan
            komma att radikalt minska USA:s intresse för Mellanöstern med
            dess oljetillgångar samt hålla handelsvägarna öppna från regionen.
          </p>
          <p xml:id="i-WJbjHRgj98g5UQ8NFjX5Jy">
            Mycket tyder på att jordens klimat är på väg att bli varmare.
            Om detta stämmer, oberoende av orsak, så kommer detta få stora
            konsekvenser för Arktisregionen med nya transportleder och möjligheter
            till utvinning av naturresurser. Arktisområdet kommer då att bli
            en mycket viktigare strategisk region och betydelsen av Nordostpassagen
            (NEP) kommer att öka. För att undvika framtida konflikter bör
            Arktiska rådet snarast ta initiativ till att upprätta ett traktat
            som reglerar frågan om Rysslands kontroll över NEP. Avtalet skulle
            kunna innehålla en specificering av vilka områden Ryssland anser
            är ”istäckta”, hur ett sådant område definieras och vilka krav
            Ryssland i framtiden kommer att ställa för att fartyg ska få passera.
          </p>
          <p xml:id="i-F6uQnoecfozeJYanJ5hov7">
            Sveriges storskaliga vattenkraft och kärnkraft är känsliga för
            sabotage, något som gäller såväl i freds- som i krigstillstånd.
            De skyddade zonerna runt kraftverken bör göras större och bevakas
            bättre, byggnaderna bör förstärkas ytterligare och hemvärnet/territorialarmén
            bör ges en mer aktiv roll i objektskyddet.
          </p>
          <p xml:id="i-6ZzSzsNqv148ieoKefjspv">
            Sverigedemokraterna anser att det finns ett behov av att upprätthålla
            lager av olja för att vi ska klara en kris med följande importbegränsningar.
            Det är däremot enligt vår mening inte tillräckligt att sådana
            lager placeras utomlands, vilket är fallet med Sveriges nuvarande
            tolkning av EU:s direktiv. Ett prioriterings- och ransoneringssystem
            för petroleumprodukter bör förberedas i lagen. Sveriges självförsörjningsgrad
            av livsmedel bör höjas för att göra oss tåligare för verkningarna
            av internationella kriser.
          </p>
          <head xml:id="i-GwyvEhTHvaRoqXiX8sQ66r" type="h1">
            7 Demografi och hälsa
          </head>
          <p xml:id="i-HkJLoaT2erwo9La2RhSWxD">
            Befolkningsökningen i världen verkar avta i takt med att länder
            industrialiseras och uppnår en viss levnadsstandard. Kvinnor som
            går en högre utbildning får färre barn och vid högre ålder. Denna
            utveckling har varit tydlig i USA, Europa och Japan. På sikt kommer
            detta att leda till minskande befolkningar och höjd medelålder.
            I USA har denna utveckling än så länge hindrats av en omfattande
            invandring från främst Latin­amerika. Nu har även Kina och resten
            av Ostasien börjat utvecklas på samma sätt.
          </p>
          <p xml:id="i-PADXuRydvtcGwriTb7vT5n">
            Minskade barnkullar kommer att leda till färre personer i arbetskraften
            och en ökad försörjningsbörda på dessa. Detta kan kompenseras
            via längre tid i arbetslivet, ökad sysselsättningsgrad samt olika
            tekniska lösningar som robotisering och automatisering. I Sverige
            har en oansvarig migrationspolitik lett till att antalet personer
            i arbetsför ålder som inte arbetar har ökat dramatiskt. Det tär
            hårt på Sveriges resurser.
          </p>
          <p xml:id="i-H4G9Eq5ZH1Wp9oKSc23dce">
            På försvarsområdet kommer sannolikt satsningar på teknologiska
            lösningar bli allt viktigare i takt med att ungdomskullarna minskar.
            Samtidigt kommer konkurrensen om dessa ungdomar sannolikt att
            leda till att någon form av värnpliktssystem fortsätter att vara
            det bästa sättet att garantera personalförsörjningen på försvarsområdet.
          </p>
          <p xml:id="i-2SvKQx4T57r4LQ2WGE9pVf">
            I Afrika, Mellanöstern och Sydasien är befolkningsökningen fortfarande
            hög. Om inte den ekonomiska utvecklingen i dessa regioner ligger
            på en så hög nivå att levnadsstandarden stiger riskerar det att
            leda till svåra interna problem med omfattande konflikter som
            följd. Samtidigt kommer det sannolikt finnas ett stort migrationstryck
            från dessa regioner hur utvecklingen än blir, men med en dålig
            ekonomisk utveckling och konflikter kommer detta migrationstryck
            att öka radikalt, vilket den nuvarande migrationsvågen är ett
            exempel på.
          </p>
          <p xml:id="i-7n3WQuTLGL1xWx7EsLBRsL">
            Befolkningsökningen i vissa delar av världen leder till ökade
            hot om globala pandemier. Modern sjukvård klarar av att läka allt
            fler sjukdomar och sjukdomstillstånd men är ingen garant för skydd
            mot nya smittsamma sjukdomar som kan uppenbara sig snabbt. Sveriges
            kapacitet att omhänderta och bota sjuka bör öka. Det kan vara
            bra med ytterligare ett pandemicentrum.
          </p>
        </div>
        <div xml:id="i-ENaQ9ADVsSakRfqRyEcAMF" type="signatureBlock">
          <list xml:id="i-BrRTB7WbwCUUdVSNWdAw1d">
            <item xml:id="i-DVfR8aKVo1mPfqJ5G5Jgcb" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-RTMMhv4kBNQJ4BSawZrdXC" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-WjMwq3g1uQs3FQkumfXmh8" type="signature">
              Roger Richtoff (SD)
            </item>
            <item xml:id="i-LXothS69wx4dqC4FjfsLzG" who="i-Dkz1KdQBrKqVm9WCptUQaD" type="signature">
              Adam Marttinen (SD)
            </item>
          </list>
        </div>
      </div>
    </body>
  </text>
</TEI>
