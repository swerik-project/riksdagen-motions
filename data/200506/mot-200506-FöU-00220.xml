<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-FöU-00220">
  <teiHeader>
    <fileDesc>
      <titleStmt>
        <title>Nischen marina system</title>
        <author corresp="i-WCrN5vpCNm6z9SvfXfby4e">av Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nischen marina system</title>
          <idno type="rdwebb">GT02Fö220</idno>
          <rs type="number">Fö220</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GT02Fö220/text</ref>
          <ref type="dokument_url_html">http://data.riksdagen.se/dokument/GT02Fö220</ref>
          <ref type="dokumentstatus_url_xml">http://data.riksdagen.se/dokumentstatus/GT02Fö220</ref>
          <ref type="doc">http://data.riksdagen.se/fil/468776B0-2DAE-498C-9CC5-01D7829B3345</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5zVUr63XpyZqw9KKdpzMYi" type="signed"/>
        <correspContext corresp="i-5zVUr63XpyZqw9KKdpzMYi">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-HgU4rtPfsCMnoN2Uepq11Q" type="referral">
          <date when="2005-10-13"/>
        </correspAction>
        <correspAction xml:id="i-EdxC4qyrtAHY6GucuiFyss" type="dismissal">
          <date when="2005-10-13"/>
        </correspAction>
        <correspAction xml:id="i-2oXfkvfFCjRiuSbD5taJzp" type="submission">
          <date when="2005-10-05"/>
        </correspAction>
        <correspAction xml:id="i-TtfJEXMhssFyJmtuGqr7VA" type="assigned"/>
        <correspContext corresp="i-TtfJEXMhssFyJmtuGqr7VA">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Fö_220/mot_200506_Fö_220-0001.pdf"/>
      <div xml:id="i-JfrAczXEbXRy3o1QBjQ5VF" type="motHeader">
        <div xml:id="i-C3MKR9iuFwpPAbCwcjSX2o" type="motTitle"/>
        <div xml:id="i-7tfpnDfhqbr45MaomCjKAf" type="motSubmissionInfo"/>
      </div>
      <div xml:id="i-Srx12txYn7D18SmbNEkd4Y" type="motBody">
        <div xml:id="i-UXrsJjihTMhe5kbPDzmKfX">
          <p xml:id="i-2W9FRyTywEnecjjVThxuGh">
            2005/06 mnr: Fö220 pnr: kd698
          </p>
          <p xml:id="i-DZTyLMAfVAMrm4f2jDrzk3">
            Motion till riksdagen 2005/06:Fö220
          </p>
          <p xml:id="i-HLY1i9vLcvupDPKc7MW7Q1">
            av Alf Svensson (kd)
          </p>
          <p xml:id="i-2mskEbLN3deJqiis8KUt5k">
            Nischen marina system
          </p>
          <p xml:id="i-VVxUczngtdH8NNUVXVGsah">
            Förslag till riksdagsbeslut
          </p>
          <p xml:id="i-2nzN1v5aDHRFP8mBSm2umC">
            Riksdagen tillkännager för regeringen som sin mening vad i motionen
            anförs om att satsa på nischen marina system.
          </p>
          <p xml:id="i-KtRA6cGLNTBrArAkQUvJvm">
            Motivering
          </p>
          <p xml:id="i-RXcowAAc9GAr3gAXd6jRFf">
            Säkerhetsfrågor och försvarspolitik har nära nog av hävd rönt
            mycket bred samstämmighet i Sveriges riksdag. Det må verka övermaga,
            men jag dristar mig att påstå, att jag för egen del aktivt bidrog
            till att den säkerhetsdoktrin som, såvitt jag begriper, fortfarande
            gäller kom till stånd. Såväl statsminister Göran Persson som dåvarande
            utrikesministern Anna Lindh var angelägna om att den säkerhetspolitiska
            doktrinen skulle omfattas också av oppositionen. Stödpartierna
            v och mp skulle däremot inte inkluderas. Det må tillhöra andra
            texter och sammanhang än motionsskrivandets att uttala häpnad
            över regeringens uppenbara benägenhet att nu utsätta säkerhets-
            och försvarspolitik för maktpolitiska kastvindar och tillskriva
            v och mp ett inflytande som regeringen tidigare inte ville höra
            talas om. Men nog är det mer än uppseendeväckande! Den samsyn
            som rått över den s.k. blockgränsen har förstås lett till att
            säkerhets- och försvarsdebatten i vårt land varit relativt lam.
            Då åsyftar jag självfallet inte de regionalpolitiska eller hembygdsengagerade
            debatter som, lätt att förstå, blossar upp. ågot märkligt anser
            jag det vara att vi i vårt land i samband med försvarsbeslut i
            så ringa grad, enligt min uppfattning, räknar med marinens roll
            och förmåga och den magnifika framtidsinriktade teknik och materielproduktion
            som finns inom och för marinen.
          </p>
          <p xml:id="i-CRGFeF4gdkVgTTBY1jQrmv">
            På senare tid har i försvarsdebatten Försvarsmaktens uppgifter
            och organisation kommit att dominera den politiska debatten och
            detta givetvis av naturliga skäl. I regeringens budgetproposition
            understryks att vi nu i vårt land går från ett invasionsförsvar
            till ett modernt, flexibelt och rörligt
          </p>
          <pb facs="riksdagen-motions-pdf/data/200506/mot_200506_Fö_220/mot_200506_Fö_220-0002.pdf"/>
          <p xml:id="i-AuM8C4Y533AgqwYFCrSAK3">
            2005/06:Fö220
          </p>
          <p xml:id="i-JPS3r2Phuaj1FKAiz2Z8Zh">
            insatsförsvar, som kan skydda Sverige och svenska intressen,
            här hemma och utomlands. Förmågan att genomföra internationella,
            fredsfrämjande insatser ska öka bland annat genom skapandet av
            en nordisk fredsstyrka, heter det. Inriktningen mot insatsförsvar
            torde vara riktig och om den råder också bred enighet. Dock ska
            man vara medveten om att en sådan här ominriktning och satsning
            i sig kräver resurser. Det måste den få göra för att lyckas. Regeringens
            linje är minst sagt diskutabel. När det gäller internationella
            insatser finns det anledning att erinra om att Sverige också har
            specialförband, till exempel marinens ubåtar, som kan göra en
            effektiv insats och god nytta vid internationella operationer.
            Efter den 11 september 2001 har hotbilden drastiskt kommit att
            förändras och även om den fortfarande är diffus dominerar terrorinslag
            i olika former. För att komma tillrätta med terrorismen krävs
            internationellt samarbete och det är naturligt att Sverige ställer
            upp på detta och tar sitt ansvar för att hjälpa till att skapa
            bättre stabilitet i världen. Uppgiften måste demokratiska nationer
            lösa tillsammans och genom samverkan. Ett område som kommit i
            skymundan, men som borde uppmärksammas och lyftas fram, är avsnittet
            3.8.4 Materielfrågor och kopplat till det örsvarsindustrins framtida
            roll. Svensk försvarsindustri intar en unik ställning och befinner
            sig inom en rad områden på teknikens absoluta ramkant. Den modell
            som vi haft har också givit Sverige billig örsvarsmateriel i förhållande
            till om den skulle ha köpts från utlandet. Till detta ska också
            läggas den tekniköverföring som sker; försvarsindustrins orskning
            och utveckling har i hög grad kommit också andra, civila områden
            till godo. I regeringens förslag står att strategin för materielförsörjningen
            har fortsatt giltighet. Här talas också om nischområden som särskilt
            bör prioriteras. Regeringen menar att i ett första steg borde
            satsningarna på följande områden ha bäst förutsättningar för att
            ge Sverige en önskad position inom örsvarsmaterielområdet: nätverksbaserade
            ledningssystem, flygfarkoster, stridsfordonssystem, korträckviddiga
            bekämpningssystem samt robusta telekommunikationssystem. Det talas
            också om att en nisch benämnd marina system för grunda vatten
            fortsatt bör övervägas. Den sistnämnda nischen är ett av de områden
            där Sverige finns i tätposition genom smygtekniken på och under
            vatten för den kustnära zonen. Här har Sverige ett erkänt gott
            renommé idag, och industrin har också fortsatt goda möjligheter
            att exportera dessa system. Därför vore det märkligt om inte nischen
            marina system också ska tillhöra de högprioriterade områdena!
            Det är oroande att den högteknologiska och framgångsrika svenska
            försvarsindustrin inte under de senaste åren fått några nya utvecklingsprojekt,
            vilket på sikt riskerar att kunskap och erfarenhet inte förnyas
            i den takt som alltid måste förekomma. Detta drabbar både vår
            industriella förmåga och vår operativa förmåga. Forsknings- och
            utvecklingsprojekt måste komma igång och låt mig då understryka
            att det givetvis är projekt som är efterfrågade av insatsförsvaret
            och således är framtidsinriktade som det gäller. Det är endast
            genom att ligga i täten som Sverige är attraktivt i internationella
            sammanhang.
          </p>
          <pb facs="riksdagen-motions-pdf/data/200506/mot_200506_Fö_220/mot_200506_Fö_220-0003.pdf"/>
          <p xml:id="i-Br3Jot1VYtPekQpamuWPkq">
            Hotbilden är framöver fortsatt diffus men med terrorism som ett
            tungt inslag, och vi känner till ökade aktiviteter och attacker
            i olika former från icke statsanslutna extrema grupper. Hoten
            kan bestå av terrorhandlingar i gängse mening som vi sett fasansfulla
            exempel på, men det handlar också om cynisk människohandel, smuggling,
            illegal invandring eller annan organiserad kriminalitet. För att
            komma tillrätta med sådana former av hot krävs ett globalt perspektiv
            och här har Sverige ett bidrag att komma med genom det s.k. Maritime
            Security Concept som svenska försvaret genom sin erfarenhet och
            genom spetsteknologisk kunskap besitter. Det har uttalats att
            vi i framtiden inte kan ha spetskompetens inom alla områden och
            att den bredd i materielutbudet som vi hade under det kalla krigets
            dagar inte längre kan upprätthållas. Istället ska Sverige, liksom
            andra nationer, genom samverkan kring materielfrågor kunna få
            tillgång till den materiel vi behöver i ett kris- eller krigsläge.
            Samverkan är också på gång inom EU inom materielområdet och det
            finns all anledning att bejaka den utvecklingen. Men för att kunna
            få del av materiel i ett krisläge måste man förstås ha något att
            erbjuda sina samarbetspartner istället och det är därför som det
            gäller att fortsätta utveckla den kunskap vi har inom vissa nischer.
            Här har den marina nischen kommit att få en unik ställning. Världens
            befolkning lever i dag allt närmare kusten i stora och växande
            städer. Den helt övervägande delen av handeln i världen sker på
            världshaven och i farleder till sjöss inom den kustnära zonen,
            områden som med ett marint begrepp definieras som Littoral Waters.
            Över 90 procent av frakterna i världen sker till sjöss och självfallet
            är det så att här finns en hotbild. Till det kan läggas att i
            stora delar av världen är dessutom piratdåd mot handelsfartyg
            ett växande problem. Det finns förstås bara ett sätt att komma
            tillrätta med detta och det är att se till att vid behov kunna
            behärska de kustnära zonerna och att göra det med ett samlat koncept
            som gäller över ytan, på ytan och under ytan. Svensk försvarsindustri,
            som till exempel Kockums, ligger långt framme inom sina nischområden.
            För mig har det under årens lopp varit synnerligen intressant
            och informativt att följa teknikutvecklingen som Kockums stått
            och står för. När det gäller den maritima miljön har Kockums ett
            avancerat samarbete med Försvarets materielverk, samarbete med
            Totalförsvarets forskningsinstitut, tekniska högskolor och andra
            institutioner. Det finns för närvarande över 50 forskningsprojekt
            som är pågående och som täcker in den marina sektorn och som alla
            är framtidsinriktade. Detta borde vi ta vara på för det är viktigt
            att Sverige satsar på framtidsprojekt som är så spetsinriktade
            att de väcker internationellt intresse och bara så kan vi givetvis
            också behålla den ledning vi har i tekniskt avseende. Endast så
            kan vi också spela en avgörande roll i säkerhetspolitiska sammanhang.
            Inom det marina segmentet finns dessutom potential för rationalisering
            på så vis att svenska marinen, Kustbevakningen, tullen och polisväsendet
            borde samarbeta betydligt mera. Svenska skattebetalare satsar
            stora summor på marinens nya, snabbgående smygfartyg, men dessa
            fartyg borde kunna användas också för civila insatser. Frågan
            om samarbete av detta slag har utretts så länge jag varit i politiken,
            och det är länge, men hittills har det så
          </p>
          <p xml:id="i-VRdhbEMxbrPKRAZ39GhyoF">
            2005/06:Fö220
          </p>
          <pb facs="riksdagen-motions-pdf/data/200506/mot_200506_Fö_220/mot_200506_Fö_220-0004.pdf"/>
          <p xml:id="i-TU1NZUZqW4dzWJmKLwtDCF">
            2005/06:Fö220
          </p>
          <p xml:id="i-CinubtPLdpFdSoaAHq32mp">
            allade Ådalensyndromet stoppat alla ansatser till samarbete.
            Nu är tiden mogen för att göra ett nytt försök, dels därför att
            det ekonomiskt borde bli effektivt med sådant samarbete, dels
            därför att teknikutvecklingen också hos brottssyndikaten haft
            en snabb utveckling. För att bekämpa brottsligheten rävs därför
            numera den allra senaste tekniken, snabba fartyg och möjlighet
            att bedriva spaning osynligt på och under vattnet. En rad uppgifter
            skulle effektivare kunna klaras av med utbyggt samarbete och detta
            hör också till försvarsdebatten i dagens läge. Sverige skulle
            därmed å större styrka för försvaret samt bättre beredskap mot
            sårbarhet. Det gäller sjöövervakning och underrättelseverksamhet,
            kontroll av immigration, evakuering av civila i fara, terrorismbekämpning,
            minröjning men också iskeövervakning, kort sagt vi skulle få ett
            effektivare maritimt säkerhetskoncept såväl militärt som civilt.
            Av alla de skäl som angivits ovan finns det anledning att satsa
            på marina
          </p>
          <p xml:id="i-GEjjDUAsc1xWn23SLoTD84">
            system som ett i högsta grad prioriterat nischområde, något som
            vore bra för Sverige. Sverige behärskar bevisligen det maritima
            området och det finns intresse för produkterna också på exportmarknaden,
            vilket ju gör att systemen blir ekonomiskt effektiva.
          </p>
          <p xml:id="i-SLWP4Mbs6ePpwnqwT5heS4" type="date">
            Stockholm den 29 september 2005
          </p>
          <div xml:id="i-GVbdvdnT9wmN8xGuS4tMqP" type="signatureBlock">
            <p xml:id="i-9k5ThDBauhcWEuFfChaoPo" who="i-WCrN5vpCNm6z9SvfXfby4e" type="signature">
              Alf Svensson (kd)
            </p>
          </div>
        </div>
      </div>
    </body>
  </text>
</TEI>
