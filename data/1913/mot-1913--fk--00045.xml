<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__fk__45/mot_1913__fk__45-001.pdf"/>
      <div type="motHeader" xml:id="i-KbCV9MeUrtn3VTsBikujzv">
        <div type="motTitle" xml:id="i-7n7JgQKQFsqUfgdPDLWRsy"/>
        <div type="motSubmissionInfo" xml:id="i-AahGmpYNPvzJBsPh5My64e"/>
      </div>
      <div type="motBody" xml:id="i-GXmX259Zd2sK59PQycT86b">
        <div xml:id="i-9npKYB1mVt53DSv7rq87y2">
          <p xml:id="i-WficPjQJArUTqYgBTq4fGU">
            Motioner i Första kammaren, Nr 45. 7
          </p>
          <p xml:id="i-MsU4CkCtMBYbRzbSdMKn6y">
            Nr 45.
          </p>
          <p xml:id="i-YPy9cpApRcHHRZyuXxVqPg">
            Av friherre Trolle, om anslag till inköp av ett inom Eslöv beläget
            område och detsammas avskiljande såsom nationalpark.
          </p>
          <p xml:id="i-Nm6WdSAK5bFk8dRzat3pBe">
            På olika platser inom vårt land har, sedan lagarne om skydd för
            naturminnesmärken och om nationalparker trädde i kraft, områden
            av särskilt framstående naturhistorisk eller eljest naturvetenskaplig
            betydelse avskilts för att enligt ovannämnda lagar skyddas för
            åverkan. Huvud- sakligast torde detta dock ha ägt rum i norra
            och mellersta Sverige, under det att den sydligare delen av landet
            ännu är ganska vanlottad i detta hänseende, oaktat där ingalunda
            saknas platser, väl värda att åtnjuta ett dylikt skydd. Av sådana
            platser befinner sig en, som på ett ganska begränsat område ger
            en synnerligen värdefull bild ur ett viktigt skede av den skånska
            jordens historia liksom av det mänskliga kulturarbetets allt övervinnande
            kamp mot de svårigheter, naturen lägger i dess väg, inför faran
            att, om icke åtgärder under den närmaste tiden vidtagas för dess
            bevarande, inom kort helt och hållet förändra karaktär. Området
            är nämligen beläget inom gränserna för staden Eslövs stadsplan,
            och, då i närheten av detsamma den ena tomten efter den andra
            försäljes till bebyggande, så skall det, därest ingenting göres
            för att förhindra att så sker, om några år vara ett helt vanligt
            byggnads- kvarter i stadens utkant. Av en intresserad geolog,
            rektor O. Bobeck vid Eslövs folkhög- skola, samt av professor
            A. Hennig, som undersökt platsen, uppmärk- samgjord på faran,
            har nu Skånes Naturskyddsförening i skrivelse till Eslövs stadsfullmäktige
            hemställt att ifrågavarande område måtte reser- veras som skyddsområde,
            likställt med nationalpark. Oaktat området
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-002.pdf"/>
          <p xml:id="i-TQxYbkspAJ1Rh4XVA42foT">
            8 Motioner i Första kammaren, Nr 45.
          </p>
          <p xml:id="i-SgMVrURAHUwNWfRwvTVp5t">
            på grund av de tätt intill varandra liggande moränblocken icke
            lämpar sig som promenadplats och sålunda icke kan tänkas fylla
            något stadens behov av en park i vanlig bemärkelse, så har dock
            stadsfullmäktige i Eslöv med erkännansvärd pietet för själva ändamålet,
            bevarandet av ett naturminnesmärke av oersättligt värde, anslagit
            6,000 kronor till om- rådets inköpande. Ågarne äro emellertid
            icke villiga att avstå detsamma för lägre belopp än 18,000 kronor,
            för vilket pris det lämnats på hand under ett halvt år. Återstår
            alltså 12,000 kronor. Nu framgår av bifogade intyg — rektor Bobecks
            skrivelse, Skånska Naturskyddsföreningens skrivelse samt utlåtanden
            av d:r Leonard Holm- ström å Vilan och professorerna Gerhard De
            Geer, A. G. Nathorst, Gunnar Andersson och Joh. Chr. Moberg —
            att det till inköp föreslagna området förutom sitt värde som naturminnesmärke
            även, på grund av sin instruktiva beskaffenhet och sitt från Lund
            lätt tillgängliga läge, är av stor betydelse för den geologiska
            undervisningen vid universitetet. Här föreligger alltså ett verkligt
            statsintresse i att ifrågavarande område blir avskilt och skyddat,
            och då den enskilda offervilligheten icke kan tänkas till någon
            större del bidraga härtill, så finnes ingen annan utväg än att
            staten träder emellan till fyllande av beloppet. I anslutning
            till ovanstående och med stöd av här bifogade utdrag av Eslövs
            stadsfullmäktiges protokoll samt förutnämnda skrivelser och utlåtanden
            får jag alltså hemställa,
          </p>
          <p xml:id="i-3QidvrsNT4NjrsVYeMMugL">
            att Riksdagen ville besluta att anslå ett belopp av 12,000 kronor
            till inköp av det inom Eslöv be- lägna, såsom naturminnesmärke
            betecknade området samt avskilja detsamma som nationalpark.
          </p>
          <p xml:id="i-AgYsVy8RUymw16iv5GYy7x" type="date">
            Stockholm den 25 januari 1913.
          </p>
          <p xml:id="i-MFvLrriK5qKeH7TQeh7KWi">
            Nils Trolle.
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-003.pdf"/>
          <p xml:id="i-3pkLgj26qEUrCdzvMixuza">
            Motioner i Första kammaren, Nr 45. 9
          </p>
          <p xml:id="i-JSmWka1HZWXMQpTdZGkj7X">
            Bilaga 1.
          </p>
          <p xml:id="i-WBsmS5ex17rQ6RZq7r4zkU">
            Utdrag av protokoll, hållet vid stadsfullmälktiges i Eslöv sammanträde
            den 10 januari 1913.
          </p>
          <p xml:id="i-EBXmH6hFFwQ2yq99guiX7Q">
            $ 2.
          </p>
          <p xml:id="i-8UNPxkftVdCXXNYiFLvnVp">
            Till att jämte ordföranden justera dagens protokoll utsågos herrar
            L. Ekholm och Ekdahl med herr N. P. Bengtsson som suppleant. Protokollet
            skulle justeras
          </p>
          <p xml:id="i-MUFiuk7jenJzBkteWhMLrp">
            och offentligen uppläsas lördagen den 11 i denna månad kl. 6
            e. m., och kommer särskild kallelse härtill ej att utfärdas.
          </p>
          <p xml:id="i-Lz2UP3Cjzn5VWeSGCGpUjS">
            8 3.
          </p>
          <p xml:id="i-9C1bWAEtkyRY8kHXtdG7Sp">
            Företogs åter till behandling vid sammanträde den 3 i denna månad
            bordlagt ärende, angående reserverande av visst område å Fåbelunds
            fäladsmark till s. k. naturskyddspark. Efter en längre diskussion,
            varunder herrar Alkman, Anderzon, Håkansson, Edelberg, ordföranden
            och Larsson yrkat bifall, samt herrar Ekdahl, Jonsson och Ljungdahl
            yrkat avslag, beslöto stadsfullmäktige, på drätselkammarens av
            bered- ningsutskottet tillstyrkta förslag efter omröstning med
            21 röster mot 7
          </p>
          <p xml:id="i-Mi876KB8V3fmiEgBk9V763">
            att i och för inköp av ett område om minst 32,000 kvadratmeter
            å Fåbelunds fäladsmark att reserveras som skydds- område, likställt
            med nationalpark, anslå 6,000 kronor,
          </p>
          <p xml:id="i-3NYqPSwWEgAnGrDiGW2zNb">
            samt att medlen härtill anskaffas genom upplåning på kortare
            återbetalningstid än 2 år.
          </p>
          <p xml:id="i-6b6tcovsDG4BdCoWAc8ep7">
            Som ovan In fidem Ivar M. G. Sandberg. Justerat: An. Sahlin.
            L. Ekholm. O. S. Ekdahl. Offentligen uppläst den 11 januari 1913,
            intyga: L. Ekholm. O. S. Ekdahl. Rätt utdraget, betygar: In fidem
          </p>
          <p xml:id="i-UGQJPvepLJ7U4PETqh621F">
            Ivar M. G. Sandberg. Bihang till Biksdagens protokoll 1913. 3
            saml. 23 häft. (Nr 44—45.) 2
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-004.pdf"/>
          <p xml:id="i-EQGCuRfjKXbXHJe2DuA9Q9">
            10 Motioner i Första kammaren, Nr 45.
          </p>
          <p xml:id="i-BsfxrBLZZzWbWmpWFzFz5k">
            Bilaga 2.
          </p>
          <p xml:id="i-URvewmCdc7m6pFNCAzmqoz">
            Till Styrelsen för Skånes Naturskyddsförening.
          </p>
          <p xml:id="i-BGxpy711SyhxMzL6NtvLK">
            Såsom medlem av Skånes Naturskyddsförening får undertecknad till
            dess styrelse vördsamt hemställa följande. Ett av geologerna allmänt
            erkänt förhållande är, att tvenne isströmmar överskridit Skåne
            och här lämnat märken efter sig huvudsakligen i form av väldiga
            moräner, vilka nu bilda underlaget för större delen av vår åker-
            och skogsjord. Innehållet 1 dessa moräner utgöres dels av grus
            eller lera, dels av större eller mindre block, vilka ofta transporterats
            av isen från långt avlägsna trakter. Av Gerhard De Geer har i
            beskrivningen till det geologiska kartbladet Lund framhållits,
            att gränsen mellan de båda nämnda isströmmarnas moränområden går
            förbi Eslöv i sydostlig- nordvästlig riktning. Nordost om denna
            gränslinje är marken övervägande grusig och belamrad flerstädes
            med stora block. Moräninnehållet leder sitt ursprung huvudsakligen
            från norra Skåne och Småland. Sydväst om samma gräns är moräninnehållet
            lerigt och starkt kalkhaltigt, varjämte blockens moder- klyft
            är att finna i södra delen av Skåne, vid Östersjöns stränder och
            på dess botten. Vid Eslöv är gränslinjen för dessa två moränområden
            mycket skarpt markerad och härtill bidrager det förhållande, att
            den nordostliga moränen ännu ligger kvar i sitt så gott som ursprungliga
            skick med stora block av nordskånska och småländska urbergarter,
            hörsandstenar, basalter och diabaser från mellersta Skåne, flintor
            och kalkstenar från Kristianstadstraktens kalkstenslager m. 1.
            Den sydväst därom liggande moränen, den s. k. baltiska, är visserligen
            odlad, men den har ej därigenom undergått något väsensligen ändrat
            utseende, vilket framgår vid en granskning av några skärningar
            1 närheten av gränslinjen. Här karakteriseras moränen av en starkt
            kalkhaltig lera, blandad med smärre block av sydskånska flintor
            och kalk- stenar, östersjöbergarter, kalmarporfyr och åländska
            urbergarter m. fl. Det torde numera finnas få platser, varest
            dessa förhållanden kunna så väl studeras som vid Eslöv, och det
            dröjer sannolikt ej många år, innan nämnda gräns- linje blir i
            sin helhet genom odlingens framsteg alldeles omdanad till sin
            yttre, ursprungliga karaktär, om ej ett verksamt skydd däremot
            kan åstadkommas på någon lämplig plats. I omedelbart samband med
            nämnda geologiska gränsområde finns här en vackert utformad strandbildning,
            sannolikt tillhörande en av inlandsisen i forna tider uppdämd
            s. k. issjö. Aven denna i och för sig intressanta geologiska bildning
            framhäver ännu mera moränområdets karakteristiska natur. Traktens
            1 geologiskt hänseende egendomliga natur har även satt sin prägel
            på dess fora och fauna. På den grusiga stenbundna marken förekomma,
            utom spridda ekträd och hasselbestånd, busksnår av hagtorn, slån
            och nypon, som med sitt rika for och sin undermatta av vitsippor,
            stenbräckor och violer ge under försommaren en särdeles tilltalande
            anblick. Under hög- och sensommaren lyser marken av ranunclar,
            lungväxter, eufrasia och gentiana. Aven under vintern vid
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-005.pdf"/>
          <p xml:id="i-6HCuuv3ac3efXTPsooLFjz">
            Motioner i Första kammaren, Nr 45. 11
          </p>
          <p xml:id="i-P2MRdbKDgkr3jPXoGMQprw">
            blid väderlek påminna ormbunkar, mossor och lavar mellan blocken
            och i deras remnor samt algerna i vattensamlingarna om livets
            fortvaro i vildmarken. Näkter- galen, koltrasten och en brokig
            skara smärre sångfåglar häcka i snårens skygd och göken låter
            höra, att han med förkärlek har sitt tillhåll här. I fall området
            bleve skyddat mot åverkan av betande djur och skadelystna människor,
            skulle det säkerligen bliva en tillflyktsort för nästan allt,
            vad egendomligt trakten äger av växt- och djurvärld, som annars
            inom kort måste helt vika för kulturens obarm- härtiga framfart.
            Oavsett det rent vetenskapliga intresset med ifrågavarande bildningar,
            även- som det behag, varmed den osminkade naturen alltid tilltalar
            ett öppet och vaket sinne, giver området med alla sina naturföremål
            en intressant och karakteristisk bild av Eslövstraktens forna
            utseende. Då Eslöv för cirka 50 år sedan växte upp i följd av
            stambanans framdragande här, hade hela denna nejd ett med ifråga-
            varande område likartat utseende. Men ökade, goda kommunikationer
            skapade här dels ett livaktigt samhälle, nu stad, dels genom underlättad
            odling fruktbara bygder kring samhället. Av den sedan mindre än
            en mansålder helt ofruktbara, ganska vidsträckta s. k. fäladsmarken
            återstår nu endast en obetydlig del, som ej blivit av kulturens
            omdanande band berörd. Det vore blott en skyldig gärd av tacksamhet
            man offrade till en minnesvård åt dem, som här brutit bygd, genom
            att söka bevara en liten del av den återstående jungfruliga marken,
            vilket skulle lära kommande släkten att uppskatta sina förfäders
            flit och mödor och såmedels uppfostra till kärlek för hembygd
            och fosterland. Det vid Eslöv belägna område, som här åsyftas
            att bli skyddat, ligger till största delen inom den nya stadens
            gränser. Enligt närslutna karta utgör hela området cirka 35,625
            kvadratmeter, varav cirka 33,600 kvm. ingå i stadsplanen och cirka
            2,025 kvm. ligga utanför densamma å ägor tillhörande V. Sallerup
            nr 6. Då man för närvarande är sysselsatt med uppgörande av projekt
            till indelning av stadsplanen i kvarter, gator och öppna platser,
            vore det för uppnående av ovan nämnda syftemål av största vikt,
            att vederbörande i kommittén för stadsplanens uppgörande just
            nu bleve uppmärksamgjorda på nämnda förhållanden. Då jag anser,
            att det mest effektiva sättet för realiserande av mitt antydda
            önskemål, vore att Naturskyddsföreningen toge saken om hand, får
            jag hos dess styrelse vördsamt anhålla: dels att styrelsen ville
            göra en snar hemställan till Eslövs stadsfullmäktige, att de,
            innan den nya stadsplanen vinner stadfästelse, beaktade de förhållanden,
            som stå 1 samband med ett eventuellt skyddande av förutnämnda
            område; dels att styrelsen sökte få ifrågavarande område likställt
            med nationalpark, varigenom detta för naturvännen intressanta
            och för forskaren beaktansvärda natur- minnesmärke kunde för framtiden
            bliva bevarat i sitt nuvarande skick.
          </p>
          <p xml:id="i-2pX2fJhP9VFUARSmCvFXon">
            Eslöv den 20 september 1912.
          </p>
          <p xml:id="i-CrEWjkq4xdo8azn9CnNmy7">
            O. Bobeck, folkhögskoleföreståndare.
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-006.pdf"/>
          <p xml:id="i-EAZuZYTFUSoCxhYoJ2Tc2T">
            12 Motioner i Första kammaren, Nr 45.
          </p>
          <p xml:id="i-4D2du7mqpyzeWghvXJcSyB">
            Bilaga 3. Till Eslövs stadsfullmäktiges ordförande.
          </p>
          <p xml:id="i-EUuVtmQwY6i1Z5DKcNaE1b">
            Sedan Skånes Naturskyddsförening av folkhögskoleföreståndaren
            O. Bobeck i Eslöv mottagit bifogade skrivelse angående ifrågasatt
            skydd för ett område på cirka 35,625 kvadratmeter, liggande till
            allra största delen inom Eslövs stadsområde vid gränsen mot V.
            Sallerups nr 6 och nr 7 ägor, och sedan föreningens sekreterare,
            professor Hennig, besökt platsen i fråga, tillåter sig föreningen
            hos Eslövs stadsfull- mäktige göra följande framställning: Knappast
            någonstädes synes gränsen mellan den från N. O. och den från 8.
            O. över Sydskåne framflytande kvartära landisens båda moräner
            så skarp som V. och V. S. V. om Eslöv. O. om denna gräns sträcker
            sig en stenbunden skogsmark med block av urbergsgraniten o. s.
            v. (=nordostmoränen); V. om densamma vidtager södra Skånes feta,
            kalkhaltiga moränlera med block huvudsakligen av Skånes kalk-
            stenar och flintor (— sydostmoränen). Inom samma västra del av
            Eslövs stadsom- råde ser man tydliga märken efter forntida högre
            vattenstånd i denna trakt, ett vackert blockgärde, bildat genom
            bortspolning av moränens slam och sand under blottläggande av
            dess större block. Genom odling och över huvud taget genom ingripande
            från människans sida utplånas givetvis den ursprungliga karaktären
            hos de av landisen kvarlämnade lösa jordlagren, och dessa kunna
            ofta bli till oigenkännlighet omgestaltade. Ännu är det emellertid
            jämförelsevis lätt att inom Eslövs stads gränsområde mot V. Sallerup
            avläsa, huru naturen danat denna del av Skåne, och för det vetenskapliga
            studiet av vårt lands forntida öden måste således dessa formationers
            bibehållande vara av mycket stor vikt. Aven från kulturell synpunkt
            vore det synnerligen intressant att här i närmaste närhet av under
            kultur stående fält ha ett stycke av det ursprungliga Skåneland,
            sådant detta såg ut då människan tog det i besittning, bevarat
            åt dem, som komma efter oss. Dessa skulle här direkt se, vad fädernas
            arbete gjort av den jungfruliga moränjorden. För staden Eslöv
            erbjuder sig nu ett synnerligen lämpligt tillfälle att åstad-
            komma ett sådant skydd för denna del av Skånes urgamla jord. Om
            stadsfullmäktige nu besluta detta skydd, har åt Eslöv, det nutida
            och det kommande, skaffats en sevärd- het av hög rang, har mot
            naturen visats en pietetsfullhet, för vilket framtiden skall stanna
            i stor tacksamhetsskuld, samtidigt som visats en praktisk framtidsblick,
            i det man besinnat att sådana värden, som det här gäller, äro
            oersättliga, om man försummat det lämpliga tillfället att tillvarataga
            desamma. Skånes Naturskyddsförening vill på grund av det sagda
            hos Eslövs stadsfull- mäktige vördsamt hemställa, att det å Bobecks
            närslutna karta markerade området å 33,600 kvadratmeter inom Eslövs
            stadsplan jämte angränsande 2,025 kvadratmeter inom V. Sallerup
            nr 7 reserveras som skyddsområde, likställt med nationalpark.
            Malmö och Lund den 23 oktober 1912.
          </p>
          <p xml:id="i-FkLkbCCDAGSaivoAff3LFG">
            RB. de la Gardie.
          </p>
          <p xml:id="i-Lfhq9uZdvVaFG4xZBfVZ5W">
            Anders Hennig.
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-007.pdf"/>
          <p xml:id="i-HG1PoNR1hnDpLgSHhV292N">
            Motioner i Första kammaren, Nr 45. 13
          </p>
          <p xml:id="i-5SzNjsjqXhbaFxXASvDsyQ">
            Avskrift. Bilaga 4.
          </p>
          <p xml:id="i-3zCuwM7M6Zj2gb7XZoNba9">
            Anmodad att uttala mig, beträffande väckt förslag att söka få
            ett visst fält i omedelbar närhet till staden Eslöv reserverat
            för framtiden som skyddat område i likhet med nationalpark, får
            jag anföra följande: Man skiljer som bekant mellan den nordöstra
            kvartära isströmmen, då land- sen gled fram över Skåne från nordost
            till sydväst, avlagrande blockfyllda botten- moräner, som nu utgöra
            den ganska grusiga, blockrika alven 1 Kristianstads län och å
            de högre belägna, inre delarna av Malmöhus län, samt den något
            senare i tiden uti södra Östersjöns dalgång framskridande lågbaltiska
            isströmmen, som med sitt högra (norra) kantbräm nådde upp över
            Skånes södra och västra slättland intill en höjd av 60 å 70 meter
            över den nuvarande havsytan, avlagrande i sydvästra Skåne ovanpå
            nordostmoränen sin mera lerhaltiga, kalkrika och flintuppfyllda
            botten- morän, den skånska slättbygdens bördiga åkermark. Flerstädes
            har man kunnat påvisa yttersta gränsen för denna moränlera, men
            knappast någonstädes så distinkt som vid Eslöv. Där mötas tvenne
            skarpt skilda Jordmåner. I och för sig har det mycket stort geologiskt
            intresse att studera en landis (isström), vars rörelseriktning
            bestämdes av södra Östersjöns och Öresunds dalgångar och som med
            sitt högra (norra och östra) kantbräm framskred över provinsens
            syd- västra delar med huvudriktning från söder mot norr samt utgjorde
            den sista över- isningen över Malmöhus län. Denna isström uppdämde
            mellan sig och höglandet (d. v. s. avsluttningarna av Romell-,
            Linderöds- och Söder-åsen) flerstädes betyd- liga s. k. isdämda
            sjöar, i vilka avlagrades stenfria ler- och sandbäddar. Det hela
            är ett högst intressant fenomen, som ännu fordrar mycket arbete,
            innan allt blir klarlagt. Det synes därför ganska önskvärt att
            i närheten av Lunds universitet kunna ha lätt tillgång till ett
            litet område, där dessa olika moräner äro i kontakt med varandra
            och kunna demonstreras och där man även kan studera ett s. k.
            blockgärde, utgörande enligt O. Bobeck strandbildning till en
            forntida isdämd sjö. För övrigt instämmer jag uti det som yttras
            i "Skånes Naturskyddsförenings skrivelse till Eslövs stadsfullmäktige,
            och vill endast tillägga, att vi stå uti den största tacksamhetsskuld
            till de senaste generationerna för deras sega, ihärdiga arbets-
            och odlingsflit, som förmått omvandla de blockfyllda fäladsmarkerna
            i bördiga åkerfält. Det vore därför endast en skyldig tacksamhetsgärd,
            om vi genom att här och där bibehålla ett stycke obruten mark
            som naturskyddat område, därmed upp- reste åt dem en minnesvård,
            som kunde vittna om skånska lantmäns oförtrutna flit och duktighet
            och som kunde egga kommande släkten till fortsatt idogt odlings-
            arbete till fromma för vårt kära Sverige.
          </p>
          <p xml:id="i-RpXXe7jV9rG6G7pVSJqQqg">
            Vilan den 16 januari 1913.
          </p>
          <p xml:id="i-R5ZgvLbpRhkJryP7uVwXYX">
            Leonard Holmström.
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-008.pdf"/>
          <p xml:id="i-TL6mJMuYhtE7s6wcBEL1DL">
            14 Motioner i Första kammaren, Nr 45.
          </p>
          <p xml:id="i-NnLTi7n3ceKWDQsCj6tpfD">
            Avskrift. Bilaga 5.
          </p>
          <p xml:id="i-QrV9X1V9Pqxa4DhJdoqRHv">
            Anmodad att avgiva yttrande om ett utmed gränsen mellan Eslöv
            stadsområde och V. Sallerup beläget område, som av Skånes Naturskyddsförening
            föreslagits till naturminnesskydd, får jag såsom min mening uttala,
            att detta område är av syn- nerligen stort intresse. Redan för
            trettio år sedan, då jag för första gången hade tillfälle utföra
            geo- logiska undersökningar i trakten, visade det sig, att under
            istidens senare del från det över landet längre norrut kvarliggande
            istäcket genom den baltiska dalsänkan framskjutit en betydande
            isström, som över sydvästra Skåne och de danska öarna från kalk-
            och skifferlagren på Östersjöns botten nedsläpat och utsett den
            leriga, fruktbara moränmärgel, som erhållit så stor betydelse
            för jordbruket i dessa trakter. Det befanns att själva gränsen
            för denna baltiska moränlera framgick all- deles förbi Eslöv och
            vidare mot nordväst, och att man här hade ett sällsynt gynnsamt
            tillfälle att studera spåren efter de olika slag av företeelser,
            som kännetecknar randen av sådana isströmmar. Emellertid har sedan
            dess av flera geologer påvisats, att inom södra Skånes centrala
            delar i stor utsträckning förekomma lagrade, i vatten avsatta
            leror, som tydligen måste hava bildats i sjöar, som varit uppdämda
            av den ifrågavarande baltiska isströmmen och som på ett slående
            sätt bekräfta åsikten, att den baltiska isströmmen bildade en
            självständig istunga, som sålunda utefter sin rand kunde upp-
            dämma vattensamlingar å det omgivande isfria landet. Det fortsatta
            studiet av dessa isdämda sjöar och deras leravsättningar, vilka
            för tegelindustrien äro av stor betydelse, lova att bliva av synnerligt
            intresse att döma av de förutgående undersökningar, jag sommaren
            1911 hade tillfälle utföra. Nu är det just vid Eslöv, som den
            uppdämmande ismassan nådde längst in över Skåne, och där man således
            bäst kan studera spåren efter issjöarnas första avlopp. Vid mitt
            sista, korta besök fann jag också dels utmed östra sidan av en
            sänka i blockmarken en vacker strandlinje — helt visst densamma,
            som i Natur- skyddsföreningens skrivelse omnämnes -— dels öster
            om hela höjden i ett grustag nere vid dalbottnen och således ännu
            ett stycke längre ifrån den baltiska moränens gräns vackert lagrat
            flodgrus, rikt på sydskånsk flinta och andra baltiska bergarter
            och tydligen avsatt av en smältvattensälv från den baltiska isströmmen.
            "Tiden medgav ej att för tillfället vidare följa dessa intressanta
            bildningar, men det var tydligt nog att här förefanns ett ovanligt
            tacksamt fält för ingående detaljunder- sökningar, vilka just
            vid Eslöv på ett snart sagt allenastående sätt gynnas genom den
            påfallande olika beskaffenheten av de båda skilda moränbäddarna
            och deras omlagringsprodukter. Härtill kommer, att genom det ifrågavarande
            området invid Eslöv framgår — utom gränsen för den baltiska isströmmen
            — en annan, troligen ungefär samtidig israndslinje, som begränsat
            den från nordöstra Skåne och Småland nedströmmande landisen, och
            vars fortsättning jag tror mig hava spårat å ena sidan förbi Konga,
            Åstorp och Angelholm samt å den andra förbi Holmby och Öved fram
            till den baltiska isströmmen. Denna linje är av den vikt, att
            den blivit utvald för att med
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-009.pdf"/>
          <p xml:id="i-LDXx6EBtmmE9StWYbA2RRL">
            Motioner i Första kammaren, Nr 45. 15
          </p>
          <p xml:id="i-MXgqFuYkTKRWGcxaN6aSLd">
            motsvarande stadium i landisens avsmältning beteckna själva början
            av det goti- glaciala tidsskedet i den förhistoriska tideräkning,
            som kunnat uppställas just på grund av spåren efter isavsmältningens
            förlopp. Som ifrågavarande område vid Eslöv därför ur flera synpunkter
            är av särskilt geologiskt intresse och även i andra avseenden
            synes förtjäna att skyddas, och traktens befolkning genom att
            upprätta och vidmakthålla ett sådant skyddsområde på samma gång
            skulle främja kunskapen om ett viktigt skede i vårt lands utveckling
            och kännedomen om egen hembygd, tror jag, att den offervillighet,
            som kräves för att möjliggöra detta, snart nog skall finna en
            tillfredsställande belöning i resultaten.
          </p>
          <p xml:id="i-H3cSVtYRPdDYRCiKq1FD9L" type="date">
            Stockholm den 15 januari 1913. Gerard De Geer.
          </p>
          <p xml:id="i-PZbFQXeXJM7GcXxPwJx36n">
            Avskrift. Bilaga 6.
          </p>
          <p xml:id="i-AngeWZeiTCVCyHv9GQF2MT">
            Med stort och livligt intresse har jag tagit del av folkhögskoleföreståndaren
            herr O. Bobecks förslag att såsom nationalpark avsätta och skydda
            ett vid Eslöv beläget område, där gränsen mellan moränerna från
            istidens nordöstra och sydöstra isströmmar framträder synnerligen
            skarpt, och som även i andra avseenden från naturskyddssynpunkt
            erbjuder mycket av intresse. Jag är så mycket mer intresserad
            därav, som jag på sin tid själv studerat samma gräns något längre
            i nordväst och även där såsom av beskrivningen till det geologiska
            kartbladet »Trolleholm &gt;» framgår (5. G. U., Ser. Aa, nr 87; 1885,
            sid. 92), funnit densamma lätt att följa. Men den fortlöper därstädes
            över odlad mark, så att man endast på hösten, sedan säden blivit
            avtagen, har tillfälle att genom aktgivande på blocken följa densamma,
            och en följd av odlingen är naturligtvis den, att områdets ursprungliga
            karaktär gått förlorad. Då denna däremot på den avsedda marken
            vid Eslöv enligt folkhögskole- föreståndaren Bobecks samt professor
            Hennigs beskrivningar ännu befinnes väl bibe- hållna, vore det
            för nutid och eftervärld av största betydelse att få området skyddat
            och avsatt till nationalpark. Det måste därför anses synnerligen
            glädjande och för samhället hedrande, att Eslövs stadsfullmäktige
            anslagit ett för samhället så avse- värt belopp som 6,000 kronor
            såsom bidrag till inköp av området i fråga. Varje vän av Sveriges
            natur och dess geologiska historia måste livligt hoppas, att det
            ännu erforderliga beloppet skall kunna anskaffas, och i betraktande
            av Riksdagens förut ådagalagda stora intresse för skyddande av
            vårt lands naturminnesmärken, torde väl goda utsikter vara för
            handen att en framställning till densamma i en så behjärtansvärd
            angelägenhet skall leda till önskat resultat.
          </p>
          <p xml:id="i-QYEj7Nfv18rtViNavaBDLx" type="date">
            Stockholm den 18 januari 1913. ÅA. G. Nathorst.
          </p>
          <pb facs="riksdagen-motions-pdf/data/1913/mot_1913__fk__45/mot_1913__fk__45-010.pdf"/>
          <p xml:id="i-N59nNBYwJrkCJhgpX986Wv">
            16 Motioner i Första kammaren, Nr 45.
          </p>
          <p xml:id="i-6yL66fHGbA11RVYpibfhZU">
            Avskrift. Bilaga 7.
          </p>
          <p xml:id="i-HnbGgvYgPpiBHdQtcZHuD9">
            Med anledning av väckt förslag att söka få avsatt ett parti av
            den synner- ligen blockrika moränmarken kring Eslöv, den så kallade
            fäladen, till naturpark, vill jag som min uppfattning meddela,
            att det från synpunkten av att valda stycken av skånsk natur bibehålles,
            är av allra största intresse om denna bit kan bevaras. I vill
            för min del särskilt understryka dels nyttan av ett dylikt stycke
            natur för exkursioner för studerande vid Lunds universitet, dels
            också intresset för den stora allmänheten, vilken snart nog icke
            har en enda bit jord, som kan ge kommande släkten en föreställning
            om huru den nu alldeles blockfria marken i Skåne över stora områden
            såg ut och vilket väldigt röjningsarbete föregående generationer
            ut- fört. Det blir en unik park, till vilken få städer om ens
            någon i Sverige komma att ha en motsvarighet när en gång ekarna
            spänt sitt valv över moränblocken. Jag såg helt nyligen en motsvarighet,
            visserligen många gånger större och märkligare, nämligen det stycke
            av den pacifika urskogen, som staden Vancouver avsatt som naturpark
            just i sin västra gräns och vilken nu i hela Amerika är berömd
            som den intressantaste park hela världsdelen äger. Intet annat
            än goda vägar är där anlagt, något som naturligtvis gör parken
            på längden synnerligen billig, jämförd med kost- naden för andra
            parker. Jag gratulerar Eslöv till denna idé och hoppas att den
            må lyckligen genomföras; ännu har icke uppfattningen om önskvärdheten
            av dylika naturminnen arbetat sig fullt igenom, men genom enigt
            arbete av alla för naturen - intresserade, går det nog att rädda
            bitar som denna! Det är ett enastående väl valt stycke av det
            skånska landet och det bör särskilt glädja skåningar, att det
            kan få bevaras. Stockholm den 8 januari 1913. Gunnar Andersson.
          </p>
          <p xml:id="i-17sRN9GTicsF8e3pzoSoau">
            Avskrift. Bilaga 8.
          </p>
          <p xml:id="i-QjgoPH6Rwd7oVdqEVCT5XA">
            I allo instämmande i de av professorerna Gunnar Andersson och
            A. Hennig åberopade skälen för att avskilja såsom skyddsområde
            den del av trakten närmast Eslöv, där den baltiska isströmmens
            nordostgräns framgår, får jag härmed blott tillägga, att detta
            avskiljande är synnerligen önskvärt även ur den synpunkt, att
            det för den geologiska undervisningen skulle vara till stor fördel,
            om detta instruk- tiva och från Lund lätt tillgängliga område
            alltjämt kunde bevaras för en av odling eller bebyggande vållad
            åverkan. Joh. Chr. Moberg,
          </p>
          <p xml:id="i-6WnT74mAqnueweewCWR5gj">
            Professor i geologi och mineralogi vid Lunds universitet.
          </p>
          <p xml:id="i-AZtwfoHp4iqtDhKkFqYPKW">
            STOCKHOLM, ISAAC MARCUS' BOKTRYCKERI-AKTIEBOLAG, 1913.
          </p>
        </div>
      </div>
    </body>
  </text>
</TEI>
