<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__74/mot_1944__fk__74-001.pdf"/>
      <fw xml:id="i-TGvVVEfgMNHkpQhbNeU1Wx">
        Motioner i Första kammaren, nr 74. 1
      </fw>
      <div type="motHeader" xml:id="i-HvnZBqTs54KmthrwTHQa74">
        <div type="motTitle" xml:id="i-Rd8GxBT6a9oSJRzXphKTy"/>
        <div type="motSubmissionInfo" xml:id="i-52zfhcTWvnhBbHWpGGuq9a"/>
      </div>
      <div type="motBody" xml:id="i-6WAdQ7jGHfEWEiX9Ys3DGf">
        <div xml:id="i-CdaL39jZ6QuWL57Ztai19J">
          <p xml:id="i-X2dWuZ4tUNS9cb7h7e3u4y">
            Nr 74.
          </p>
          <p xml:id="i-6oFiYtbriC1A2KYZ2fdns3">
            Av herr Linderot, angående revision av 8 kap. strafflagen m.
            m.
          </p>
          <p xml:id="i-DmsnkT2WSbxYDsb2RtC81q">
            Den antidemokratiska lagstiftningen.
          </p>
          <p xml:id="i-T4E52iR5v3rQXMfiKHRKY5">
            På senare år ha åtskilliga lagar, vilka icke låta sig förena
            med en demo- kratisk rättsordning, stiftats och satts i kraft
            i vårt land. Främmande idéer, förhatliga för praktiskt taget alla
            svenskar och vilka här aldrig lyckats samla något större antal
            väljare, ha, i en omfattning som i dessa dagar allt flera medborgare
            börjat reagera mot, tillåtits genom infiltration av såväl lagstift-
            ningen som förvaltningsverksamheten sätta grova spår i svenskt
            samhällsliv. Professorn i förvaltningsrätt vid Uppsala universitet,
            Halvar Sundberg, anser sig i sin nyutkomna skrift »Strödda uppsatser
            om rättsutveckling och rätts- upplösning» kunna konstatera, att
            vissa rättsliga företeelser i våra dagars Sverige »bygga på föreställningar
            av omisskänneligt nationalsocialistiskt ur- sprung, vilka upptagits
            av lagstiftningsmakten utan hinder av de härskande politiska partiernas
            ofta affischerade avståndstagande från denna åskåd- ning . . .&gt;.
            Ledamoten av riksdagens första kammare, advokat Georg Branting,
            gör i sin skrift »Lagröta eller det svenska rättssamhällets förfall&gt;
            följande uttalande: &gt;» Utan att svenska folkets flertal ännu har
            blivit det riktigt varse och ännu mindre förstått vidden av den
            pågående förändringen, utan att dess representanter i riksdagen
            ännu ha känt annat än kanske då och då en under- tryckt ilning
            av förskräckelse eller en oklar och osäker motvilja, har hos oss
            en utveckling begynt, som tydligt nog pekar mot den gamla svenska
            rätts- kulturens upplösning. Själva dess centrala nervsystem har
            angripits. Funda- mentala rättsprinciper ha sopats undan såsom
            hade de ingen vikt. Den kräft- sjukdom, som i och med nazismen
            slog klorna i det mellaneuropeiska rätts- systemet, har också
            börjat kräla in över våra gränser». Av alla de resultat de senaste
            årens lagstiftningsarbete avsatt är troligen 8 kap. strafflagen
            i den nya lydelsen av den 17 maj 1940 och med 1942 års lagändringar
            det som minst överensstämmer med svenska folkets rättsmed- vetande.
            Att en person, som utlämnar militära eller av militär betydelse
            varande uppgifter om Sverige, bör straffas strängt, ifrågasättes
            icke. Genom de 1940 och 1942 tillkomna nya bestämmelserna i 8
            kap. strafflagen har emellertid en sådan utvidgning ägt rum av
            det straffbara området, att handlingar, vilka av det allmänna
            rättsmedvetandet betraktas såsom fullt tillåtliga, ja, till och
            med tämligen självklara, belagts med långvariga frihetsstraff.
            Handlingar, Bihang till riksdagens protokoll 1944. 3 saml. Nr
            74—78. 1
          </p>
          <pb facs="riksdagen-motions-pdf/data/1944/mot_1944__fk__74/mot_1944__fk__74-002.pdf"/>
          <fw xml:id="i-H1hh1XJpP5wqtZGdipQMEN">
            2 Motioner i Första kammaren, nr 74.
          </fw>
          <p xml:id="i-Vx87PHcf4JRmNaLwdgV29h">
            vilka icke kunna sägas på något vis beröra rikets säkerhet, ha
            kriminaliserats, trots att kapitelrubriken endast talar om »förräderi
            och andra för rikets sä- kerhet menliga brott&gt;. En person, vilken
            har sitt sommarnöje i Stockholms skärgård vid någon av trafiklederna
            och för en god vän berättar exempelvis att ett stort antal tyska
            fartyg om dagen passerar leden, straffas för olovlig underrättelseverk-
            samhet. Icke ens detta exempel visar emellertid fullt ut denna
            lagstiftnings karaktär av kopia efter nazistiskt mönster. Icke
            endast vissa handlingar — i det ovan anförda exemplet omnämnandet
            för den gode vännen — utan även viss kunskap är kriminaliserad.
            I 9 $ heter det: &gt;» Den som obehörigen sätter sig i besittning
            av eller låter anskaffa upplysning om något sakförhållande, som
            bör hållas hemligt för främmande makt av hänsyn till rikets förbindelser
            med sådan makt eller till rikets försvar eller till folkförsörjningen
            i riket vid krig och av krig föranledda utomordentliga förhållanden,
            dömes högst till straffarbete i två år. Lag samma vare, där någon
            obehörigen tager befatt- ning med skrift, teckning eller annat
            föremål, som innefattar upplysning om sakförhållande, varom nu
            är sagt.&gt; Här fordras sålunda för straffbarhet icke att någon
            som helst upplysning lämnas någon. Om mannen på sitt sommar- nöje
            räknar de tyska fartygen i leden, vilket säkerligen åtskilliga
            människor för ro skull ha gjort, är han redan härmed hemfallen
            till straff enligt 8 kap. En annan sida av saken är.även värd
            uppmärksamhet. Vad som » bör hållas hemligt för främmande makt
            av hänsyn till rikets vänskapliga förbindelser med sådan makt»
            är uppenbarligen beroende på den mer eller mindre aggres- siva
            utrikespolitik ifrågavarande främmande makt för. De svenska domsto-
            larna ha alltså med införandet av strafflagens nya 8 kap. degraderats
            ända därhän, att de vid ställningstagandet till frågan om ett
            kriminaliserat för- farande förelegat eller icke måste taga hänsyn
            till aggressiviteten och lynnig- heten i den ena och andra statens
            utrikespolitik. Detta innebär — med hän- syn till att det nazistiska
            Tyskland visat sig vara avsevärt mera lättretligt och känsligt
            än makterna i det demokratiska blocket — att riskerna för att
            bli dömd till ansvar för olovlig underrättelseverksamhet äro betydligt
            större för en politisk intresserad — man behöver som ovan påpekats
            inte ens vara särdeles aktivt intresserad — demokratisk medborgare
            än för en nazist. Ännu ett förhållande förtjänar emellertid påpekas,
            som likaledes visar hur oförsvarligt bibehållandet av dessa i
            panikens stund illa hopskrivna lag- rum är. Praktiskt taget varje
            dag innehålla tidningarna uppgifter, exempel- vis om var bombträffarna
            tagit i den eller den staden, vilka om de lämnats icke till en
            tidningsredaktion utan till några intresserade bekanta — för såvitt
            polisen erhållit meddelande härom — hade förskaffat uppgiftslämnaren
            ett kanske ganska hårt straff. Straffskalan är densamma antingen
            uppgiften är riktig eller felaktig. Många straffångar, vilka nu
            lida de kval ett långvarigt frihetsberövande innebär, ha endast
            lämnat uppgifter av den art varje tidning med fungerande nyhetsförmedling
            lämnar sina läsare. Varken »rikets säker-
          </p>
          <pb facs="riksdagen-motions-pdf/data/1944/mot_1944__fk__74/mot_1944__fk__74-003.pdf"/>
          <fw xml:id="i-Y2qdgpDWkkh7QkFefeutUJ">
            Motioner i Första kammaren, nr 74. 3
          </fw>
          <p xml:id="i-KyoAtoYbojUKYBSdnrWLX4">
            het&gt; eller dess »vänskapliga förbindelser med främmande makt»
            kan på något vis ha berörts av de handlingar, varom det här i
            vissa fall varit fråga. Ett normalt rättsmedvetande kan heller
            icke i dessa handlingar se något moraliskt förkastligt, än mindre
            en grov förbrytelse.
          </p>
          <p xml:id="i-3YAUkbw1f7PNSx6e7AA2YC">
            Hemligstämplandet.
          </p>
          <p xml:id="i-5MEJzjbWa7FrMQCziuiqkN">
            Att någon allmän opinion hittills icke reagerat mot denna art
            av rätts- skipning beror helt enkelt därpå, att rättsskipningen
            är hemlig. Och därmed äro vi inne på en annan för medborgarnas
            rättssäkerhet avgörande fråga. Om offentligheten vid rättegångar
            gäller som bekant en förordning av 1881 med dess lydelse i lag
            den 9 maj 1913, enligt vilken rättegångarna vid allmän underrätt
            skola hållas offentligen, där ej rätten finner förekommande mål
            vara för anständigheten och sedligheten stötande, eller att »i
            följd av rättegångens offentlighet något kan uppenbaras, som med
            hänsyn till rikets säkerhet bör hållas hemligt för främmande makt».
            Ehuru rättens beslut att målet skall handläggas inom lyckta dörrar
            kan vara synnerligen ödesdigert för den tilltalade, får ett sådant
            beslut icke särskilt överklagas. Praxis vid domstolarna har numera
            blivit, att alla mål, vari någon an- klagas för brott emot 8 kap.
            strafflagen, handläggas såsom hemliga. Det står emellertid klart
            för var och en, att ett mycket stort antal av dessa mål — personer
            vilka haft möjlighet att bilda sig en uppfattning om saken anse
            det övervägande antalet — beröra gärningar, vilkas offentliga
            avhandlande icke i något avseende eller i någon mån kan sätta
            rikets säkerhet 1 fara. Vid en jämförelse med förarbetena till
            lagen av 1913, som begränsade regeln om rättegångens offentlighet
            vid underdomstolarna, finner man också, att domstolspraxis har
            blivit en helt annan än vad lagstiftningen avsett — en företeelse
            som torde äga praktiskt taget generell giltighet vid lagar av
            denna karaktär. Sålunda uttalade dåvarande chefen för justitiedepartemen-
            tet: &gt;Jag delar den uppfattning, generalstabschefen härutinnan
            uttalat, och anser det uppenbart, att den sekretess, som man eljest
            såvitt möjligt söker upprätthålla beträffande till försvaret hörande
            hemligheter, icke bör få brytas därigenom, att allmänheten får
            tillträde till rättegången, även då sådana handlingar eller föremål
            måste företes eller sådana sakförhållanden beröras, som äro av
            natur att böra hållas hemliga för främmande makt». Det fram- går
            klart av departementschefens yttrande, att endast militära hemlig-
            heter ansågos kunna motivera en inskränkning 1 regeln om rättegångs
            offentlighet. Justitierådet Sundberg i dåvarande lagrådet hade
            emellertid klart för sig, att en lag regelmässigt tillämpas i
            en reaktionärare anda än den 1 vilken den stiftats. Han uttalade:
            »Att den samhälleliga vådan av hemliga rättegångar, särskilt i
            mål av nu ifrågavarande art, är mycket stor, visa åtskilligt allmänt
            kända, utomlands förda rättegångar. Och bleve förslaget gällande,
            kan det
          </p>
          <pb facs="riksdagen-motions-pdf/data/1944/mot_1944__fk__74/mot_1944__fk__74-004.pdf"/>
          <fw xml:id="i-KsGvHbkQCC42zEtnLn9prr">
            4 Motioner i Första kammaren, nr 74.
          </fw>
          <p xml:id="i-DwiPypK5F2ZMGfyB9kE4kz">
            antagas, att så gott som varenda rättegång, varå det ägde tillämpning,
            från början gjordes hemlig». Just detta har blivit fallet. Om
            det från något håll som försvar för nuvarande praxis skulle göras
            gällande, att det erbjuder stora svårigheter för domstolarna att
            avgöra om något förhållande, som icke bör komma till allmän kännedom
            under rätte- gången, behöver uppdagas, så kan svaras, dels att
            domarna ingalunda väntat med att förklara handlingen hemlig till
            dess ett sådant förhållande troligen måste föras på tal, utan
            stängas dörrarna regelmässigt, så snart de tilltalades levnadsomständigheter
            äro genomgångna, dels att protokollen i mål, där straff enligt
            8 kap. utdömts eller ifrågasatts, undantagslöst hemligstämplas
            för 25 år framåt.
          </p>
          <p xml:id="i-7vwsBczufeYeiVnZhLvqHm">
            Flyktingarnas rättslöshet.
          </p>
          <p xml:id="i-BBC3CXjgy1VFQSHBiA1yju">
            Ett lika mörkt kapitel i vårt nuvarande rättsväsende som hemlighets-
            makeriet utgör den behandling, som under det nu pågående kriget
            kommit de flyktingar till del, vilka hit lyckats rädda sig undan
            det nazistiska tyran- niet. Vi be att få citera ur ovan anförda
            arbete av advokaten Georg Branting: &gt;» Under förra världskriget
            höllos ännu allmänna rättsgrundsatser och stad- ganden till skydd
            för rättssäkerheten i helgd, en mäktig allmän opinion tog sig
            då an de politiska flyktingarnas sak. Beträffande vår tids praxis
            vid be- handlingen av de politiska flyktingarna måste man konstatera,
            att den icke på något sätt låtit sig inpassa 1 vårt gamla rättssystem,
            den har varit en import från det rättsliga ökenområde, som uppstått
            i Centraleuropa. De po- litiska flyktingarna ha i Sverige — liksom
            på många andra håll — de facto ställts utanför lagen, trots att
            någon lag icke har ställt dem där». Flyktingarna ha i stor utsträckning
            internerats i läger på skilda ställen i obygderna. Men många ha
            också i administrativ ordning dömts till »för- varing&gt;, vilket
            betyder inlåsande i fängelser på obestämd tid. Den »&gt;för- varade»
            behandlas i de flesta avseenden som en fängelsefånge, men har
            ar- betsplikt som en straffarbetsfånge. Detta förfarande äger
            alltså rum med en människa, vilken man icke kan lägga någon som
            helst brottslig verksam- het till last. Den rättslöshet flyktingarna
            haft och ha att leva under i vårt land kunna de tacka, dels utlänningslagen
            54 $, vilken medgiver Konungen att under nuvarande förhållanden
            meddela de särskilda bestämmelser som prövas nö- diga &gt;med avseende
            å utlännings rätt att inkomma eller uppehålla sig i riket eller
            att vistas å viss ort inom riket», dels regeringens rent hårresande
            tolk- ning av detta lagrum. Sålunda har regeringen i strid mot
            varje språkbruk ansett exempelvis fängelset i Kalmar utgöra »
            viss ort». Lagstiftaren har alltså icke heller vid utarbetandet
            av utlänningslagen gått fram med tillbörlig var- samhet och tillbörlig
            misstro mot i detta fall den verkställande myndigheten.
          </p>
          <pb facs="riksdagen-motions-pdf/data/1944/mot_1944__fk__74/mot_1944__fk__74-005.pdf"/>
          <fw xml:id="i-N2G5ADFKCqMjnS7W7e6Y6z">
            :-Motioner i Första kammaren, nr 74. 5
          </fw>
          <p xml:id="i-EUFfAjbfx3wfCdVwPhBWWG">
            Lagen om &gt;vissa tvångsmedel&gt;.
          </p>
          <p xml:id="i-68Sub2HpVJi44MpzJWZeGH">
            Den författning, som emellertid mer än någon annan genom sina
            följder skakat och skadat den svenska demokratien i dess grundvalar,
            är lagen av den 9 januari 1940 om vissa tvångsmedel vid krig eller
            krigsfara m. m. Med stöd av nämnda författning har den politiska
            polisen på allvar hållit sitt intåg i vårt land. För närvarande
            är förhållandet följande. Dels existerar en speciell politisk
            polis med tentakler över hela landet och med en särskild chef
            i organisationens topp, dels äga även landshövdingarna, landsfogdarna,
            polismästarna samt i huvudstaden förste stadsfiskalen och chefen
            för krimi- nalavdelningen de extraordinära befogenheter, som 1940
            års tvångsmedels- lag medgiver. Dessa befogenheter äro, att taga
            föremål i beslag, verkställa hus- och kroppsrannsakan, inställa,
            fördröja, granska och censurera post-, telegraf-, järnvägs- och
            andra försändelser samt inställa, fördröja eller av- lyssna telefonsamtal.
            Varje person, som misstänkes för att ha begått visst brott, må
            gripas och kvarhållas, isoleras från yttervärlden och utan rätt
            att anlita juridisk sakkunskap, först under 15 dagar samt därefter
            med JK:s aldrig nekade tillstånd ytterligare 45 dagar. Det är
            bekant, att polisen fullständigt urskillningslöst begagnat dessa
            be- fogenheter. Människor, mot vilka icke skymten av en anledning
            till misstanke förelegat, ha länge hållits i förvar, utan att
            de närmaste ens fått reda på hur personen i fråga försvunnit.
            Brevcensur och telefonbevakning äro år efter år bland andra riksdagsmän
            utsatta för, vilkas ställning borde erbjuda dem åtminstone ett
            visst skydd mot polisspionage. Det torde vara klart för de flesta,
            att polisövervakningen icke endast varit inriktad på att upptäcka
            eller förhindra brott mot Sveriges säkerhet, utan i stor utsträckning
            har en ut- präglat politisk karaktär. Den polisövervakning, som
            stora delar av svenska folket är föremål för, hör samman med en
            nazistisk stat, däremot icke med livet i ett fritt, demo- kratiskt
            samhälle.
          </p>
          <p xml:id="i-2z6AjjHRWRK953JBLkvGon">
            Presslagstiftningen. I högsta grad antidemokratiska äro också
            de ändringar tryckfrihetsförord- ningen under detta krig blivit
            föremål för. Genom 6 $ i tryckfrihetsförordningen har öppnats
            möjlighet till förhands- granskning av tryckta skrifter och förbud
            mot införande i riket av sådana skrifter. Det har med rätta påpekats,
            att förbudet mot införandet av tryckta skrifter principiellt står
            i nivå med det förbud att avlyssna utländsk radio- utsändning,
            som nazisterna i Tyskland utfärdat och vilket förbud här i Sve-
            rige betraktats såsom ett oerhört ingrepp i individens frihet.
            Tryckfrihetsförordningen 3:9 moderniserades upp av 1941 års riksdag.
            Justitieministern erhöll befogenhet att förordna om tryckt skrifts
            beläggande med kvarstad i åtta dagar i avbidan på konfiskation.
            Kvarstadsbeläggande och
          </p>
          <pb facs="riksdagen-motions-pdf/data/1944/mot_1944__fk__74/mot_1944__fk__74-006.pdf"/>
          <fw xml:id="i-HjSem4wK2CMg4CPNLYcx39">
            6 Motioner i Första kammaren, nr 74.
          </fw>
          <p xml:id="i-M4C6SZVnToBXRGk4C3TN3q">
            konfiskation av skrifter ha under en längre tid hört till ordningen
            för dagen under detta krig. Exempelvis beslagtogos sjutton tidningar
            på en enda dag, emedan de publicerat redogörelser för läget i
            Norge. Genom ytterligare en ändring 1941 av tryckfrihetsförordningen
            ha vi i 3: 10 st. 2 erhållit ett förbud mot »kungörande i tryck
            under krigstid eller vid krigsfara av underrättelser, vilkas spridande
            är ägnat att skada rikets säker- het och vilkas offentliggörande
            Konungen i statsrådet genom kungörelse för- bjudit&gt;. Kort och
            gott: regeringen, som avgör när krigsfara skall anses vara för
            handen, kan praktiskt taget upphäva tryckfrihetsförordningen.
            Ty » vad kan&gt;, för att tala med Branting, »inte, enligt en ljusskygg
            och nervös ministers åsikt, vara ägnat” att skada ”rikets säkerhet?»
            Tryckfrihetsförordningen har numera i väsentliga avseenden, faktiskt
            om också icke formellt, berövats den styrka och stabilitet emot
            konjunkturpoli- tikens växlingar, som den med sin egenskap av
            grundlag erhöll av lagstifta- ren 1812.
          </p>
          <p xml:id="i-PJXbkgNChQ8wwuVmyYgRxK">
            Klasslagarna.
          </p>
          <p xml:id="i-HviSe6dkagy3WrVYj7huMw">
            Under kriget ha icke endast lagar, vilka äventyra den allmänna
            rättssäker- heten, stiftats, utan också sådana, vilka måste betecknas
            såsom utpräglade klasslagar. Uppenbara klasslagar äro bland annat
            lag av den 15 december 1939 om utbetalande av krigsriskersättning
            till sjömän och lag av den 30 december 1939 om tjänsteplikt. Den
            förstnämnda av dessa författningar sätter en grupp av svenska
            folket, sjömännen, under ett förmyndarskap, som denna grupp långt
            ifrån gjort sig förtjänt av. Ingen hållbar motivering har lämnats
            för att sjömännen icke fritt skulle förfoga över den intjänta
            krigsriskersättningen. De samhällsgrupper, vilka under kriget
            kunnat öka sina inkomster med be- tydligt större pengar än vad
            våra sjömän erhålla i ersättning för att de dag- ligen riskera
            sina liv för vår försörjning, ha inte på motsvarande sätt fått
            sin rörelsefrihet begränsad. Tjänstepliktlagen åter riktar sig
            icke formellt mot någon viss befolkningsgrupp men måste till sina
            verkningar, åtminstone vad beträffar de negativa verkningarna,
            praktiskt taget uteslutande beröra ar- betarklassen. Så har också
            blivit fallet. Då de så kallade 43:orna sändes upp till de norrländska
            skogarna för att hugga den ved skogsarbetarna skulle ha av- verkat,
            om de erhållit skälig betalning, slapp den studerande ungdomen,
            d. v. s. överklassens ungdom, undan. Även byggnadsarbetarna ha
            drabbats av tjänstepliktlagen. Utöver dessa kunna nämnas sådana
            krislagar som transportförbudslagen, lagen om upplösning av så
            kallade statsfientliga organisationer med flera, vilka höra samman
            med det väldiga komplexet av antidemokratiska lagar, som genomförts
            under kriget under förmenande att de skulle vara ett skydd för
            landets självständighet och fred. Det torde bli anledning att
            i andra sam- manhang återkomma till denna lagstiftning.
          </p>
          <pb facs="riksdagen-motions-pdf/data/1944/mot_1944__fk__74/mot_1944__fk__74-007.pdf"/>
          <fw xml:id="i-YS5MRbQG26FsgvbwH4V28o">
            Motioner i Första kammaren, nr 74. 7
          </fw>
          <p xml:id="i-SqhxA3ZpCT4gBFJWmBp88h">
            Sverige är ett av de få länder, som hittills lyckligen undgått
            att indragas i kriget. Men medan de länder, vilka måste kämpa
            emot de fascistiska angri- parstaterna, ansett sig i många avseenden
            kunna, ja böra, utveckla sin demo- krati redan under kriget, har
            här i Sverige från demokratisk synpunkt en svårartad förfallsutveckling
            ägt rum, som ovan något exemplifierats. En ge- nomgripande revision
            på lagstiftningens område är av nöden, om icke Sverige inom kort
            skall ståta med en av de mest odemokratiska, en av de mest nazist-
            betonade rättsordningarna i världen. Under åberopande av det ovan
            anförda tillåter jag mig föreslå, att riksdagen måtte besluta
            att i skrivelse till Kungl. Maj:t hemställa: 1) att en sådan omarbetning
            skyndsamt måtte företagas av 8 kap. strafflagen och proposition
            i följd därav framläggas, att endast verkligt spioneri och ett
            utlämnande av sådana uppgifter, vilkas offentliggörande innebär
            en försämring av Sveriges försvarsläge, blir straffbelagt, 2)
            att sådan omarbetning skyndsamt måtte företagas av KF 22 april
            1881 om offentlighet vid underdomstolarna och proposition i följd
            därav framläggas, att av ordalydelsen otve- tydigt framgår, att
            endast under den tid något sådant förhål- lande avhandlas, som
            med hänsyn till rikets försvarsläge bör hemlighållas, rättegången
            får hållas inom lyckta dörrar, 3) att proposition om sådan ändring
            av rättegångsbalken måtte framläggas, att beslut om handläggning
            av mål inom lyckta dörrar må kunna särskilt överklagas, 4) att
            proposition om sådan ändring av utlänningslagen måtte framläggas,
            att utlänning icke skall av administrativ myndighet utöver vad
            för svensk medborgare gäller kunna berövas sin frihet.
          </p>
          <p xml:id="i-WxTZZrHmGRP4WQgjHqRKAY">
            Stockholm i januari 1944. Sven Linderot.
          </p>
        </div>
      </div>
    </body>
  </text>
</TEI>
