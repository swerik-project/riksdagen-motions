<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00327">
  <teiHeader>
    <fileDesc>
      <titleStmt>
        <title>Undervisningen i svenska för invandrare</title>
        <author corresp="i-KdNZEf7wb1MAJv58QEHYrr">av Göran Lindblad (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Undervisningen i svenska för invandrare</title>
          <idno type="rdwebb">GV02Ub327</idno>
          <rs type="number">Ub327</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub327/text</ref>
          <ref type="dokument_url_html">http://data.riksdagen.se/dokument/GV02Ub327</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub327</ref>
          <ref type="doc">http://data.riksdagen.se/fil/63D68353-D459-4449-8CD0-D7D7CC15333E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KdNZEf7wb1MAJv58QEHYrr</idno>
            <name>Göran Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PUEENU3GYVkMLtpRWNZceK" type="signed"/>
        <correspContext corresp="i-PUEENU3GYVkMLtpRWNZceK">
          <note type="signatory" corresp="i-KdNZEf7wb1MAJv58QEHYrr"/>
        </correspContext>
        <correspAction type="referral" xml:id="i-CLVaxjear48kvZ3DMknoqs">
          <date when="2007-10-16"/>
        </correspAction>
        <correspAction type="dismissal" xml:id="i-2GkbGfKjM1hCgt3sFFoKkk">
          <date when="2007-10-16"/>
        </correspAction>
        <correspAction type="numbering" xml:id="i-2PqJeemamxcTwJj17ce9ps">
          <date when="2007-10-05"/>
        </correspAction>
        <correspAction type="submission" xml:id="i-967m2ZY23sqmAuZ5UU2jrr">
          <date when="2007-10-03"/>
        </correspAction>
        <correspAction type="transfer" xml:id="i-XcAz69YLgxU1hNmw8C7pVS">
          <date when="2007-10-03"/>
        </correspAction>
        <correspAction type="assigned" xml:id="i-QNEpp1i3BPmRurQQWYdvJm"/>
        <correspContext corresp="i-QNEpp1i3BPmRurQQWYdvJm">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KUbLAGd6bKztMBeMafViR2">
            Förslag till riksdagsbeslut
          </head>
          <list style="ol">
            <item xml:id="i-6Po1NndZYjSouGgiX79kFw">
              Riksdagen tillkännager för regeringen som sin mening vad som
              anförs i motionen om att införa ett system med sfi-checkar.
            </item>
            <item xml:id="i-G1XNRb1WZ5rQZ9apRydPY4">
              Riksdagen tillkännager för regeringen som sin mening vad som
              anförs i motionen om att införa sfi-undervisning via tv, radio
              och Internet.
            </item>
          </list>
        </div>
        <div type="motContent">
          <head type="h1" xml:id="i-GWoA5Ngf4yD7RkuCebQH8K">
            Motivering
          </head>
          <p xml:id="i-7KNfkiHybLf4A2ZYV1SZnJ">
            Språkkunskap är mycket viktigt för möjligheten att få jobb, sociala
            kontakter och att klara sig på egen hand i samhället. I dagens
            samhälle är det kunskap och kompetens som är inträdesbiljetten
            till arbetsmarknaden. Kunskaper i det svenska språket är avgörande
            för att komma in i vårt samhälle. Invandrare med bristande språkkunskaper
            blir utestängda från aktivt deltagande i stora delar av samhällslivet.
            Alltför många lyckas inte ta sig in i det svenska samhället på
            grund av språket.
          </p>
          <p xml:id="i-5wK7EzSPtdu97CWko35Lzf">
            I studien: Hur togs de emot? Enkätundersökning om 28 kommuners
            introduktionsverksamhet för nyanlända 1999, Integrationsverkets
            rapportserie 2002:04, är kritiken hård. Rapporten visar att många
            börjar svenskundervisningen sent.
          </p>
          <p xml:id="i-GDc1kNUbJDRyABNjsK7hQ9">
            Trots ständig förändring och vidareutveckling av Svenska för
            invandrare (sfi) har det visat sig vid upprepade granskningar
            att undervisningsresultaten varit otillfredsställande. Resultaten
            från sfi visar att endast hälften av dem som genomgått utbildningen
            har uppnått godkänd nivå efter fyra år. Två av tio klarar endast
            enkel vardagssvenska och fyra av tio klarar inte ens att läsa
            en enkel tidningsartikel. De är i princip funktionella analfabeter.
            Riksdagens revisorer har i rapporten Språk och arbete (RR: 2000/01:3)
            granskat undervisningen i svenska. De påpekar bl.a. att en stor
            andel av lärarna själva saknar utbildning i svenska som andraspråk.
            Svenska för invandrare erbjuds till alla, men motivationen bland
            invandrarna har många gånger varit låg.
          </p>
          <p xml:id="i-MoFNo7mGA1f9jEbh1VfHMG">
            I mer än 90 procent av kommunerna bedrivs undervisningen i kommunens
            egen regi. Endast en femtedel av kommunerna erbjuder utbildning
            i svenska för högskole- och universitetsutbildade. Många elever
            tappar snart intresse för språkstudier eftersom de inte motsvarar
            deras förväntningar eller deras egen utbildningsnivå.
          </p>
          <p xml:id="i-64rLAMwgmt5R3gqmRs62vQ">
            Eftersom svenskspråksundervisningen inte är centraliserad blir
            resultaten olika i skilda kommuner. Resultaten skiljer sig också
            mellan skolor och även mellan lärare.
          </p>
          <p xml:id="i-Y8UicmM6mby47PX99zAha6">
            Det är helt oacceptabelt att resultaten för undervisningen i
            det svenska språket i dag påminner om rysk roulett och att det
            ges små chanser för en individ att styra sina egna studier.
          </p>
          <p xml:id="i-DGWQ6BwM8hpj3tLUz11py6">
            De som behöver sfi-undervisning har olika studievana och olika
            behov av inriktning på undervisningen. Någon har kanske knappt
            haft möjlighet till skolgång tidigare, medan någon annan har doktorerat
            i sitt tidigare hemland. Andelen invandrade med hög utbildning
            ökar trendmässigt, vilket torde motsäga den alltför etablerade
            tesen om att det måste ta tid för människor att etablera sig på
            arbetsmarknaden. Ju högre utbildning och mer studievana människor
            har när de flyttar till Sverige, desto snabbare går det att lära
            sig språket. Man kan börja söka arbete tidigare. Människor med
            bra studievanor kan klara att lära sig det svenska språket snabbare
            och behöver inte så mycket en lärares vägledning som de som aldrig
            har gått i skola eller har för låg utbildningsnivå.
          </p>
          <p xml:id="i-VzMwGcPmkfzTSAQNFADRPv">
            Därför måste sfi-undervisningen centraliseras, individualiseras
            och intensifieras både vad gäller språkkunskaper och samhällskunskap.
            Detta kan ske som jag tidigare föreslagit genom ett system med
            sfi-checkar, vilka ger individuell dragningsrätt för svenskundervisning
            efter behov vid valfri utbildningsinstitution.
          </p>
          <p xml:id="i-SceovdvCiTdw9WAfL5E93r">
            En annan väg att åstadkomma bra undervisning i svenska för invandrare
            är att starta kurser på tv i Utbildningsradions regi. Det skall
            också finnas en möjlighet att få och vidareutveckla sina kunskaper
            interaktivt, dvs. med hjälp av tillbehör till tv-programmen: läroböcker,
            videoband och Internet.
          </p>
          <p xml:id="i-8CPRp5ZUJ6yE37Ufwcepn6">
            I UR:s regi med hjälp av tv-sändningar och tillhörande videoband
            kan man börja lära sig svenska i sin egen takt med en möjlighet
            att börja, avbryta och återuppta studier efter egna möjligheter
            och behov. Man skulle också kunna tentera sfi-kurserna utan att
            gå i skolan. Det finns bra förebilder till distans­utbildning
            i många ämnen i Sverige, dock inte i landets eget språk.
          </p>
          <p xml:id="i-MqH7NK1Kpb8M1aURmwJkbv">
            Tv:s spridning oc h makt behöver inte förklaras. Det är mycket
            konstigt att tv inte tas till vara när det gäller svenska för
            invandrare. I dag kan man lära sig ryska, franska, tyska och engelska
            på tv, men inte landets eget språk. Samtidigt skulle många av
            landets invandrare uppskatta en bra språkundervisning och en möjlighet
            att kunna styra sina egna studier.
          </p>
          <p xml:id="i-JC19EycLt5n9YxNBYeHU54">
            Svenskspråksundervisning på tv kan även lösa problem för invandrare
            som bor i glesbygd och för dem som inte kan gå till skolan av
            familjeskäl, handikapp och krigsskador. Att kunskaper i svenska
            språket skall vara ett normalt krav för att erhålla medborgarskap
            är alldeles rätt. I det borde också ingå grundläggande kunskaper
            om det svenska samhället. Genom detta skapas en ytterligare motivation
            för alla som kommer till vårt land att genomgå sfi-undervisningen.
            Tv och Internet med interaktiv utbildning kan vara en av vägarna
            att få alla nödvändiga språk- och samhällskunskaper för ett med­borgarskapstest
            utan stora kostnader för statskassan.
          </p>
        </div>
        <div type="motSignatures">
          <list>
            <item xml:id="i-EdUsnEeZy5YZRzBXCbdJdp">
              Göran Lindblad (m)
            </item>
          </list>
        </div>
      </div>
    </body>
  </text>
</TEI>
