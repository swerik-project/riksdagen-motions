<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00516">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-001.pdf"/>
      <fw xml:id="i-8A7nKfWthWq4jYLBxjhB9S">
        10 Motioner i Andra kammaren, nr 516 år 1958
      </fw>
      <div xml:id="i-YGGV5GyEtkRugpXq2n2LeZ" type="motHeader">
        <div xml:id="i-BjLbCQJzehGTa1NpAh9UtD" type="motTitle"/>
        <div xml:id="i-8PReqkZUHFn3c3LgiyWpo" type="motSubmissionInfo"/>
      </div>
      <div xml:id="i-AqVso4n3MnNFQw1yrYJRnh" type="motBody">
        <div xml:id="i-7q6D4P55JcymZJNWiYdhp8">
          <p xml:id="i-QbCMN3JQPvpgQ7uVQsW4J6">
            Nr 516
          </p>
          <p xml:id="i-6Pu5XHK1huxLUpbNDK6hUS" type="titleString">
            Av herr Hjalmarson m. fl., i anledning av Kungl. Maj:ts proposi-
            tion, nr 119, angående anslag för budgetåret 1958/59
          </p>
          <p xml:id="i-J1Do4R9aexc4ZYoHEbRXbr">
            till främjande av bostadsförsörjningen m. m.
          </p>
          <p xml:id="i-6t8ourvBqmHF9zgjHGVNbQ">
            Enligt bostadsstyrelsens undersökning angående bostadssituationen
            under 1957, avseende 65 kommuner, hade antalet »i egentlig mening
            bostadslösa» på nytt stigit. Det uppgick sålunda till ca 119 000
            mot ca 117 000 året dess- förinnan. Räknar man med familjemedlemmarna,
            torde till denna kategori höra minst 250 000 personer. Ytterligare
            ca 44 000 önskade lägenhet för att byta bosättningsort. Bostadsbristen
            är alltså skrämmande, inte minst med tanke på att den under senare
            år oavbrutet förvärrats. Vid bedömningen av dessa siffror bör
            man hålla i minnet, att en stark påspädning av efterfrågan är
            att vänta mot mitten av 1960-talet från de stora barnkullar som
            föddes kring 1940-talets ingång. Den tid som står till buds för
            att avveckla nuvarande bostadsbrist innan nya skaror tränger sig
            på är därför ytterligt begränsad. För att komma till rätta med
            bostadsbristen finns teoretiskt två möjlig- heter, nämligen att
            öka produktionen och därmed tillgången av bostäder eller att söka
            påverka efterfrågan. Den hittillsvarande bostadspolitiken har
            vä- sentligen — åtminstone i princip — inriktat sig på den förra
            utvägen. Resul- tatet har emellertid icke blivit det önskade.
            Å ena sidan har bostadspro- duktionen icke hållit jämna steg med
            investeringsverksamheten i övrigt, å andra sidan har staten genom
            sin hyres- och subventionspolitik medverkat till att efterfrågan
            på bostäder dels ökats, dels inriktats på större lägenheter än
            tidigare. Som följd härav har bristen på balans år efter år blivit
            alltmer markerad. Det dominerande statliga inflytandet på bostadsproduktionen
            har bl. a. medfört, att en tillräcklig variation i det nya bostadsbeståndet
            icke erhållits. Det finns ett latent behov av bostäder med god
            utrymmesstandard men med mindre krav på standarden i övrigt. Det
            finns många människor för vilka bostaden visserligen är ett elementärt
            behov men vilka för att kunna till- fredsställa andra behov —
            t. ex. av bil, TV e. d. — skulle åtnöja sig med en bostad av lägre
            standard än den nu vanliga. En mångsidigare produktion med större
            valmöjligheter borde därför finnas. Detta skulle också vid ett
            givet sparande möjliggöra en högre produktion. Eftersom våra kapitalresurser
            är begränsade och bostadsproduktionen tvingas konkurrera med andra
            former av investeringar vad avser tillgången
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-002.pdf"/>
          <fw xml:id="i-DdCnAvbeVHcyUKoxDph3Xz">
            Motioner i Andra kammaren, nr 516 år 1958 11
          </fw>
          <p xml:id="i-2QNqm8pyU1pHALvMMBE2mu">
            på krediter, måste även bostadsproduktionen ses från vidare utgångspunk-
            ter. För vår del kan vi inte tillerkänna bostadsbyggandet någon
            speciell prio- ritet i detta avseende. Det är särskilt av vikt
            att de produktiva investering- arna i vårt näringsliv icke begränsas.
            Möjligheterna att öka bostadsbyggandet ligger då i att å ena sidan
            till- godogöra sig tillgängliga resurser på bästa sätt, d. v.
            s. att i möjligaste mån förbilliga produktionen, och å andra sidan
            att i möjligaste mån öka spa- randet i samhället. En ekonomisk
            politik, som underlättar och befrämjar det frivilliga enskilda
            sparandet och som innebär att människorna känner sig stå inför
            ett fritt konsumtionsval även när det gäller bostaden, skulle
            öka utrymmet för investeringar över huvud taget och däribland
            även för inves- teringar i bostäder. Att regeringen genom den
            hittills förda bostadspolitiken alla ansträng- ningar till trots
            icke kunnat klara bostadsbristen är obestridligt. Såsom nämnts
            har denna tvärtom undan för undan förvärrats. Det bör därför stå
            klart för alla att vad som nu behövs är en ny politik. En primär
            angelägen- het är att de statliga regleringar på detta område,
            som kvarstår trots att mer än ett decennium förflutit sedan andra
            världskrigets slut, snarast avskaffas. Byggnadsregleringen bör
            enligt vår mening upphöra i och med att gällande lagstiftning
            därom utgår den 30 juni 1958. Successiva uppmjukningar av hyreslagstiftningen,
            så att denna efter några år kan bringas ur världen, är också behövliga.
            Över huvud taget bör det enskilda näringslivet, som på andra områden
            visat sig kunna tillfredsställa föreliggande behov av varor och
            nyttigheter, få fritt och under fri konkurrens söka sig fram efter
            de vägar som kan föra till en snabb lösning av bostadsfrågan.
            Just därför att bostaden är av så elementär betydelse för människorna
            är det nödvändigt att statlig administration och byråkrati ersättes
            av enskild företagsamhet. Detta gäller även i fråga om bostadsproduktionens
            finansierande. De ge- nerella statliga subventionerna bör efter
            hand helt avskaffas, dels därför att de motverkar strävandena
            att förbilliga produktionen, dels därför att de snedvrider kostnadsbedömningen
            och därmed sätter det naturliga kon- sumtionsurvalet ur funktion,
            dels också därför att de nödvändiggör en hög, produktionshämmande
            beskattning. även den statliga bostadslångivningen bör upphöra
            och överlåtas på de vanliga kreditinstituten. Vi har i motioner
            i år (1: 283 och II: 370) hemställt, att denna långivning skall
            ersättas med ett kreditgarantisystem, och vill här upprepa detta
            yrkande. För fullstän- dighetens skull och för det fall att vårt
            yrkande härutinnan icke skulle bifallas av riksdagen framställer
            vi i fortsättningen dock vissa yrkanden även med den utgångspunkten
            att den statliga långivningen kommer att bi- behållas.
          </p>
          <p xml:id="i-P7krY1Q1Jo63qZwnW3JUMF">
            När det gäller att genom ökat sparande få en vidgad ram för bostadspro-
            duktionen får givetvis ett direkt på bostaden inriktat sparande
            särskild effekt.
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-003.pdf"/>
          <fw xml:id="i-F2EHDNUuJdvDj72QTnX7iT">
            12 Motioner i Andra kammaren, nr 516 år 1958
          </fw>
          <p xml:id="i-L3ZZjz69ndq9Q5EdmpUwJV">
            Den bostadspolitiska utredningen ville i detta avseende stimulera
            kommu- ner och andra berörda, icke minst inom de kooperativa företagen,
            att vid fördelning av byggnadskvot för egnahem och vid utlämnande
            av lägenheter i av bostadsrättsföreningar ägda hus ge skälig förtur
            åt den som presterat ett målmedvetet sparande för bostadsändamål.
            För vår del förordar vi där- utöver viss skattebefrielse i samband
            med bostadssparande. Vi har tidigare under denna session väckt
            motioner härom (1: 327 och II: 418) och hän- visar till dessa.
            För att det skall bli lockande att spara för eget hem eller för
            en bostads- rättslägenhet är det emellertid också nödvändigt att
            dessa får behålla sin naturliga värdebeständighet. För närvarande
            kan den egnahemsägare, som erhållit egnahemslån med räntefri stående
            del, riskera att detta lån uppsä- ges till förräntning och amortering,
            om han överlåter fastigheten och därvid gör en nominell vinst
            som de bostadspolitiska organen dock finner för hög. Härvidlag
            torde inte alltid tagas tillräcklig hänsyn till penningvärdets
            fall, vilket kan medföra att vederbörande råkar ut för sådan uppsägning
            även om den köpesumma han erhållit är för liten för att möjliggöra
            för honom att skaffa sig ett nytt eget hem av samma kvalitet och
            storlek på annat håll. Enligt vår mening borde som villkor för
            uppsägning gälla att köpeskillingen överstiger det senast åsatta
            taxeringsvärdet. Vidare borde uppsägning icke få förekomma om
            lånet innehafts mer än tio år. Vad angår bostadsrättslägenheter
            borde det vara rimligt att vederbörande bostadsrättsinnehavare
            inte hindras att få ut vad bostadsrätten är värd på öppna marknaden.
            I annat fall kan han berövas möjligheten att med köpe- skillingen
            förvärva sig bostadsrätt av motsvarande värde på annat håll. Till
            bostadssparande i mera vidsträckt mening hör emellertid också
            att spara på det bestånd av bostäder vi redan har. Hyrespolitiken
            har härutinnan haft den verkan att fastighetsunderhåll och reparationer
            måst försummas, vilket betytt bortslösande av stora värden. Det
            kan erinras om att nytill- skottet av lägenheter åren 1921—19453
            till ca 40 Z härrörde av modernise- ring och ombyggnad av äldre
            lägenheter, medan motsvarande siffra för efler- följande tid legat
            vid blott ca 15 9. För att få fram största möjliga bostadssparande
            är det angeläget att den egna insatsen icke blir för låg. Enligt
            vår mening borde statlig medverkan till finansiering av bostadsbyggande
            i varje fall icke sträcka sig längre än till 85 7 av fastigheternas
            belåningsvärde. Med hänsyn till att en omedelbar sådan ändring
            kunde, särskilt för kommunala och s. k. allmännyttiga bo- stadsföretag,
            innebära en alltför stark plötslig påfrestning vill vi t. v. för-
            orda det förslag som framlades av bostadspolitiska utredningen
            och som innebar att s. k. allmännyttiga och kommunala fastigheter
            skulle få tertiär- lån upp till 97 Z av belåningsvärdet mot nu
            100 Z och kooperativa fastig- heter upp till högst 92 7 mot nu
            högst 95 Z. Vi finner det vidare angeläget att den del av tertiärlånet
            som överstiger 85 2 skall amorteras snabbare än
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-004.pdf"/>
          <fw xml:id="i-MM3fPNKBwe6FrvhL98p9Pi">
            Motioner i Andra kammaren, nr 516 år 1958 13
          </fw>
          <p xml:id="i-CDjp3ZvcrmpuWQmsZEfU9f">
            det mellan 70 och 85 9 liggande tertiärlånet. Såvitt den statliga
            långivningen bibehålles, bör amorteringstiden för lån över 85
            96 i vart fall ej överstiga 25 år.
          </p>
          <p xml:id="i-Hgzh8gkMNG8ncYnna77crY">
            Under senare år har en relativt betydande sänkning av de generella
            bo- stadssubventionerna företagits. Trots detta åtgår väsentliga
            belopp härför. Enligt regeringens förslag för budgetåret 1958/59
            kan de sålunda beräknas till 485 milj. kr., nämligen 155 milj.
            för kapitalmedelsförluster och ränte- eftergifter, 180 milj. för
            tilläggslån samt räntefri stående del av egnahemslån och förbättringslån
            samt 150 milj. för avskrivning å lån från Lånefonden för bostadsbyggande
            på grund av underränta. Det föreliggande budgetförslaget beträffande
            driftbudgeten 1958/59 visar ett formellt överskott å 48 milj.
            kr. Om hänsyn tages dels till beräknade an- slagsöverskridanden
            och reservationsmedelsförbrukning, dels till att inemot 300 milj.
            kr. upptagits såsom inkomst på grund av reaktivering av tidigare
            avskrivningar å tilläggslån, som nu skall amorteras under 25 år
            fr. o. m. den 1 januari 1958 men för vilka ränta icke skall betalas,
            dels till att utgifterna å driftbudgeten ej upptar några ökningar
            på grund av arbetstidsförkortningen för vissa grupper statsanställda
            eller för de löneförbättringar som kan komma fr. o. m. den 1 januari
            1959, torde driftbudgeten reellt sett få anses underbalanserad
            med mer än en halv miljard kr. För att utjämna denna brist — vilket
            måste anses uppenbart nödvändigt om inflationsutvecklingen icke
            skall påskyndas — måste en begränsning av statsutgifterna ske.
            Den andra teoretiska möjligheten, nämligen att höja skatterna
            i syfte att få in högre inkomster, betraktar vi såsom utesluten,
            så hårt som skattetrycket redan är. I detta läge är det alltså
            mer än eljest angeläget att företaga betydande nedskärningar av
            de generella bostadssubventionerna. Redan 1951 års bostadsutredning
            föreslog, att de ortsdifferentierade tilläggslånen skulle avskaffas.
            Dessa subventioner tjänar enbart syftet att bibehålla den interkommunala
            hyresstruktur som rådde för snart 20 år se- dan. De utgår till
            flerfamiljshus men icke till en- och tvåfamiljshus. De föl- jer
            inte vare sig dyrortsgrupperingen eller den gruppering av högsta
            belå- ningsvärden som gjorts med ledning av byggnadskostnader
            på olika orter. Att skattebetalarna år efter år skall belastas
            med utgifter på ca 50 milj. kr. för att hyrorna i flerfamiljshus
            skall hållas billigare å vissa godtyckligt valda orter än å andra,
            finner vi direkt stötande. Vi yrkar därför att orts- differentierade
            tilläggslån icke vidare skall utgå fr. o. m. den 1 juli 1958.
            Om de generella produktionssubventionerna helt avskaffas beträffande
            flerfamiljshus, bjuder konsekvensen att ett steg ytterligare tages
            beträffande motsvarande subvention till egnahem, alltså den räntefria
            stående delen av egnahemslånet. Bibehållandet av viss sådan subvention
            har motiverats med att produktionskostnaderna stigit mer i fråga
            om egnahemmen än vad
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-005.pdf"/>
          <fw xml:id="i-XNtjng1Eq4TZZTyDysDk2X">
            14 Molioner i Andra kammaren, nr 316 år 1958
          </fw>
          <p xml:id="i-SFR4UY8P1bc7csmc2iZEvh">
            gäller flerfamiljshusen. Vi vill för vår del icke heller nu förorda
            ett helt avskaffande av denna subventionsform. Däremot finner
            vi i likhet med bo- stadspolitiska utredningen att en sänkning
            från 4000 till 3 000 kr. bör äga rum. Vad här sagts rörande egnahemslånen
            gäller i det väsentliga även för- bättringslån. Även för dessa
            förordar vi alltså en sänkning av den ränte- fria stående delen
            av lånet till högst 3 000 kr. Besparingen härigenom blir 15 å
            20 milj. kr. Såsom ovan anförts belastas skattebetalarna med över
            300 milj. för att räntan å bostadslån skall hållas nere vida under
            den i övrigt gällande marE- nadsräntan. För bottenlån utgör marknadsräntan
            i dagens läge 6,25 Z i fråga om obundna lån och 5,35 i fråga om
            bundna. Den gällande garantien innebär att staten i fråga om obundna
            lån påtager sig räntekostnader mot- svarande 2,25 7 beträffande
            hus färdigställda före den 1 januari 1951 och 2,75 Jo för senare
            färdigställda hus. Där lånen är bundna motsvarar den genomsnittliga
            subventionen belopp på resp. 1,35 och 1,85 Z. Anledning torde
            inte finnas att inom överskådlig tid räkna med en marknadsränta
            som kommer ner till de angivna gränserna för räntegarantien. Vi
            anser det vidare oriktigt att på detta sätt avskärma en viss investeringsform
            från verkningarna av den räntepolitik som eljest befunnits nödvändig.
            De tidigare besluten om viss räntegaranti avsåg en tidsperiod
            av tio år. Allt fler av berörda primär- och sekundärlån resp.
            bottenlån för egnahem har nu överskridit denna tioårsgräns. Med
            hänsyn till att produktions- kostnaderna för dessa hus ligger
            väsentligt lägre än för hus som nu pro- duceras innebär den förlängning
            av tioårsgränsen som de senare åren ägt rum en förstärkning av
            hyresnivåskillnaderna. Någon anledning att från statens sida medverka
            härtill anser vi inte föreligga. Räntegarantien bör därför upphöra
            i den mån berörda räntegaranti varat tio år eller mer. För budgetåret
            1958/59 skulle härigenom uppkomma en besparing på ca 15 milj.
            kr. I fråga om de lån som därefter skulle återstå är vi beredda
            att t. v. accep- tera viss räntegaranti. Gränsen bör emellertid
            höjas ej oväsentligt. För att få en mjuk övergång vill vi åtnöja
            oss med att förorda en höjning till 4,5 oavsett byggnadsår. Vidare
            kan skäl tala för att höjningen icke bör avse ränteeftergift som
            staten skall gälda under budgetåret 1958/59 men som avser tidigare
            gjorda ränteinbetalningar. Fr. o. m. budgetåret 1959/60 bör emellertid
            höjningen få full effekt. Besparingen på detta budgetår kan upp-
            skattas till ca 50 milj. kr. En fortsatt, snar avveckling av räntegarantien
            bör eftersträvas. Vi för- ordar att en utredning igångsättes med
            uppdrag att framlägga en plan för en fullständig avveckling, i
            första hand beträffande nya bostadslån. För den alldeles övervägande
            delen av nu utelöpande statliga bostadslån betingar sig staten
            en ränta av 4 Z. Några möjligheter för staten att själv
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-006.pdf"/>
          <fw xml:id="i-W6LVn1DYuSisgxwNerFCwY">
            Motioner i Andra kammaren, nr 516 år 1958 15
          </fw>
          <p xml:id="i-CdHupfWVXGaCKanAhHNo9c">
            taga upp lån till så låg ränta finnes inte. En räntehöjning är
            här alltså syn- nerligen påkallad. Det får ju också anses rimligt
            att räntan å topplånen hålles något högre än räntan på underliggande
            lån. Vi förordar för vår del att räntan fastställes till 5 Z för
            egnahemslån och förbättringslån samt för den del av hittillsvarande
            tertiärlån som ligger mellan 70 och 85 7. För den del av sistnämnda
            lån som överstiger 85 7 bör räntan fastställas till 6 Z. Dessa
            räntesatser bör gälla fr. o. m. den 1 juli 1958. Av vad ovan sagts
            rörande räntan för bottenlånen framgår, att även de här förordade
            räntesatserna innebär en ej obetydlig statlig subvention. Statens
            kapitalfordran å Lånefonden för bostadsbyggandet kan den 1 juli
            1958 efter de överföringar till och från Fonden för låneunderstöd
            som förordas i bilaga 19 till statsverkspropositionen uppskattas
            till 4,8 å 4,9 miljarder kr. Därav är ett belopp av ca 300 milj.
            kr. amorteringspliktigt men ej räntebärande. Den höjning av räntan
            vi här förordat kan beräk- nas öka statens ränteinkomster med
            i runt tal 50 milj. kr. per år. För den händelse vårt förslag
            om införande av ett kreditgarantisystem icke skulle bifallas av
            riksdagen, bör de av oss förordade räntesatserna gi- vetvis avse
            även lån som utlämnas fr. o. m. den 1 juli 1958. Vi vill under
            samma förutsättning beröra ytterligare två lånefrågor. Det fastställes
            för närvarande ett högsta belåningsvärde för egnahem av 50 000
            kr. (i vissa delar av landet 55 000 kr.). Detta finner vi i och
            för sig riktigt och ändamålsenligt. Vi vill emellertid ifrågasätta
            om man därvid bör inräkna tomtkostnad. Denna varierar starkt från
            den ena orten till den andra beroende på vilken tomtpolitik vederbörande
            kommun bedriver. Tar kommunen ut full ersättning för sina markkostnader
            jämte gator och led- ningar, blir tomtpriset högt och därmed utrymmet
            inom det högsta belå- ningsvärdet för själva byggnaden mindre.
            Bedriver kommunen däremot en tomtpolitik med starkt inslag av
            subvention, blir tomtpriset lågt och utrymmet för byggnadskostnaderna
            så mycket större. Rationellare vore att endast räkna med byggnadskostnaderna,
            då det ju är dessa som skall pressas neråt genom det fastställda
            högsta belåningsvärdet. Såsom framgår av propositionen har byggnadslåneutredningen
            föresla- git, att en särskild förvaltningsavgift för täckande
            av kostnaderna för den erforderliga organisationen skall uttagas
            i samband med utbetalningen av lån. Avgiften föreslås till 0,5
            90. Vi finner en sådan engångsavgift väl mo- tiverad. Härigenom
            kan staten tillföras en inkomst som vid den i propo- sitionen
            förutsatta omslutningen av lån kan uppskattas till drygt tre milj.
            kr. Vi kan erinra om att förvaltningsavgift uttages även av hypoteksför-
            eningar.
          </p>
          <p xml:id="i-K46abgPNcCPBVcc2N5LVq2">
            Enligt vårt förslag till kreditgarantisystem skall kreditgaranti
            tills vidare under budgetåret 1958/59 meddelas av bostadsstyrelse
            resp. länsbostads- nämnder. Sedan erfarenhet vunnits torde frågan
            om vilken myndighet som
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-007.pdf"/>
          <fw xml:id="i-QMtTzsfX9PxV3g643tkTTZ">
            16 Motioner i Andra kammaren, nr 516 år 1958
          </fw>
          <p xml:id="i-NFsz9ywU4HpCwggkivZrXP">
            skall ha hand om kreditgarantigivningen få tagas upp på nytt.
            Vi förut- sätter att oavsett vad som härutinnan kan komma att
            beslutas en ganska betydande arbetslättnad i administrationsavseende
            kommer att uppstå. Frågan härom bör enligt vår mening genom Kungl.
            Maj:ts försorg bli före- mål för närmare utredning så att förslag
            om nedskärningar beträffande såväl bostadsstyrelsen som länsbostadsnämnderna
            kan föreläggas 1959 års riksdag. Byggnadslåneutredningens förslag
            rörande organisationen synes härvid böra bli föremål för ytterligare
            överväganden.
          </p>
          <p xml:id="i-PCuBBqehTuyN3pLHbU8XTM">
            I propositionen föreslås statliga bidrag fr. o. m. den 1 januari
            1959 för specialinredning av invalidlägenheter. Vi tillstyrker
            detta förslag men vill erinra om att vid en övergång till kreditgarantisystem
            bidragsgivningen bör omfatta invalidlägenheter även i hus som
            uppföres eller ombygges med stöd av sådan garanti. Rörande förslaget
            i propositionen om förbättringslån har vi ingen annan erinring
            än som framgår av vad vi ovan föreslagit rörande räntesatsen samt
            storleken av den räntefria stående delen av lånet. Vad särskilt
            angår möjlig- heterna att med tillhjälp av sådana lån förbättra
            folkpensionärers bostäder anser vi dessa böra i möjligaste mån
            tillvaratagas. Man torde härigenom nå den för de boende lyckligaste
            lösningen av bostadsfrågan samtidigt som kostnaderna kan beräknas
            bli lägre totalt sett än om folkpensionärerna tas in på pensionärshem
            eller ålderdomshem. Vi biträder likaledes Kungl. Maj:ts förslag
            rörande övergång från en- gångsbidrag till årliga pensionärsbostadsbidrag
            över hela linjen. Beträf- fande pensionärsbostadsbidrag över huvud
            taget förutsätter vi att frågan om samordning med övriga bidragsformer
            skyndsamt utredes. Vi tänker härvidlag icke blott på bostadsrabatterna
            samt de kommunala bostads- tilläggen utan även på den höjning
            av folkpensionerna som kan komma att äga rum under kommande år.
          </p>
          <p xml:id="i-KQRzPhNVLWY99stGhNs6w">
            Den bostadspolitiska utredningen hade föreslagit att den tidsgräns
            vid den 1 januari 1942 som hittills gällt för erhållande av familjebostadsbidrag
            skulle slopas. Vi delar utredningens uppfattning. En sådan gräns
            är, som från vårt håll år efter år framhållits, godtycklig och
            leder till att den ena familjen erhåller bidrag som en lika eller
            mera behövande familj förvägras trots att hyrorna för resp. familjers
            bostäder och standarden hos dessa kan vara densamma. Vi förordar
            alltså, att familjebostadsbidrag skall utgå för alla godtagbara
            lägenheter oavsett vilket år de blivit färdigställda. Den erforderliga
            ökningen av anslaget till bostadsrabatter torde härigenom bli
            ca 12 milj. kr.
          </p>
          <p xml:id="i-BebCJZkrr1eydhcR2BGGsy">
            I propositionen föreslås att förvaltningen inom kommunalt eller
            s. k. allmännyttigt bostadsföretag skall revideras under biträde
            av auktoriserad
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-008.pdf"/>
          <fw xml:id="i-Pyo6P1s18qtMxb7VbZ7ATS">
            Motioner i Andra kammaren, nr 516 år 1958 17
          </fw>
          <p xml:id="i-TsgwyPCFnvpJKYvm58JKK5">
            revisor, såvitt företagets egna kapital — där företaget icke
            har aktiebolags- form — uppgår till minst 2 milj. kr. Med nuvarande
            bestämmelser om den egna insatsen innebär detta, att auktoriserad
            revisor ej skulle behövas förrän företaget förvaltar fastigheter
            till ett värde av minst 200 milj. kr. Enligt vår uppfattning bör
            auktoriserad revisor vara obligatorisk vid en väsentligt mindre
            omfattning på bostadsföretaget. Vi finner det inte heller
          </p>
          <p xml:id="i-6GoApoQwtuoGkkVB4QukZw">
            lämpligt att anknyta till företagets egna kapital —- beträffande
            vilket ju ändrade bestämmelser kan komma att genomföras — utan
            till det totala
          </p>
          <p xml:id="i-SmkiVgSpj37o8fmTEdRsLv">
            kapital som förvaltas av företaget. För enkelhetens skull kan
            man därvid anknyta till antalet lägenheter i stället för till
            värdet under visst år. Här- igenom kan gränsen göras oberoende
            av penningvärdesförändringar. Vi föreslår såsom gräns ett lägenhetsbestånd
            av 500 lägenheter. I särskilda motioner i år (1: 247 och II: 297)
            har föreslagits, att upp- handlingskungörelsens bestämmelser skall
            tillämpas beträffande alla s. k. allmännyttiga bostadsföretag.
            Vi tillstyrker detta förslag som en lämplig komplettering till
            vårt förslag ovan.
          </p>
          <p xml:id="i-UeRDBS8GzBUHH9xvUeieYY">
            Enligt 33 $ tertiärlånekungörelsen skall staten under vissa förutsättningar
            svara för fyra femtedelar av förluster som uppkommit på förvaltningen
            av de kommunala eller s. k. allmännyttiga bostadsföretagen. En
            sådan bestäm- melse för fördelning av »oförvållade&gt; förluster
            mellan stat och kommun kan måhända ha varit berättigad under den
            tid då hyresregleringslagen även gällde här ifrågavarande fastigheter.
            Då denna förutsättning emellertid icke längre är för handen, anser
            vi att denna bestämmelse bör slopas. De förslag vi här framlagt
            skulle, om hänsyn bl. a. tages till att enligt dessa något avskrivningsanslag
            ej behöver uppföras å driftbudgeten avse- ende Lånefonden för
            bostadsbyggande, innebära besparingar på driftbudge- ten å ca
            265 milj. för budgetåret 1958/59 — därpå följande år ca 315 milj.
            — samt på kapitalbudgeten å netto 450 milj. kr. Under budgetåret
            1958/59 behövs dessa besparingar för att konsolidera budgeten,
            närmast för att ned- bringa underskottet å driftbudgeten. Senare
            år möjliggöres härigenom sänkningar av den direkta statsskatten
            för fysiska personer enligt förslag vi framlagt i annat sammanhang.
            I och med att såväl produktionskostnader som räntekostnader överföres
            från skattsedeln till den enskildes budget kommer vissa förskjutningar
            av boendekostnaderna att uppkomma. Efter hand kommer dessa att
            motsvaras av lättnader i beskattningen. Men även i den mån detta
            endast delvis blir fallet torde nettoverkningarna icke bli sådana
            att de ger anledning till bekym- mer. I varje fall måste de mer
            än väl uppvägas av de vinster de boende i andra avseenden kommer
            att göra genom att inflationen bromsas. Vad särskilt angår egnahem
            är att märka, att kommande räntehöjningar är avdragsgilla vid
            beskattningen. Vi erinrar också om vårt förslag att amor- teringar
            på egnahemslån, i den mån dessa överstiger 1,5 2 av taxeringsvär-
          </p>
          <p xml:id="i-RP8x6evxcZ5RgWRWLdzLGS">
            2 -— Bihangq till riksdagens protokoll 1958. 4 saml. Nr 515—516
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-009.pdf"/>
          <fw xml:id="i-Hfmdem5pgCMLqTtCYtKBMm">
            18 Motioner i Andra kammaren, nr 516 år 1958
          </fw>
          <p xml:id="i-BDe9GoafFn8qPkASY85w1J">
            det, skall vara avdragsgilla intill ett belopp av 700 kr. per
            år. Vad beträffar sänkningen av den räntefria stående delen kan
            verkningarna av denna helt elimineras vid ett bifall till vårt
            förslag att bostadssparande i form av avsätt- ning till särskilt
            bostadskonto skall vara avdragsgill upp till ett belopp av 5 000
            kr. per person (10 000 kr. för gifta) under en 5-årsperiod, under
            för- utsättning att insättningen inom viss tid användes för bostadsändamål.
            Under åberopande av det anförda hemställer vi, att riksdagen vid
            behandlingen av Kungl. Maj:ts proposi- tion nr 119 måtte besluta,
            A. 1) att den statliga bostadslångivningen fr. o. m. den 1 juli
            1958 skall ersättas av ett kreditgarantisystem; 2) att i anledning
            därav varken preliminära beslut skall meddelas angå- enda lån
            från Lånefonden för bostadsbyggande eller anslag anvisas till
            sam- ma fond från nämnda datum; 3) att de ortsdifferentierade
            tilläggslånen (kungörelse 587: 1948) skall upphöra att utgå fr.
            o. m. den 1 juli 1958; 4) att den räntefria stående delen av egnahemslån
            och av förbättringslån skall fastställas till 3 000 kronor; 5)
            att räntefri stående del av egnahemslån icke skall behöva återbetalas
            i andra fall än då egnahemmet försålts med vinst och endast i
            den mån köpe- skillingen överstigit senast åsatt taxeringsvärde
            samt i intet fall, om det räntefria stående lånet innehafts mer
            än tio år; 6) att räntegarantien skall upphöra, då den tidigare
            fastställda giltig- hetstiden å tio år utgått; 7) att räntegaranti,
            som utgives fr. o. m. den 1 juli 1959, skall grundas på en räntesats
            av 4,5 £; 8) att i skrivelse till Kungl. Maj:t hemställa om en
            plan för slutlig avveck- ling av räntegarantien, i första hand
            beträffande nya bostadslån; 9) att egnahemslån och förbättringslån
            samt tertiärlån som ligger mellan 70 och 85 Z av belåningsvärdet
            skall fr. o. m. den 1 juli 1958 förräntas efter en räntesats av
            5 2; 10) att tertiärlån överstigande 85 Z av belåningsvärdet skall
            fr. o. m. den 1 juli 1958 förräntas efter en räntesats av 6 £;
            11) att familjebostadsbidrag skall utgå till alla ur standardsynpunkt
            god- tagbara lägenheter oavsett produktionsåret; 12) att minst
            en av revisorerna i fråga om s. k. allmännyttigt bostadsföre-
            tag, som inte är aktiebolag, skall vara auktoriserad revisor därest
            företaget förvaltar minst 500 bostadslägenheter; B. att, om förslagen
            under A. 1) och 2) ovan icke vinner riksdagens bifall, 1) tertiärlån,
            som utlämnas tidigast den 1 juli 1958, skall beviljas upp till
            835 7 av den totala produktionskostnaden mot enbart inteckningssäker-
            het, oavsett förvaltningsformerna, och upp till 97 Z för s. k.
            allmännyttiga företag mot kommunal borgen och upp till 92 Z för
            kooperativa och enskilda
          </p>
          <pb facs="riksdagen-motions-pdf/data/1958/mot_1958_a_ak__516/mot_1958_a_ak__516-010.pdf"/>
          <fw xml:id="i-E8dJFHnbA79RGQL6bZLkep">
            Motioner i Andra kammaren, nr 516 år 1958 19
          </fw>
          <p xml:id="i-QQj3zfNTtk1vGEr3imPvdM">
            företag mot borgen av kommun, industriföretag eller annat företag
            av mot- svarande ekonomisk styrka samt, till den del de överstiger
            85 70 av belå- ningsvärdet, amorteras på 25 år; 2) vid utgivande
            av statliga bostadslån en förvaltningsavgift om 0,5 7 skall uttagas
            i samband med lånets utbetalande; C. 1) att medgiva, att preliminära
            beslut angående lån, som skall utgå från anslaget till räntefria
            lån till bostadsbyggande, må meddelas intill ett belopp av 60
            000 000 kronor; 2) att till Bostadsrabatter anvisa ett förslagsanslag
            av 162 000 000 kronor; 3) att för budgetåret 1958/59 anvisa å
            driftbudgeten under femte huvud- titeln till Kapitalmedelsförluster
            och ränteeftergifter å vissa bostadsbygg- nadslån ett förslagsanslag
            av 140 000 000 kronor; 4) att å kapitalbudgeten under fonden för
            låneunderstöd till Räntefria lån till bostadsbyggande anvisa ett
            investeringsanslag av 115 000 009 kronor; samt D. att i övrigt
            beakta vad i motionen anförts.
          </p>
          <p xml:id="i-WG174otcRYvmBQv4CdtMuJ" type="date">
            Stockholm den 9 april 1958
          </p>
          <div xml:id="i-QBRYBiXRFZCuDGfXfYFQtn" type="signatureBlock">
            <list xml:id="i-UdUxK69eUL4F9iQaLcgK7n">
              <item xml:id="i-2YDAX5Lu25tUsZBBPFKeqW" who="unknown" type="signature">
                Jarl Hjalmarson Martin Skoglund Einar Heggblom Leif Cassel T
                G. von Seth Elis Håstad Carl Östlund Ernst V Staxäng
              </item>
            </list>
          </div>
        </div>
      </div>
    </body>
  </text>
</TEI>
