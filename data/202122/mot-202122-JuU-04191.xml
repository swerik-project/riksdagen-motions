<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04191">
  <teiHeader>
    <fileDesc>
      <titleStmt>
        <title>Terrorism</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4191 av Andreas Carlson m.fl. (KD)</title>
          <idno type="rdwebb">H9024191</idno>
          <rs type="number">4191</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024191/text</ref>
          <ref type="dokument_url_html">http://data.riksdagen.se/dokument/H9024191</ref>
          <ref type="dokumentstatus_url_xml">http://data.riksdagen.se/dokumentstatus/H9024191</ref>
          <ref type="docx">http://data.riksdagen.se/fil/E9D70E24-FC29-4F0C-B295-AE3E67A7DF0C</ref>
          <ref type="pdf">http://data.riksdagen.se/fil/F95137E8-3014-43EE-9DD2-73B3FDA0487E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TEDwb7R6dDgBYLHBZGXP6H" type="signed"/>
        <correspContext corresp="i-TEDwb7R6dDgBYLHBZGXP6H">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-JMuo2LQvXiYZUzfQz6bvcv" type="submitted">
          <date when="2021-10-05"/>
          <time when="18:09:51"/>
        </correspAction>
        <correspAction xml:id="i-L36KYaK9UhpJvEimBKgR46" type="reviewed">
          <date when="2021-10-06"/>
          <time when="11:26:52"/>
        </correspAction>
        <correspAction xml:id="i-NfNLyNoYY5JAtFwDGWKzXT" type="referred">
          <date when="2021-10-14"/>
        </correspAction>
        <correspAction xml:id="i-KhNG29QjVnxm9nkXg9YuHv" type="assigned">
          <date when="2022-06-08"/>
          <time when="16:47:49"/>
        </correspAction>
        <correspContext corresp="i-KhNG29QjVnxm9nkXg9YuHv">
          <ref type="assignedTo">Justitieutskottet</ref>
        </correspContext>
        <correspAction xml:id="i-Ab3QXGsfYwk3UM9omQCBxj" type="behandlas_i"/>
        <correspContext corresp="i-Ab3QXGsfYwk3UM9omQCBxj">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PzK6L7yPgvDQT5gpWtCu7v" type="behandlas_i"/>
        <correspContext corresp="i-PzK6L7yPgvDQT5gpWtCu7v">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RTcnJfAV948erecW3zHrpW" type="behandlas_i"/>
        <correspContext corresp="i-RTcnJfAV948erecW3zHrpW">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8F8Y5NmQFoXfmP6EuhJdMn" type="behandlas_i"/>
        <correspContext corresp="i-8F8Y5NmQFoXfmP6EuhJdMn">
          <ref type="uppgift">2021/22:JuU29</ref>
          <ref type="ref_dok_id">H901JuU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KszKWDmvQyeXvojougndGi" type="behandlas_i"/>
        <correspContext corresp="i-KszKWDmvQyeXvojougndGi">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3ihPo5FfxAXiShvneSjon2" type="motHeader">
        <div xml:id="i-7HCPaB8N162zSPVTXr9RW2" type="motTitle">
          Motion till riksdagen 2021/22:4191 av Andreas Carlson m.fl. (KD)
          Terrorism
        </div>
      </div>
      <div xml:id="i-JuFPANo2ryEkwCa3octcd6" type="motBody">
        <div xml:id="i-XJ1NxWqnm5PtarxNyvfofu" type="motProposal" subtype="förslag">
          <head xml:id="i-YUt2Th2fsq8BD3XL8gbt5V">
            Förslag till riksdagsbeslut
          </head>
          <list xml:id="i-7aEQaujW7VVmAV7Ka22Mu2" style="ol">
            <item xml:id="i-AoGmbXKMBzhmFugEqkYYZn">
              Riksdagen ställer sig bakom det som anförs i motionen om att
              stärka det lokala förebyggande arbetet mot rekrytering och radikalisering
              och tillkännager detta för regeringen.
            </item>
            <item xml:id="i-QDHXq91BKX4uomnQhyj3VD">
              Riksdagen ställer sig bakom det som anförs i motionen om fotboja
              på personer som riskerar att avvika från utvisning, och detta
              tillkännager riksdagen för regeringen.
            </item>
            <item xml:id="i-4aJcJ3Fh3xteK78V7iiqXx">
              Riksdagen ställer sig bakom det som anförs i motionen om demokrativillkor
              för bidrag i civilsamhället och tillkännager detta för regeringen.
            </item>
            <item xml:id="i-Ls7C5H3k2FNAw8HyD6u9a1">
              Riksdagen ställer sig bakom det som anförs i motionen om vikten
              av ett tätare samarbete mellan försvar och polis i extrema situationer
              och tillkännager detta för regeringen.
            </item>
            <item xml:id="i-8GgiQaqAA1VG6rDzQYNdrh">
              Riksdagen ställer sig bakom det som anförs i motionen om att
              lagstiftning om samröre med terrorstämplade organisationer skyndsamt
              bör komma på plats och tillkännager detta för regeringen.
            </item>
            <item xml:id="i-Bf2YQES9kQp6orm7oX9TPG">
              Riksdagen ställer sig bakom det som anförs i motionen om förbud
              mot utländsk finansiering av extremism och tillkännager detta
              för regeringen.
            </item>
            <item xml:id="i-Qq5g6da4eKbJw58P33WPUq">
              Riksdagen ställer sig bakom det som anförs i motionen om att
              skärpa lagstiftningen om paramilitär träning och tillkännager
              detta för regeringen.
            </item>
            <item xml:id="i-LAh6x281gsT6h6DZjC5BzB">
              Riksdagen ställer sig bakom det som anförs i motionen om landsförräderi
              och tillkännager detta för regeringen.
            </item>
            <item xml:id="i-Qj3nX69hVkCW8pdLXUz6BT">
              Riksdagen ställer sig bakom det som anförs i motionen om signalspaning
              och tillkännager detta för regeringen.
            </item>
          </list>
        </div>
        <div xml:id="i-4iXmXtUY8qb2FsyvV1Kkmw" type="motContent">
          <head xml:id="i-NYciW3uhd1jRcv934iqAv8" type="h1">
            Motivering
          </head>
          <p xml:id="i-7tj31JfydcKrVTWzL38oAD">
            Terrorismen är ett ständigt närvarande hot. Svenska jihadister
            har spelat en aktiv roll i den Islamiska Statens terrorverksamhet,
            i terrordåd som begåtts på andra platser i Europa och vi har även
            sett terrordåd i vårt eget land. 2017 kom den dödliga jihadismen
            till Sverige. Den sjunde april körde en person med en lastbil
            ihjäl fem personer på Drottninggatan i Stockholm. Metoden känns
            igen från islamistiska terrordåd över hela Europa. Allt fler gärningsmän
            agerar ensamma, men med ideologisk och taktisk uppbackning från
            exempelvis IS. Lastbilar och knivar kan bli deras vapen och skadan
            de åsamkar offren och hela samhällen är stor. Parallellt med att
            jihadismen vuxit fram i Sverige har också nazismens terrorceller
            börjat visa upp sig igen. Förberedelser till mord och bombdåd
            är den rörelsen ansvarig för. Terrorismen kommer inte kullkasta
            vårt samhälle, men den kan göra mycket skada. Sverige behöver
            göra betydligt mer för att stoppa terrorismens framväxt.
          </p>
          <p xml:id="i-DZxAzPJfZcji5faMj7DC4y">
            Människor ska kunna känna sig trygga i att öppenhet och mänskliga
            rättigheter respekteras, liksom demokratins grundläggande värden.
            Ingen ska behöva känna rädsla för att uttrycka sin mening eller
            för att delta i politiska eller religiösa möten. Vi har under
            året sett flera exempel på de krafter som vill något annat än
            att värna öppenhet och mänskliga fri- och rättigheter, krafter
            som vill undergräva demokratin. Sverige måste ha ett starkt försvar
            mot dessa hot. Terrorism hotar internationell fred och säkerhet,
            den nationella säkerheten och våra grundläggande fri- och rättigheter.
            I frågor som dessa är det viktigt med en bred samsyn.
          </p>
          <p xml:id="i-GKmjtTJfjFUWvysE5A4s1J">
            Enligt de senaste siffrorna från Säkerhetspolisen har cirka 300
            personer från Sverige rest till Syrien och Irak under de senaste
            sex åren, varav en tredjedel är kvinnor. Enligt Säpo har ungefär
            50 svenskar som anslutit sig till IS bekräftats döda, siffran
            kan vara högre, men det finns också uppgifter om att vissa fejkat
            sin död. Men över 150 individer har hittills återvänt. Den senaste
            vågen av återvändande gäller de kvinnor som rest till IS för att
            stötta terrorgruppen som nu återvänder med sina barn. Rättsväsendet
            måste göra sitt yttersta för att lagföra dessa människor samtidigt
            som de sociala myndigheterna behöver omhänderta barnen, så att
            de kan få en trygg uppväxt i Sverige fri från extremism. Det är
            viktigt med avprogrammering och insatser för anpassning till svenska
            samhället.
          </p>
          <p xml:id="i-PG9dKrxrj6MKbX8EXdn2dy">
            De återvändande utgör en säkerhetsrisk. Säkerhetspolisens uppgift
            är att identifiera och bevaka dessa personer. Flera av dessa kan
            behandlas som ärrade krigshjältar i växande miljöer av våldsbejakande
            extremism och radikalisering i Sverige. Dessa miljöer måste bekämpas.
            Antalet återvändande har minskat. Säpo har uppgifter om att flera
            tvingas stanna kvar, vilket gör att de som faktiskt återvänder
            behöver bevakas ytterligare. Därtill kompliceras underrättelsearbetet
            och det förebyggande arbetet av att hotbilden också kan bestå
            av ensamagerande personer. Det finns naturligtvis också en stor
            mängd personer som enligt Säpo radikaliserats men inte åkt till
            Syrien och därtill ett stort antal inhemska våldsbejakande extremister
            inom den höger- och vänsterextrema miljön. Säpo bedömer att det
            totala antalet uppgår till 3000, varav 2000 islamister och 1000
            från de höger- och vänsterextrema miljöerna. Alla dessa är inte
            beredda att begå terrorattentat eller andra våldshandlingar, men
            det är individer som kan stödja, samla in pengar, rekrytera och
            på olika sätt vara behjälpliga med logistik för sådana. Detta
            innebär en tiodubbling av antalet våldsbejakande extremister sedan
            2010, när Säpo sist offentliggjorde en liknande kartläggning.
            De senaste fem åren har antalet underrättelser som Säpo får in
            ökat från 2000 i månaden till 6000 i månaden. Detta är extremt
            allvarligt och vi ser hoten växa. Att avvärja terrorhot handlar
            om att värna statens absoluta kärnuppgift framför alla andra:
            medborgarnas liv och säkerhet. Sammantaget bedömer Kristdemokraterna
            att arbetet med att förebygga terrorism behöver förstärkas.
          </p>
          <head xml:id="i-FHbNsMz3tGF1VsYWa67ta5" type="h1">
            Överenskommelse om åtgärder mot terrorism
          </head>
          <p xml:id="i-Pfk9qszuZ9WZkgjNDtAztH">
            Det var angeläget att en bred överenskommelse träffades mellan
            den förra vänsterregeringen och allianspartierna 2017 med en bred
            samsyn kring åtgärder för att bekämpa terror och dess rötter.
            Kristdemokraterna presenterade tidigt verkningsfulla förslag för
            att stärka det förebyggande arbetet och för att ge polisen och
            Säpo de redskap som behövs i kampen mot terror. Överenskommelsen
            var en uppföljning på den överenskommelse som träffades i december
            2015. Tyvärr har regeringen agerat både långsamt och otillräckligt.
            Alla frågor vi beslutade om 2015 är ännu inte införda, snart fem
            år efter överenskommelsen. Intrycket blir allt mer att regeringen
            försöker döda politiska konflikter snarare än att lösa politiska
            problem.
          </p>
          <p xml:id="i-F7yLc7vzVhRaD7HsaBRATK">
            Två utgångspunkter för Kristdemokraterna var att bekämpa idéerna
            bakom terrorn och att höja vår terrorbekämpningsförmåga. Kristdemokraterna
            fick igenom flera viktiga åtgärder, bland annat:
          </p>
          <list xml:id="i-Ay2g4J7NznX9itZHsn3NQv" style="ul">
            <item xml:id="i-KgQZhiZjY5Cq98xPdQQrKH">
              Lagförslag om ett förbud mot samröre med terrororganisationer.
              En fråga som Kristdemokraterna drivit sedan 90-talet. Detta är
              fortfarande inte genomfört.
            </item>
            <item xml:id="i-3NvhBrhY4kqnefz9pScczy">
              Säkerställ att polisen får tillgång till egna övningsplatser
              för att stärka sin förmåga att bekämpa terrorbrott i framtiden.
              När polisen utvärderade tillgången på övningsplatser i slutredovisningen
              av ett uppdrag att säkerställa insatsförmågan konstaterades en
              brist på taktiska övningsplatser som inte bedömdes kunna åtgärdas
              i närtid.
            </item>
            <item xml:id="i-2o3KroWo5AX6rUTMJL2rc4">
              Utökad tillgång till skyddsvästar, vapen och hjälmar. Efter dådet
              i Stockholm såg vi att polisen inte hade tillgång till detta i
              tillräcklig omfattning. I och med överenskommelsen ser vi till
              att det inte ska kunna ske igen. När polisen granskade bl a tillgången
              på skyddsutrustning 2020 noterades en väsentlig brist på fem områden,
              bland annat gällande tillgång på skyddsvästar, vapen och hjälmar.
              Detta måste åtgärdas-
            </item>
            <item xml:id="i-QcpVTHZ4xfackjr74SSvWM">
              Polisen ska i större utsträckning kunna begära hjälp från Kustbevakningen
              och försvaret.
            </item>
            <item xml:id="i-Kj8BwChCopBT5AVikL7iCd">
              Säkerhetspolisen ska kunna använda information från signalspaning
              även när förundersökning inletts.
            </item>
            <item xml:id="i-772b3iuQuJj8fF3sB1KAMY">
              En öppning för att sätta fotboja på asylsökande som är säkerhetsrisker.
            </item>
            <item xml:id="i-JZbmLk8yrtXMkhRjXfJvkD">
              Demokratikriterium för bidrag till civilsamhället
            </item>
          </list>
          <p xml:id="i-VGWqXR5bjHmvnDoHq2R4nt">
            Det är en besvikelse att regeringen i frågan om ett förbud mot
            samröre med terrororganisationer inte lyckats leverera en proposition
            som möter lagrådets krav. Det är ett misslyckande från regeringen.
            Om och när en proposition nu lämnas till riksdagen kommer det
            att vara alldeles för sent. De allra flesta svenskar som kunnat
            återvända från IS till Sverige har redan gjort det. De kommer
            inte att kunna lagföras. Det är ett stort misslyckande. Icke desto
            mindre behöver ett förbud mot samröre med terrororganisationer
            komma på plats. Detta bör ges regeringen tillkänna.
          </p>
          <head xml:id="i-5N35JrpFNTvRMYGHCi1ufg" type="h1">
            Demokrativillkor för bidrag till det civila samhället
          </head>
          <p xml:id="i-J1HDzFoCWhKK8jvziLeSwn">
            Kristdemokraterna har varit med och träffat två blocköverskridande
            överenskommelser med regeringen avseende åtgärder mot terrorism.
            En 2015 och en 2017. Båda gångerna har vi drivit igenom ett demokratikrav
            för att få bidrag, så att inga offentliga bidrag ska gå till extremistiska
            organisationer. Vi var tvungna att återupprepa vårt krav 2017
            eftersom inget hade hänt hos regeringen. Efter överenskommelsen
            2017 tog det nästan ett år innan regeringen tillsatte utredningen
            dir. 2018:19 Demokrativillkoren i statlig bidragsgivning. Den
            avlämnades i juni 2019 som SOU 2019:35 Demokrativillkor för bidrag
            till civilsamhället. Sedan dess är utredningen remitterad. Ännu
            finns varken proposition eller lagrådsremiss, nästan fem år efter
            att demokratikriterium för bidragsgivning först utlovades i terroröverenskommelsen.
            Parallellsamhällen i Sverige göds av statliga och kommunala bidrag,
            som utnyttjas av både kriminella och av extremister, inte sällan
            i samarbete. Det är dags att lagen förändras. Regeringen bör införa
            de förändringar i lagar och förordningar som föreslås i SOU 2019:35.
            Processen har försenats ytterligare eftersom regeringen behövt
            tillsätta ännu en utredning för att analysera frågor om personuppgiftsbehandling
            och sekretess i ärenden om stöd till det civila samhället, inklusive
            trossamfunden. Detta uppdrag ska slutredovisas 31 december 2021,
            mer än sex år efter att överenskommelsen slöts mellan bl a Kristdemokraterna
            och regeringen 2015. Det är anmärkningsvärt hur illa skött processen
            varit från regeringens sida. Förändringarna måste genomföras 2022.
            Bidrag ska inte kunna gå till extremistiska organisationer. Detta
            bör ges regeringen tillkänna.
          </p>
          <head xml:id="i-BaB6HpSg8FnuzFbQQoLKSm" type="h1">
            Förebyggande arbete
          </head>
          <p xml:id="i-VLHb9DExc93k7NvFD9UBqS">
            Vi har ett ansvar att förhindra att människor reser från vårt
            land för att utföra brutala handlingar som tvingar människor på
            flykt. Det krävs ett mer offensivt och konkret arbete i kommunerna
            för att förebygga att människor ansluter sig till terrorceller
            eller blir jihadistiska terrorister. Det är viktigt att bryta
            det utanförskap som råder i vissa storstadsförorter som kan fungera
            som grogrund för extrema organisationer. Det är också viktigt
            att fler goda krafter står upp för tolerans och mot extremism.
            Här kan exempelvis föreningar och religiösa församlingar spela
            en viktig roll. Terrororganisationer som IS eller al Qaida kan
            förstås inte hejdas genom dialog om religionsfrihet, men extremistiska
            religiösa rörelser växer inte fram ur ett vakuum. Genom att stärka
            religionsfrihetens ställning i Sverige och runt om i världen minskar
            risken för tillväxt av denna typ av rörelser. Det krävs helt uppenbart
            en mer aktiv politik på området. Kommunerna måste ha konkreta
            strategier för hur man stärker tolerans, icke-diskriminering,
            grundläggande rättigheter, religionsdialog och annan samhällsdialog.
            Det är viktigt att tala om vilka underliggande faktorer som finns
            för radikalisering och antisemitism och utbyta goda exempel med
            varandra för att forma strategier. Här spelar även skolan en viktig
            roll.
          </p>
          <p xml:id="i-EPCg4KweW9cBwCYVop9669">
            Kristdemokraterna var i alliansregeringen med och utsåg en nationell
            samordnare mot våldsbejakande extremism. Samordnarens uppdrag
            är nu avslutat och har blivit ersatt av Brottsförebyggande rådets
            Center mot våldsbejakande extremism. Vi vill stärka avhopparverksamheten
            och det brottsförebyggande arbetet i kommunerna. Staten ska utforma
            fungerande avhoppar- och anhörigstödverksamhet, som specifikt
            riktar sig mot våldsbejakande islamister och som också involverar
            de muslimska trossamfunden, som kommunerna kan använda sig av.
            Det är viktigt att alla goda krafter drar åt samma håll och samverkar
            för att utveckla och konkretisera det förebyggande arbetet. Det
            offentligas ansvar för samordning kan inte nog understrykas.
          </p>
          <p xml:id="i-AA7u9mDXwaxKzNhvad69nU">
            Staten ska ge Forum för levande historia i uppdrag att även informera
            om den våldsbejakande islamismens brott mot mänskliga rättigheter.
            På så sätt kan den kompetens som finns där att upplysa om nationalsocialismens
            förintelse av judar och kommunistiska regimers brott mot mänskligheten
            även användas för att belysa den våldsbejakande islamismens folkmord
            och terror. Detta beskrivs närmare i utgiftsområdesmotion 17.
          </p>
          <head xml:id="i-8P172kDmYy4ZMstf7UxyuU" type="h1">
            Polisens samarbete med Försvarsmakten
          </head>
          <p xml:id="i-XRGdK21rd5ko4yUEh7idU9">
            Efter terrorattentaten i Oslo och på Utøya har ändringar gjorts
            i den norska polislagen angående närpoliser och polisens rätt
            till bistånd från försvaret. Ändringar har även gjorts i brand-
            och explosionsskyddslagen, tullagen och strafflagen beträffande
            material som kan användas för sprängämnen samt gällande förberedelse
            till terrorbrott. Det är av stor vikt att vi har rätt beredskap
            för att kunna hantera och undanröja eventuella framtida attacker
            mot vårt samhälle. En viktig aspekt i detta är att se till att
            polis och militär vid extrema situationer kan ha ett gott samarbete.
            Idag har polisen möjlighet att ta hjälp av försvaret för att bevaka
            skyddsobjekt, men den möjligheten bör utökas till att även gälla
            annat än skyddsobjekt. Vi vet att terrorister sällan inriktar
            sig på myndighetsbyggnader och andra skyddsobjekt, som i fallet
            med terrorattentatet på Drottninggatan. Drottninggatan och andra
            utsatta platser, med mycket folk i rörelse, är inte skyddsobjekt.
            Försvarsmakten bör dock även kunna skydda och bevaka sådana platser
            under särskilda omständigheter. Detta bör ges regeringen tillkänna.
          </p>
          <head xml:id="i-X1ayDeiaa5VFjm5Qj2AhC5" type="h1">
            Kriminalisera samröre med terrorverksamhet
          </head>
          <p xml:id="i-9zjueYeoBrVZeT84rVQski">
            Den 1 mars 2020 trädde nya lagar i kraft i Sverige som innebär
            straffansvar för visst samröre med terrororganisation. Detta är
            en delseger för Kristdemokraterna. Vi har under flera år drivit
            frågan om att kriminalisera samröre med, medverkan i och stöd
            till rasistiska terrorstämplade och kriminella organisationer.
            Det var ett krav från oss som ledde till att detta inkluderades
            i den terroröverenskommelse vi och andra partier slöt med regeringen
            2017. Därefter har regeringen gång efter annan misslyckats och
            skjutit upp nödvändiga författningsändringar. Den första lagrådsremissen
            som regeringen lade fram mötte en så pass omfattande kritik att
            den inte kunde läggas fram som proposition. Kritiken från remissinstanserna
            var också stor, bland annat från Säkerhetspolisen.
          </p>
          <p xml:id="i-BWrEWoRt82Cr2VpJHF5Mjp">
            Dessvärre är problemen inte lösta i och med de lagar som till
            slut trädde i kraft. Kristdemokraterna menar att straffet för
            samröre med terrororganisationer måste skärpas. Idag är straffet
            för brott av normalgraden upp till två års fängelse, vilket i
            klartext betyder att många av de som döms enligt de nya lagarna
            endast kommer att få villkorlig dom eller skyddstillsyn.
          </p>
          <p xml:id="i-PHLmhqtPwJHjwLWcH28WzM">
            Utredningen Föreningsfrihet och terroristorganisationer SOU 2021:15
            konstaterar att den grundlagsskyddade föreningsfriheten skyddar
            även den som är med i sammanslutningar som ägnar sig åt terrorism.
            Därför anser Kristdemokraterna att grundlagen behöver förändras
            så att ett förbud mot samröre med terrororganisation kan införas.
            När den nuvarande grundlagen skrevs såg världen annorlunda ut.
            Terroristresor liknande de som sker nu skett till exempelvis Islamiska
            staten, och där personer sedan återvänder redo att fortsätta att
            begå brott, var inte vanligt förekommande. Lagen behöver uppdateras
            för att kunna möta dessa nya säkerhetshot.
          </p>
          <p xml:id="i-LTkz7fwHXkKEuqeZQfy5dp">
            Den nuvarande lagen föreskriver att brottet samröre ska omfatta
            den som, utan att delta i verksamheten enligt bestämmelsen om
            deltagande, för en terroristorganisation tar befattning med vapen,
            ammunition, brandfarliga eller explosiva varor, transportmedel
            eller annan liknande utrustning eller upplåter lokal eller mark
            för dess verksamhet eller annan liknande verksamhet. Kristdemokraterna
            anser att det är en alldeles för snäv definition. Den åsikten
            delas av Säkerhetspolisen, som i sitt remissvar framhåller att
            det är viktigt att samröret får en vidare definition. När någon
            har varit i en konfliktzon, exempelvis i Syrien och Irak, blir
            dagens definition av brottet orimligt svårt att bevisa. Dessutom
            anser vi att det tydligt ska framgå att inget som helst samröre
            med eller hjälp till terrororganisationer ska tolereras i Sverige.
            Vi har länge haft en alldeles för tillåtande inställning till
            de som fundamentalt hotar vårt samhälle. Allt samröre med terrororganisationer
            behöver kriminaliseras. Detta bör ges regeringen tillkänna.
          </p>
          <head xml:id="i-A6bL5dafKe1kswz6Y7LsWz" type="h1">
            Utländsk finansiering av extremism
          </head>
          <p xml:id="i-VD7iWhjiYhAXD2FFyMEfab">
            Ett betydande problem som väntas växa framöver är att främmande
            makt försöker påverka Sverige. Det som mest diskuteras är olika
            typer av ryska desinformationskampanjer och psykologisk krigföring.
            Vad som däremot diskuteras mindre är den våg av utländsk finansiering
            av religiösa stiftelser och moskéer som kommer antingen direkt
            från utländska stater eller från olika aktörer med en nära koppling
            till sådana stater. Det kan handla om den turkiska myndigheten
            Diyanet som kontrollerar 9 moskéer i Sverige, där de anställer
            och utbildar imamer. Diyanet är en turkisk propagandamyndighet
            som president Erdoğan kopplar ett allt starkare grepp om. Via
            de svenska moskéerna fördes också en intensiv propaganda inför
            folkomröstningen om Turkiets nya grundlag.
          </p>
          <p xml:id="i-15bpbd9qmrMmsPb28GpUyc">
            Moskén som står på Hisingen i Göteborg kostade 67 miljoner kronor
            att bygga, pengar som kom direkt från Saudiarabien. Problemet
            har varit känt länge och ett flertal församlingar har tackat nej
            till saudiska pengar för att landet ska ha velat ha allt för stor
            kontroll över verksamheten. Islamic Centers grundare Bejzat Becirov
            sa till exempel: ”De [Saudiarabien] skulle sköta det helt och
            hållet. Jag skulle bara stå som en figur.” Därför tackade han
            nej till pengarna. I fallet med moskén på Hisingen ska enligt
            föreståndare inga sådana krav ha ställts. Icke desto mindre är
            det av yttersta vikt att säkerställa att inga församlingar, stiftelser
            eller dylikt står under extremistisk kontroll.
          </p>
          <p xml:id="i-CKGfAALmHmMU1k2wBb2uuK">
            I Eskilstuna har en moské fått påstötningar från saudiska finansiärer
            sedan 2012. Ekonomin har ofta varit trängd och i Saudiarabien
            finns oljepengar som skulle hjälpa många muslimska samfund i Sverige,
            men de kommer med ett pris: salafistisk extremism. Var fjärde
            svensk moské har fått finansiering från Saudiarabien.
          </p>
          <p xml:id="i-NQAyumUHA78zbb6WFabro8">
            Det finns även andra typer av finansiering av extremism i Sverige
            som måste stävjas. Osama Krayem som misstänks för inblandning
            i terrorattentatet i Bryssel den 22 mars 2016 hade tidigare arbetat
            för en stiftelse i Örebro som bland annat driver en skola. Stiftelsen
            har tagit emot bidrag från al-Haramain Islamic Foundation som
            står på FN:s terrorlista.
          </p>
          <p xml:id="i-Lhfb6eqdM6j94M78MGd4qP">
            Det finns stater, stiftelser, organisationer och andra som har
            ett intresse av att destabilisera Sverige och underminera den
            svenska demokratin. Det är ett allvarligt hot som påverkar oss
            långsiktigt. Sverige måste agera. Kristdemokraterna föreslår ett
            förbud mot att utländska extremister får finansiera organisationer,
            stiftelser, trossamfund och politiska grupperingar i Sverige.
          </p>
          <p xml:id="i-XrxDnkVfR7DSpcVJxH3WJM">
            Ett sådant förbud finns sedan den 15 mars i Danmark, som återigen
            ligger ett steg före Sverige. Det danska förslaget riktar in sig
            på utländska aktörer som donerar pengar till danska moskéer för
            att underminera de värden som det danska samhället vilar på. En
            liknande lagstiftning bör införas i Sverige. Detta bör ges regeringen
            tillkänna.
          </p>
          <head xml:id="i-XqmLUxpeaWdwi3CcabLMTu" type="h1">
            Skärp lagstiftningen om paramilitär träning
          </head>
          <p xml:id="i-948k22qorMTUmm8qFd6G5n">
            Mellan november 2016 och januari 2017 placerades tre bomber ut
            av personer med koppling till Nordiska motståndsrörelsen. De riktades
            mot flyktingförläggningar och fackföreningar med det uppenbara
            syftet att, för att låna formuleringen i lagen (2003:148) om straff
            för terroristbrott, injaga allvarlig fruktan hos en befolkning
            eller en befolkningsgrupp och allvarligt destabilisera eller förstöra
            grundläggande politiska, konstitutionella, ekonomiska eller sociala
            strukturer i en stat eller i en mellanstatlig organisation. Nazisterna
            åtalades inte för terrorbrott, men Kristdemokraterna menar att
            Nordiska motståndsrörelsen är en terroristorganisation med nära
            kopplingar till utländska finansiärer som vill skada och destabilisera
            Sverige. Två av de nu dömda nazisterna har deltagit i paramilitär
            övning i Ryssland som hållits av Ryska imperiska rörelsen, en
            ultranationalistisk rörelse som strider i Ukraina. Två av de tre
            bomber som de ryskutbildade nazisterna placerade exploderade,
            en skadade en städare allvarligt. Att ingen av de tre åtalade
            ens åtalades för terrorbrott ställer allvarliga frågetecken. Att
            de kunnat genomgå militär träning som riskerar att hota rikets
            säkerhet är också allvarligt.
          </p>
          <p xml:id="i-NgeKJ9kAVHeYp55FBWL4ee">
            Det krävs en bättre lagstiftning mot träning hos utländska paramilitära
            grupper. Den som genomgår träning utomlands vars syfte är att
            underminera det svenska samhället bör också kunna straffas. Detta
            bör ges regeringen tillkänna.
          </p>
          <head xml:id="i-5s1UmeJ77fvjXGo13dKFGJ" type="h1">
            Landsförräderi
          </head>
          <p xml:id="i-GHr66imRASXKWPpBJwvjNy">
            Kristdemokraterna anser att svenska medborgare som strider för
            terrorgrupper och där möter svensk trupp eller våra koalitionspartner
            ska kunna dömas för landsförräderi. Detta hade exempelvis kunnat
            bli aktuellt i den händelse att svensk trupp stred mot IS i Syrien
            eller Irak. Men det kan också bli aktuellt i framtida konflikter.
          </p>
          <p xml:id="i-6qzdMbeHtQuYqLGapHyVUL">
            Internationell terror utgör ett hot mot svenska intressen och
            lagen om landsförräderi behöver uppdateras så att den är anpassad
            utifrån de konflikter vi ser idag – inte bara hur det såg ut under
            kalla krigets dagar. Det handlar om att med full kraft motverka
            de organisationer som av bland annat Säpo utpekas som ett av de
            allvarligaste hoten mot vårt land.
          </p>
          <head xml:id="i-2gB9Mea32SjnEffWsSpBoK" type="h1">
            Återkalla medborgarskap vid terroristbrott
          </head>
          <p xml:id="i-8wWJGVXXHjr26TMVhpR5Kv">
            Medborgarskap innebär både rättigheter och skyldigheter. Det
            är varje persons skyldighet att ta ansvar för samhället genom
            att bidra till att främja det gemensamma bästa. Att följa lagarna
            – så länge de inte bryter mot naturliga rättigheter – är en annan
            medborgerlig skyldighet. En av många rättigheter som följer av
            medborgarskapet är att ha inflytande över det politiska livet
            och de lagar man lyder under. Denna rättighet speglas i skyldigheten
            att ta ansvar för samhällets styrning genom att delta i demokratiska
            val.
          </p>
          <p xml:id="i-PC7eLkxDydswnL3wBwoVh4">
            Islamiska statens folkmord och skräckvälde har aktualiserat frågan
            om att kunna återkalla medborgarskap. Även om IS har pressats
            tillbaka behöver Sverige agera för att ha en lagstiftning på plats
            som möjliggör att medborgarskap kan dras in för personer som väljer
            att sätta sin lojalitet till terrororganisationer som IS. För
            att göra detta möjligt krävs ändringar i vanlig lag och i grundlag,
            vilket kräver två riksdagsbeslut med ett mellanliggande riksdagsval.
            Även om ett sådant beslut skulle kunna vara på plats först 2023
            och därmed inte omfatta de terrorister som nu återvänder till
            Sverige, så anser Kristdemokraterna att det vore rätt att genomföra
            en sådan lagändring.
          </p>
          <p xml:id="i-UnfQC8rz5Ds4pjRU1h3zyg">
            Kristdemokraterna vill återkalla medborgarskap som erhållits
            genom mutor eller bestickning men även andra brott bör kunna leda
            till ett återkallat medborgarskap. Det handlar bland annat om
            de grova brott som inte preskriberas och som återfinns i brottsbalken
            (35 kap). Folkmord, terroristbrott och försök till något utav
            dessa brott samt folkrättsbrott är några exempel.
          </p>
          <p xml:id="i-4ZeJXTbC8WRWn6dn6fAa4v">
            Frågan om att återkalla medborgarskap har behandlats i flera
            statliga utredningar och förslag på lagändringar har även föreslagits.
            Risken för statslöshet är ett problem som ofta tas upp. Statslöshetskonventionen,
            som Sverige skrev under 1969, stipulerar att en stat inte får
            beröva en person dennes nationalitet om berövandet gör personen
            statslös (artikel 8). Undantag får göras om medborgarskapet har
            tillförskansats genom falska uppgifter eller bedrägeri. Men som
            exempelvis utredningen SOU 2006:2 Omprövning av medborgarskap
            påpekar är risken för statslöshet vid återkallande mindre eftersom
            Sverige, likt många andra länder, nu tillåter dubbelt medborgarskap.
            Dessa förutsättningar bör vara grunden för en ny utredning som
            förbereder en lagändring som tillåter ett återkallat medborgarskap
            vid särskilt allvarliga brott som terrorbrott, folkmord och brott
            mot mänskligheten.
          </p>
          <head xml:id="i-2jj7M2NzL7d6GirMx8gq3D" type="h1">
            Signalspaning
          </head>
          <p xml:id="i-KETBpnd7Pwu8DjLGVpv5bt">
            Signalspaning via FRA är ett viktigt redskap i Säkerhetspolisens
            underrättelsearbete gällande arbetet mot terrorism. Det handlar
            om avlyssning av data- och teletrafik för att få information.
            Denna signalspaning får inte ske samtidigt som en förundersökning
            pågår, men med ny lagstiftning på plats kommer Säkerhetspolisen
            dock att upprätta förundersökningar mot misstänkta individer i
            utlandet. Det vore olyckligt om skärpt lagstiftning skulle leda
            till att Säpo inte längre kan bedriva underrättelseverksamhet.
            Det är riktigt att bevis kan säkras så att personer kan lagföras
            för de brott som begåtts och att vi får fällande domar. Detta
            bör ges regeringen tillkänna.
          </p>
          <p xml:id="i-Aa5xxUzUwJHe4pekhA4dP3">
            Säkerhetspolisen måste också tillförsäkras de resurser och verktyg
            som krävs för att kunna analysera informationen och undvika att
            terrorattentat sker i Sverige. Säkerhetspolisens verktyg behöver
            vara anpassade till den tekniska utvecklingen. De individer som
            i dag bedöms behöva avlyssnas ringer inte till varandra utan använder
            telefonitjänster över internet, exempelvis Viber, eller håller
            kontakt via sociala medier. Det är viktigt att det finns redskap
            som svarar mot detta förändrade beteende, och därför behöver Säkerhetspolisens
            tillgång till hemlig dataavläsning och avlyssning av nya telefonitjänster
            ses över. I och med sexpartiöverenskommelsen om åtgärder mot terrorism
            beslutades att hemlig dataavläsning ska utredas. En proposition
            ska lämnas till riksdagen i december. Kristdemokraterna förutsätter
            att den ger rättsväsendet adekvata möjligheter till spaning.
          </p>
          <p xml:id="i-JBf7hfysQ88Cwb7GSfbcW4">
            Kristdemokraterna föreslår en förstärkning av anslaget till Försvarets
            radioanstalt på 30 miljoner kronor jämfört med regeringens förslag.
            Den presenteras i vår motion Utgiftsområde 6 Försvar och samhällets
            krisberedskap. Höjningen möjliggör att FRA och Polisen kan fördjupa
            sin samverkan och underlätta utbytet av information myndigheterna
            emellan. Anslaget syftar också till att förstärka Sveriges försvarsunderrättelseförmåga
            på ett generellt plan
          </p>
        </div>
        <div xml:id="i-5r1CbgH2QXAAh9uYDm7ykL" type="motSignatures">
          <list xml:id="i-6mCkW3RL6nnmdqmHGmbxQk">
            <item xml:id="i-RQNFiTKBrpXgWtDn5kPsQB">
              Andreas Carlson (KD)
            </item>
            <item xml:id="i-T81CyqWpm249KWy1VjgnNm">
              Ingemar Kihlström (KD)
            </item>
            <item xml:id="i-SY1NQA4rBPh9ouSo2Dthg7">
              Lars Adaktusson (KD)
            </item>
            <item xml:id="i-9RBY12BFh8v3pSFjXPJEV">
              Mikael Oscarsson (KD)
            </item>
            <item xml:id="i-NzHFRfPaasmXb8Uom1W1Vc">
              Tuve Skånberg (KD)
            </item>
            <item xml:id="i-ERty9daseEdR9PAcbkA5aK">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
