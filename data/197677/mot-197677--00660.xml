<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00660">
  <teiHeader>
    <fileDesc>
      <titleStmt>
        <title>om förbättrade förhållanden för vissa handelsagenter m. fl.</title>
        <author>av herrar Ollén och Clarkson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbättrade förhållanden för vissa handelsagenter m. fl.</title>
          <idno type="rdwebb">G002660</idno>
          <rs type="number">660</rs>
          <ref type="dokument_url_text">http://data.riksdagen.se/dokument/G002660/text</ref>
          <ref type="dokument_url_html">http://data.riksdagen.se/dokument/G002660</ref>
          <ref type="dokumentstatus_url_xml">http://data.riksdagen.se/dokumentstatus/G002660</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>ROLF CLARKSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CJeu4MX74m9WaE1j9XRcQ8" type="signed"/>
        <correspContext corresp="i-CJeu4MX74m9WaE1j9XRcQ8">
          <note type="signatory" corresp="i-ZyvGjLNqgpFpKbCbQnZSM"/>
          <note type="signatory" corresp="i-8hxDNLW9NgYYqBHg8RCZcj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__660/mot_197677__660-001.pdf"/>
      <fw xml:id="i-7kLAeLyj9zTkApBu6VdCUd">
        Mot. 1976/77:660 2
      </fw>
      <div xml:id="i-RC1nCL4UvydmzsG95rN2tw" type="motHeader">
        <div xml:id="i-WzB5c1JE6z47PVnfsZC8KL" type="motTitle"/>
        <div xml:id="i-K65946iVk3BG78kLUDu1oR" type="motSubmissionInfo"/>
      </div>
      <div xml:id="i-RFFufomaA9FAhuLVjEHW2m" type="motBody">
        <div xml:id="i-64rtXWeYDN4vajfwWutBDb">
          <p xml:id="i-RjWc6D5bDTNBXy8WoTSaMG">
            Mot. 1976/77
          </p>
          <p xml:id="i-FTdoHQdvzVyVk7PTVFNSnz">
            660-669 Motion
          </p>
          <p xml:id="i-14G5j55k4H97dRNbQN3Gka">
            1976/77: 660
          </p>
          <p xml:id="i-R6THKBJQrkLGQVh6zgL6v2">
            av herrar Ollén och Clarkson om förbättrade förhållanden för
            vissa handelsagenter m. fl.
          </p>
          <p xml:id="i-UoDbiZMjfazLihW9vSmFsd">
            Väsentliga ändringar i lagen 1914:45 om kommission, handelsagenter
            och handelsresande (kommissionslagen) trädde i kraft den 1 juli
            1974. För berörda yrkesgrupper innebar det betydande förbättringar.
            På vissa punkter kvarstår dock en del brister, som bör rättas
            till. Bl. a. gäller det den situation som uppstår då en självständig
            säljare eller agent sägs upp av huvudmannen. Situationen är då
            ofta att agenten eller säljaren under uppdragstiden upp- arbetar
            en kundkrets som fortsätter att efterfråga huvudmannens varor
            även efter det uppdraget har upphört. I åtskilliga länder i Europa
            har införts en rätt för uppdragstagare att vid uppdragets slut
            erhålla ett särskilt avgångsvederlag, s. k. goodwillersättning,
            som utgör ersättning för förlusten av den kundkrets som uppdragstagaren
            upparbetat och som huvudmannen efter uppdragets upphörande får
            till- godogöra sig värdet av. I Västtyskland har en agent rätt
            till avgångsvederlag under förutsättning dels att de affärsförbindelser
            med nya kunder som han anskaffat eller den utvidgning av förbindelserna
            med tidigare kunder som han har gjort kommer att tillföra huvudmannen
            betydande fördelar även efter avtalets upphörande, dels att agenten
            till följd av uppdragets upphörande förlorar anspråk på provision,
            som han annars skulle ha haft p. g. a. affärer med dessa kunder
            samt dels att det med hänsyn till samtliga föreliggande omständigheter
            är skäligt att ersättning utgår. Ersättningen är maximerad till
            en årsprovision, beräknad på ett genomsnitt av de senaste fem
            årens provisioner eller om uppdraget varat kortare tid än fem
            år genomsnittet av provisionerna under avtalstiden. Ersättning
            utgår ej om agenten sagts upp p. g. a. sin försumlighet eller
            om agenten själv sagt upp avtalet utan att ha haft skäl härtill
            i någon omständighet hänförlig till huvudmannen. I Österrike,
            Schweiz, Frankrike, Nederländerna och Italien finns liknande bestämmelser.
            I de nordiska länderna har man däremot inte infört ett avgångsvederlag
            efter kontinentalt mönster utan i stället har man infört regler
            om s. k. rätt till efterprovision, som f. ö. även tillämpas i
            ett flertal utomnordiska länder. Reglerna om efterprovision i
            kommissionslagen är teoretiskt sett tillfreds- ställande, men
            stora svårigheter har uppstått vid den praktiska tillämpningen.
            Vem har initierat de inkommande orderna efter avtalstiden? Huvudmannen
            förmenar att det är han eller annan säljare som gjort detta, medan
            säljaren som framställer kravet på efterprovision påstår att det
            är han. Säljaren påyrkar att få tillämpa den befintliga schablonregeln,
            vilket huvudmannen vägrar.
          </p>
          <p xml:id="i-PTEVy8T44Hfspdcjr4ZHjV">
            1 Riksdagen 1976/77. 3 saml. Nr 660-669
          </p>
          <pb facs="riksdagen-motions-pdf/data/197677/mot_197677__660/mot_197677__660-002.pdf"/>
          <p xml:id="i-Dc6XxotEXfCdrDxt53nZZr">
            Och utan användandet av schablonregeln är det i de flesta fall
            omöjligt att kunna reda ut var de olika orderna hör hemma som
            inkommit till företaget efter uppdragsavtalets slut. Det händer
            ofta att provisionsresande får arbeta upp en kundkrets från grunden
            och får göra ett tungt förarbete utan någon som helst gottgörelse
            utöver provisionen. Huvudmannen anser sig sedan efter viss tid
            kunna undvara resanden och själv ta över försäljningen, eftersom
            bolaget bl. a. fått så bra kundkartotek att man kan klara bearbetningen
            på ett ekonomiskt mindre betungande sätt. Uppsägningstiderna i
            lag för nämnda kategori re- sande — handelsagenter och självständiga
            provisionsresanden — är maximalt tre månader. I förhållande till
            den fast anställde säljaren är det ekonomiska rättsskyddet i detta
            avseende mycket ihåligt. Vad i övrigt beträffar kommissionslagen
            kan framhållas att den också efter de ändringar som trädde i kraft
            den 1 juli 1974 i väsentliga delar är omodern. Detta sammanhänger
            med att arbetet med lagstiftningen pågick under en tid av ca 15
            år. Under den tidsperioden genomfördes lagstiftningsvägen förändringar
            vad beträffar anställningsförhållanden och pensionssystem, trygghet
            i arbetet m. m. Sålunda har t. ex. uppsägningstiden från anställning
            utökats från tre till sex månader. Detta bör logiskt medföra att
            reglerna om efterprovision i alla fall beräknas ej såsom nu på
            tre månader utan på sex månader. Även på annat sätt har tryggheten
            för de fast anställda byggts ut på ett sätt som understryker det
            berättigade i en utbyggd efterprovision eller införandet av avgångsvederlag.
            Med hänvisning till ovanstående hemställer vi att riksdagen hos
            regeringen begär utredning och förslag om en utbyggd efterprovision,
            alternativt ett införande av avgångs- vederlag enligt kontinentalt
            mönster för uppdragstagare enligt kommissionslagen.
          </p>
          <p xml:id="i-LySRncRunH7m9eYBgofp5r" type="date">
            Stockholm den 21 januari 1977
          </p>
          <div type="signatureBlock" id="i-BPXJacWm8BTud2U6yVuGQf">
            <p who="i-ZyvGjLNqgpFpKbCbQnZSM" type="signature">
              JOAKIM OLLÉN (m)
            </p>
            <p who="i-8hxDNLW9NgYYqBHg8RCZcj" type="signature">
              ROLF CLARKSON (m)
            </p>
          </div>
        </div>
      </div>
    </body>
  </text>
</TEI>
