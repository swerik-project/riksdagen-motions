<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02059">
  <teiHeader>
    <fileDesc>
      <titleStmt>
        <title>Ett program för civilt utnyttjande av den militära flygplansindustrins  resurser, m. m.</title>
        <author>Nils Berndtson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett program för civilt utnyttjande av den militära flygplansindustrins  resurser, m. m.</title>
          <idno type="rdwebb">G8022059</idno>
          <rs type="number">2059</rs>
          <ref type="dokument_url_text">http://data.riksdagen.se/dokument/G8022059/text</ref>
          <ref type="dokument_url_html">http://data.riksdagen.se/dokument/G8022059</ref>
          <ref type="dokumentstatus_url_xml">http://data.riksdagen.se/dokumentstatus/G8022059</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RAgWhPh8KJyewe8SedbJXo" type="signed"/>
        <correspContext corresp="i-RAgWhPh8KJyewe8SedbJXo">
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2059/mot_198485__2059-001.pdf"/>
      <fw xml:id="i-CUsMsYY4gHjSuJMQr4iscZ">
        Motion 1984/85:2059
      </fw>
      <div xml:id="i-MifdqB34j9j9FEybnuKRcA" type="motHeader">
        <div xml:id="i-2p8HCwt5srST9GgXAwPmgz" type="motTitle"/>
        <div xml:id="i-JpRqdm5f1xjRqnB6e6bypd" type="motSubmissionInfo"/>
      </div>
      <div xml:id="i-Q2eQET69bS1ZufESBYf8Up" type="motBody">
        <div xml:id="i-6sTVKTwQA9UzLEvUdYqW8o">
          <p xml:id="i-EoBMKTce58E73xygXzCSaM">
            12
          </p>
          <p xml:id="i-XFwQuee1p5SFBNKyGvmY9a">
            Nils Berndtson m. fl. Ett program för civilt utnyttjande av den
            militära flygplansindustrins resurser, m. m.
          </p>
          <p xml:id="i-G86d9NPMXj18h2N9JQZ67f">
            Den militärt inriktade industrin och i särskild grad den militära
            flygplansin- dustrin förfogar över stora resurser. Det är en ekonomiskt
            gynnad verksam- het. Stora forskningsresurser står till förfogande.
            Avancerad teknik kommer till användning. De väldiga satsningarna
            på detta område har i hög grad skett på andra områdens bekostnad.
            Betydande resurser är bundna till militär verksamhet. Överförda
            till andra samhällsområden skulle de verksamt bidra till att bygga
            bort brister och möjliggöra en önskvärd utveckling. För detta
            krävs planering och ett program för tillvaratagande av resurserna
            och för att trygga sysselsättningen för de anställda. Problemen
            är särskilt stora i vissa områden som Linköping och Bofors genom
            den militära verksamhetens stora plats i sysselsättningen. Liknande
            problem finns på orter där man byggt upp servicefunktioner direkt
            anpassade för militära ändamål, t. ex. Arboga i Västmanland. Samtidigt
            som angelägna behov är eftersatta satsas enorma resurser på militär
            upprustning. I global måttstock innebär detta att samtidigt som
            miljoner människor dör av hunger, satsas väldiga belopp på förstörelsevapen
            som kan utplåna mänskligheten. I vårt land är de flesta områden
            nu föremål för åtstramningar. Det gäller dock inte den militära
            verksamheten. Samtidigt som sjukvård, barnomsorg, utbildning,
            social verksamhet och äldreomsorg drabbas av åtstramningspoli-
            tiken satsas mångmiljardbelopp på nya militärflygplan. I Linköping
            och Östergötland har ett särskilt problem varit förknippat med
            den militära flygplanstillverkningen. Genom den militära verksamhetens
            stora plats i sysselsättningen har hot om arbetslöshet och stagnation
            i regionen målats upp vid varje tillfälle en nedskärning av den
            militära produktionen aktualiserats. De krafter som vill fortsätta
            satsningen på militär flygplanstillverkning vill säkert ha kvar
            hotet om arbetslöshet som ett argument för sin ståndpunkt. Där
            förenas militära intressen och profitbegär hos rustningskapitalet.
            I sammanhanget kan det vara av betydelse att uppmärksamma att
            den socialdemokratiska motionen inför JAS-beslutet våren 1982
            som ett villkor angav att: ”För den framtida planeringen inom
            flygindustrin bör det klargöras att något nytt projekt för utveckling
            av flygplan ej kan vara aktuellt när utvecklingsarbetet för JAS
            börjar minska i 1990-talets början. Industrin
          </p>
          <pb facs="riksdagen-motions-pdf/data/198485/mot_198485__2059/mot_198485__2059-002.pdf"/>
          <fw xml:id="i-UFMzaYwr7szPRTeLjucqov">
            Mot. 1984/85:2059 13
          </fw>
          <p xml:id="i-Nep7ws2DLFvKPVE9ZAtrhA">
            måste därför inrikta arbetet mot en på i huvudsak civil produktion
            baserad flygindustri.” Enligt vår mening behövs åtgärder för att
            bättre belysa effekterna av en omställning från militär till civil
            produktion. Det behövs en motbild till det negativa perspektiv
            som propagandan sökt bygga upp. Det finns internatio- nella rapporter
            som visar vilka resurser som i dag binds till militär verksamhet
            och hur dessa skulle kunna användas för att bekämpa svält, sjukdomar,
            analfabetism etc. Många av slutsatserna är tillämpbara också på
            vårt land. Även i Sverige finns visst material för att belysa
            hithörande problem. Särskilt viktigt är det att konkretisera inom
            vilka områden de militära resurserna i fråga om forskning, teknik,
            yrkeskunnande etc. bäst behövs och var de också lättast kan utnyttjas.
            Att tillvarata de väldiga resurserna för angelägna ändamål och
            trygga sysselsättningen för arbetare och tjänstemän inom militärindustrin
            är en angelägen uppgift. Det är orimligt att en nedskärning av
            improduktiv militär verksamhet skall leda till arbetslöshet. Det
            måste finnas ett annat alternativ, men det krävs medvetna satsningar
            för att utveckla civila alternativ. Stora krav måste självfallet
            ställas på de industri- och kapitalintressen som skördat väldiga
            vinster på den militära flygplanstillverkningen. Men staten, som
            plöjt ned mångmiljardbelopp, har ett särskilt ansvar. Detta ansvar
            gäller gentemot arbetare och tjänstemän, vilka genom sina arbetsinsatser
            tryggat statliga besluts genomförande. Det gäller i fråga om tillvaratagande
            av de stora resurser som i dag är bundna till den militära flygplanstillverkningen,
            men som behövs för andra och mer angelägna områden. Det gäller
            regioner som starkt präglas av denna verksamhet. Kravet på en
            planering för övergång från militär till civil produktion har
            fått ökad anslutning. Den mångmiljardsatsning som nu sker på det
            nya militärflygplanet JAS minskar på intet sätt behovet av en
            sådan planering. Pågående tillverkning av ett civilflygplan vid
            Saab-Scania kan heller inte anses göra en planering för civil
            produktion obehövlig. Den totala planering- en för civil användning
            av den militära flygplansproduktionens väldiga kapacitet återstår
            att göra. Vi har vid upprepade tillfällen i riksdagsmotioner begärt
            ett program för övergång från militär till civil produktion. Det
            är inte mindre angeläget nu att riksdagen hos regeringen begär
            ett sådant program. De omställningsproblem som en sådan övergång
            för med sig, fordrar också en förändring av ägarförhållandena
            inom krigsmaterielindustrin. Det gäller inte enbart den militära
            flygplanstillverkningen utan produktionen inom hela området. Ansvaret
            för de anställda, för produktionens inriktning och för en satsning
            på övergång till en större civil tillverkning inom dessa industrier
            kan endast tas av samhället som helhet. Därför bör ett dominerande
            ägande i dessa typer av industrier vara statligt.
          </p>
          <pb facs="riksdagen-motions-pdf/data/198485/mot_198485__2059/mot_198485__2059-003.pdf"/>
          <fw xml:id="i-t5tpS4KE1M1xZKPCfwKc4">
            Mot. 1984/85:2059 14
          </fw>
          <p xml:id="i-QnUMvk43aLVdtYfkihTUGy">
            Med hänvisning till det anförda föreslås 1. att riksdagen hos
            regeringen begär att ett program utarbetas för civilt utnyttjande
            av resurser som kan frigöras genom nedskärning av den militära
            flygplanstillverkningen och för att trygga sysselsätt- ningen
            för de anställda inom militär flygplansindustri. 2. att riksdagen
            hos regeringen begär förslag till ett överförande i samhällelig
            ägo av viktigare delar av svensk krigsmaterielindustri.
          </p>
          <p xml:id="i-24pM7f3DUf6LiGJr56cxNr">
            Stockholm den 25 januari 1985
          </p>
          <p xml:id="i-Fbzpozh6TDKo4wVJrJ4fXs">
            NILS BERNDTSON (vpk) OSWALD SÖDERQVIST (vpk) PER ISRAELSSON (vpk)
          </p>
          <p xml:id="i-Rz6BMMeFURMtZHEMxS12Tt">
            HANS PETERSSON (vpk) i Hallstahammar
          </p>
          <pb facs="riksdagen-motions-pdf/data/198485/mot_198485__2059/mot_198485__2059-004.pdf"/>
          <pb facs="riksdagen-motions-pdf/data/198485/mot_198485__2059/mot_198485__2059-005.pdf"/>
          <p xml:id="i-RJ87x7XqPd7R2cfhA4Ppxi">
            minab/gotab Stockholm 1985 79815
          </p>
        </div>
      </div>
    </body>
  </text>
</TEI>
