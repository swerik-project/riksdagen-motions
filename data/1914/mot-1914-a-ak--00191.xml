<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 191. 21
          </p>
          <p>
            Nr 191
          </p>
          <p>
            Ay herr Lindhagen, om upphävande av inmutningsrätten till mine-
            ralfyndigheter och dess ersättande med ett koncessions-
          </p>
          <p>
            system.
          </p>
          <p>
            Åven i tider, då den privata äganderätten till jord som mest
            upp- burits av lagarne och åskådningssätten, har det framstått
            såsom en fråga för sig, om denna äganderätt även rättsligen och
            rätteligen borde inbe- gripa mineralier, som gömdes i jorden.
            Man har hävdat, att staten, icke jordens innehavare, vore ägare
            till desamma. Den äldre rättsvetenskapen höll före, att denna
            statens rätt eller det så kallade bergsregalet uppstått först
            på tolfte och trettonde år- bundradet genom envåldshärskares maktspråk.
            Den nyaste rättsforsk- ningen åter har uppdagat, att statens rätt
            till mineralierna varit lag eller hävd mycket långt tillbaka i
            tiderna hos många olika folk, särskilt under inflytande av phönisisk
            eller romersk rätt. Denna rättsuppfattning är naturlig. Den privata
            äganderätten till Jord skyddas eller angripes, allteftersom tillgången
            på jord överstiger eller understiger den allmänna efterfrågan
            och behovet därav för mänsklig tillvaro. Då mineralierna hava
            stort brukningsvärde, men deras före- komst är sällsynt, har man
            ansett det behövligt och följaktligen även riktigt, att de tillhörde
            staten, det vill säga alla medborgare. Nämnda åskådning, som framträtt
            nästan överallt, har dock under vissa tider varit grumlad eller
            till och med bortglömd. Detta antingen i följd av den enskilda
            egennyttans ingripande eller på grund av man- chesterprincipers
            landvinningar. Sålunda tillhörde i Storbritannien mineralierna
            förr kronan, men med dess sjunkande makt tillskansade sig jorddrottarne
            dem. Följden har blivit, att enligt nuvarande rätt i England tillhöra
            endast guld- och silverfyndigheter ännu kronan, därför att det
            icke finnes några sådana. Alla övriga förefintliga mineralier
            äro inneslutna i jordägande- rätten. Denna senare rättsuppfattning
            har överförts till Förenta staterna.
          </p>
          <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-002.pdf"/>
          <p>
            22 Motioner i Andra kammaren, Nr 191.
          </p>
          <p>
            - I Frankrike tillhöra mineralfyndigheterna sedan gammalt staten.
            Även här sökte jorddrottarne och förmådde även för någon tid tillvälla
            sig en del av denna rätt, men kronan lyckades, senast på 1400-talet,
            återtaga vad den förlorat. Under franska revolutionstiden anbefallde
            physiokraterna, att gruvorna skulle avstås till jordägarne. Denna
            lära bekämpades segerrikt av Mirabeau, och nationalförsamlingen
            förklarade dem för mnationalegendom. Detta är i huvudsak ännu
            gällande rätt i Frankrike. Statskoncession erfordras för att få
            idka gruvdrift och staten bestämmer villkoren. Varken jordägaren
            eller upptäckaren hava några lagliga företrädesrätter till gruvdriften.
            På enahanda grundsatser som den fransyska rätten bygger även gruvlagstiftningen
            i Belgien, Holland, Luxemburg, Spanien, Portugal, Grekland, Turkiet
            och Tunis. Italien har ej någon enhetlig gruvlagstiftning. Den
            sardiniska gruv- stadgan överensstämmer med fransk rätt. På ett
            par orter tillhöra alla eller vissa mineralier jordägaren. På
            övriga ställen äro de sedan romar- tiden skilda från jordegendomen.
            För ny gruvdrift fordras dock över- allt statslig koncession.
            Salt är nationalegendom. . För Tyskland, Österrike och Schweiz
            gäller, att förfogandet över mineralierna har tillkommit och fortfarande
            tillkommer staten. Någon jordägarens rätt eller någon egen rättighet
            för uppfinnaren finnes icke. Emellertid har på senare tider särskilt
            från och med 1850- och 60-talen staten avstått sin företrädesrätt
            och tills vidare medgivit envar att för- värva rätt till gruvor
            på vissa i lagarne fastställda betingelser. Särskilt har detta
            i Preussen mest konsekvent genomförts. Denna rätt till fri inmutning
            kallas bergsbrukets friförklaring. Norsk gruvlagstiftning bygger
            i huvudsak på den tyska upp- fattningen. Vilka grundsatser, som
            i Sverige må hava gällt för gruvrätten från äldsta tider, synas
            icke vara av forskningen uppdagade. Att regal- rätten till gruvor
            redan under senare tiden av medeltiden varit genom- förd, antages
            dock såsom givet. Tämligen otvetydigt uttalas detta i 1485 års
            förordning om malmberg. Under Gustav den I:ste framträdde regalrätten
            tydligt; alla malmberg i Sverige lyda till kronan, heter det i
            ett kungligt påbud. Under de följande tiderna stödde sig alla
            för- fattningar om bergsbrukets ordnande på uppfattningen av kronan
            såsom ägare till mineralierna. Denna regalrätt låg även till grund
            för 1600- talets gruvlagstiftning. I en författning från den tiden
            kallas hela bergsnäringen för kronans bergverk. Denna regalrätt
            utövades dels så, att kronan drev bergsbruk för egen räkning —
            år 1639 ägde kronan
          </p>
          <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-003.pdf"/>
          <p>
            Motioner i Andra kammaren, Nr 191. 23
          </p>
          <p>
            exempelvis i Södermanland 8 gruvor, 5 hyttor och 9 hamrar — och
            dels privilegierade personer att idka gruvdrift. På 1700-talet
            började emellertid även här göra sig gällande enahanda strömningar
            som i Tyskland till förmån för bergsbrukets friförklaring. I förordningen
            den 27 augusti 1723 stadgades sålunda, att med ordet regale därefter
            ej skulle förstås annat, än att kronan förbehöll sig att privilegiera
            den, som hade håg, lust och förmögenhet att idka gruvdrift. Uppfinnarens
            rätt bestämdes i sammanhang härmed till fjärdedelen av gruvan
            och vid vissa ädlare verk till hälften. Med tiden utsträcktes
            upplinnare- andelen i allmänhet till hälften. Någon bestämd rätt
            för Jordägaren att deltaga i arbetet nämnes ej i 1723 års författning.
            En konsekvens av densamma var emellertid, att Jordägaren skulle
            medgivas att för andra hälften deltaga i gruvdriften. Denna konsekvens
            utdrogs av senare för- fattningar och gäller även för närvarande.
            Men därvid kvarstår till följd av regalrätten, att jordägaren
            ej får förbjuda andra bearbeta mine- ralfyndigheter samt måste
            själv uppträda som uppfinnare och iakttaga därför stadgade former
            för att vinna rättighet att bryta mineralier å egen mark. Av den
            förestående framställningen framgår således, att hos de anglosachsiska,
            latinska och germaniska folken statsmaktens äganderätt till mineralierna
            varit ursprungligen en i det stora hela självskriven och erkänd
            sak. Med tiden har emellertid förhållandena utvecklat sig så,
            att inom England mäktiga jordmagnater usurperade denna rätt från
            kronan till förmån för jordägaren, vilken nya rättsordning ännu
            bibehållit sig inom den alltid mycket konservativa anglosachsiska
            rätten. Bland de latinska folken och deras efterliknare har däremot
            statsmakten, segerrikt avvisande de enskilda jordägarnes även
            här framkomna anspråk, ännu in i våra dagar bibehållit sin suveränitet
            över malm fyndigheterna. Den germanska rätten slutligen har gått
            den vägen, att staten utan att upp- giva regalrätten tills vidare
            disponerat densamma på det sättet, att vem som helst, som upptäckte
            en mineralfyndighet, privilegierats att för egen räkning bearbeta
            densamma med eller utan tillåtelse för jordägaren att till någon
            del få deltaga i arbetet. Härav följer således, att regalrätten
            till gruvor fortfarande ligger till grund för den svensk: gruvlagstiftningen.
            Ett utbyte av inmutning mot koncessionssystemet innebär således
            ur privaträttslig synpunkt ingen fullständig nyhet, utan blott
            en förändring i det sätt, varpå staten an- vänder sin regalrätt.
            Det bör då möta så mycket mindre betänkligheter för en dylik förändring,
            om ett verkligt behov därav verkligen förefinnes. Så är
          </p>
          <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-004.pdf"/>
          <p>
            24 Motioner i Andra kammaren, Nr 191.
          </p>
          <p>
            ock förhållandet. Man har på senare tider haft tillräckligt nedslående
            erfarenheter av den nuvarande lagstiftningens äventyrliga verkningar.
            Även de, som ej vilja giva något erkännande åt synpunkten, att
            värde- utbyte av mineralierna bör i möjligaste mån komma nationen
            i sin hel- het till godo, måste dock medgiva, att det även här
            finnes statsintressen att bevaka, vilka aldrig komma till sin
            rätt genom den fria inmutningen. Insikten härom vaknar mer och
            mer. Våra erfarenheter ha också redan lett till vissa inskränkningar
            i in- mutningsrätten. Sålunda blev genom 1886 års lag om eftersökande
            och be- arbetande av stenkolsfyndigheter koncessionssystemet tillämpat
            på dessa. En annan sådan tidsföreteelse är det provisoriska upphävandet
            sedan år 1902 av inmutningsrätt inom Norrbottens län för annan
            än kronans räkning å kronojord, som ej innehaves under ständig
            besittningsrätt eller är anslagen till boställe. Från 1907 har
            enahanda förbud utfärdats för Västerbottens och Jämtlands län.
            Ett lika tydligt språk, i vilken riktning erfaren- heten lärt
            oss, att gruvlagstiftningen nu bör gå, talar den uppgörelse, som
            på statsmaktens initiativ åren 1907 och 1908 ägt rum i fråga om
            statens delägarskap i och lösningsrätt till järnmalmsförekomsterna
            i Kiruna och Gellivare samt Svappavaara. Det förtjänar också omnämnas,
            att inom de två nordligaste länen på senare tider med Riksdagens
            till- låtelse skett åtskilliga upplåtelser å kronojord för bearbetande
            av icke inmutningsbara bergsprodukter med tillämpning av koncessionssystemet.
            En ohållbar konsekvens av inmutningsrättens bibehållande är sär-
            skilt att anteckna. " Sakkunnige intyga, att en relativt obetydlig
            del av landet och i synnerhet av Norrland ännu varit föremål för
            detaljerade undersökningar om mineralförekomster. Det är därför
            ett förhastat påstående, som ofta på lösa antaganden framkastas,
            att icke mycket vidare vore att upptäcka. Professorn vid tekniska
            högskolan W. Petersson erinrar i detta avseende i ett utlåtande,
            hurusom den ivriga malmundersökning, som föranleddes av järnvägsbyggandet
            Gellivare—Ofoten, resulterade till upptäckandet inom Jukkasjärvi
            och Gellivare socknar av en mängd malmfyndigheter inom områden,
            där förut inga eller endast enstaka fynd voro kända, såsom Tuollavaara,
            Ekströmsberg, Mertainen, Leveäniemi m. fl. Oaktat denna systematiska
            undersökning, upptäckas där fort- farande nya fyndigheter. Man
            säger nu, att inmutningsrätten är nödvändig för upptäckandet av
            nya fyndigheter. Under antagande, att ett sådant upptäckande är
            särdeles nödvändigt även för närvarande, varom olika meningar
            göra sig gällande, bör detta lika väl kunna ske med koncessionssystemet,
          </p>
          <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-005.pdf"/>
          <p>
            Motioner i Andra kammaren, Nr 191. 25
          </p>
          <p>
            såsom erfarenheten ju ock visat. De upptäckter, som göras av
            gruv- arbetare och andra ensamma letare samt av dessa sedan mot
            en ringa ersättning överlåtas åt andra, som hava tillfälle att
            närmare undersöka saken, kunna och pläga också med koncessionssystemet
            särskilt hono- reras, och detta ofta på ett rättvisare sätt än
            under köpslående med förste spekulant, som anmäler sig. En verklig
            malmundersökning åter av en trakt kräver en välutrustad och dyrbar
            vetenskaplig expedition. Dylika expeditioner bekostas för närvarande
            av enskilda kapitalister. Skulle åter dessa, ifall deras vinst
            genom koncessionssystemet i någon mån begränsades, upphöra därmed,
            vilket dock icke behöver bliva hän- delsen, ligger det i varje
            fall nära till hands, att staten själv utrustar dylika vetenskapliga
            expeditioner. Medel för en början till en dylik expedition beviljades
            också vid 1907 års riksdag i syfte att åstadkomma utredning rörande
            malmföre- komster och tekniskt användbara bergarter kring den
            ifrågasatta inlands- banan. Detta beslut föranleddes av ett vid
            riksdagen framställt, ännu vidsträcktare yrkande om en undersökning
            i hela riket av mängden förefintliga nyttiga mineralier. Uti ett
            i detta ärende infordrat yttrande betonade chefen för geologiska
            undersökningen vikten av sådana under- sökningar genom statens
            försorg. Det ligger i öppen dag och medgives även av sakkunnige,
            att dylika undersökningar å statsverkets sida icke rimligen låta
            sig förenas med tillvaron av inmutningsrätten, med vars tillhjälp
            enskilde kunna obehindrat passa på att tillgodogöra sig frukterna
            av statens utredning. Ur denna synpunkt kan den beslutade statsundersökningen
            kring inlands- banan knappast betecknas annat än som ett obetänksamt
            företag. Lika orimligt skulle. det varit, om Riksdagen bifallit
            en år 1907 väckt motion att med statsmedel direkt understödja
            enskilda för upptäckande av malm- fyndigheter för dessas egen
            räkning. Av det anförda framgår, såvitt jag förstår, att tiden
            nu är inne i vårt land att indraga inmutningsrätten och återgå
            till ett mera kon- trollerat förfogande över mineralrikedomarne.
            Därmed är icke sagt, att ej inmutningsrätten fyllt sitt värv under
            vissa perioder. Men varje rättsinstitut är underkastat förvandlingens
            lag. Nya tider och nya för- hållanden hava sina särskilda krav.
            Bergsbrukets redan nådda utveck- ling, tidens rastlösa strävan
            att med oanade hjälpmedel skapa enskilda monopol och framkalla
            rovbrytning, våra egna erfarenheter i dylika avseenden, allt detta
            bör ha uppdagat, att staten bort redan för länge sedan ha inslagit
            på andra vägar i begagnandet av sin regalrätt till mineralierna.
            Likaväl som man i Preussen funnit tiden vara inne att Bihang till
            Riksdagens protokoll 1914. 4 saml. 87 häft. (Nr 186—191). 4
          </p>
          <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-006.pdf"/>
          <p>
            26 Motioner i Andra kammaren, Nr 191.
          </p>
          <p>
            genom en återgång till koncessionssystemet skydda landets förnämsta
            mineraltillgångar, kol och salt, mot den enskilda spekulationen,
            lika väl bör det gamla järnbärarlandet bereda sig ett motsvarande
            skydd för sina återstående främsta malmtillgångar. Härmed är icke
            sagt annat, än att man i alla fall både kan och bör tillgodose
            såväl uppfinnarens och jordägarens skäliga anspråk som industriens
            krav att erhålla till- räckligt med malm utan olämpliga hinder
            och omgångar. År 1908 väcktes ett förslag om ny gruvlagstiftning
            i syfte att inmutningsrätten skulle upphävas samt nya fyndigheter
            av nu inmutbara mineralier i stället bearbetas av staten eller
            ock av enskilde efter erhållen statskoncession. Förslaget avslogs
            av Riksdagen, i Andra kam- maren dock efter omröstning med 116
            röster mot 95, vilka senare avgåvos för en reservation inom lagutskottet
            i motionens syfte. År 1909 återkom detta förslag och framlades
            även samma år en proposition om upphävande av inmutningsrätten
            på kronojord och dess ersättande med andra bestämmelser. Propositionen
            vann ej i sitt dåvarande skick Riksdagens bifall och även motionen
            avslogs i Andra kammaren. År 1910 återkom Kungl. Maj:t med sitt
            förslag från föregående år, jämkat i anslutning delvis efter de
            i Riksdagen gjorda erinringarna. Likaledes upprepades det förutnämnda
            motionsyrkandet. Riksdagen ansåg emellertid även då, att frågan
            borde undergå en ytterligare granskning och antog icke heller
            då något förslag i ämnet. Emeller- tid avgåvo samtliga ledamöter
            från Andra kammaren i samman- satta lag- och jordbruksutskottet
            en reservation, däri de förordade, att vid den förnyade granskningen
            borde arbetet särskilt inriktas på, att en ny lagstiftning i allmänhet
            kom till stånd för både kronans och enskildes mark, byggd på koncessionssystemet,
            och yttrades i reservationen härom bland annat följande:
          </p>
          <p>
            Enligt vår uppfattning bör en ny i stort sett enhetlig gruvlagstiftning
            komma till stånd, byggd på den principen, att mineralier, i den
            mån de ej redan äro tagna i bruk av enskilda, skola närmast falla
            inom statens intresseområde, oavsett om fyndigheten ligger på
            kronans eller enskildas mark. Olika meningar äro rådande om vilken
            princip beträffande äganderätten till mineralfyndighet ligger
            till grund för den nuvarande gruvlagstiftningen. Säkerligen kan
            man här ej komma längre än till att oklarhet råder i detta ämne.
            Denna oklarhet bör då undanröjas och detta förefaller av flera
            skäl böra ske genom ett förklarande, att mineralierna falla inom
            statens intresseområde i stället för att gå den motsatta vägen
            och frånkänna staten alla anspråk. Detta utesluter icke att givetvis
            även andra berättigade intressen i synnerhet jordägarens och upptäckarens
            måste behörigen tillgodoses. För en ny lagstiftning, som sålunda
            måste grundas på ett koncessionssystem, föreligga för närvarande
            två förebilder.
          </p>
          <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-007.pdf"/>
          <p>
            Motioner i Andra kammaren, Nr 191. 27
          </p>
          <p>
            Den ena är lagen angående eftersökande och bearbetande av stenkolsfyndig-
            heter den 28 maj 1886. Sedan utredning skett i anledning av ansökan
            om tillstånd (koncession) i nämnda syfte, prövar Konungen, huruvida
            med hänseende till före- tagets gagn för orten och det allmänna
            koncession i enlighet med lagen må sökanden beviljas. Söka flera
            koncessioner inom samma område, bestämmer Konungen, obe- roende
            av tiden, då ansökningarna inkommit, vilka av sökandena, vare
            sig de äro jordägare, upptäckare eller andra, må äga företräde
            till koncessionens erhållande. Upptäckare är dock berättigad att,
            om annan erhåller koncessionen, av denna erhålla skälig gottgörelse,
            vars belopp bestämmes i koncessionen. Skada och intrång, som tillskyndas
            jordägare eller annan, skall ersättas av den, som innehar koncessionen.
            Jordägaren är dessutom berättigad att med visst avdrag erhålla
            en avgift motsvarande värdet av !/.. av vad å området vinnes och
            i dagen uppfordras. Koncessionen är ej begränsad till någon viss
            tid men kan förverkas. Någon avgäld erlägges icke till staten.
            Den andra förebilden innefattas i det nu framlagda kungliga förslaget.
            Detta påminner till anläggningen om inmutningsrätten och giver
            i regel liksom denna företrädesrätt åt den, som kommer först.
            I övrigt innefattar dock förslaget ett utbildat system för statslig
            koncession med viss begränsning i tiden för upplåtelsen samt rätt
            och i visst fall skyldighet för kronan att inlösa anläggningarna,
            då kon- cessionen upphört. I avgäld till kronan skall erläggas
            1 vanliga fall 20 procent av företagets efter vissa grunder beräknade
            nettovinst. Ett beaktansvärt villkor är, att Konungen äger föreskriva,
            att järnmalm, som ur fyndigheten vinnes, icke eller allenast i
            viss omfattning må såsom råvara exporteras ur landet. Hur en ny
            huvudsakligen enhetlig gruvlagstiftning, grundad väsentligen på
            koncessionssystemet, bör i sina detaljer utformas, kan naturligtvis
            icke annat än efter närmare undersökning utrönas. Säkerligen bör
            den bestå av någon lämplig sammansmältning av förenämnda båda
            system. Att någon väsentligare skillnad härvid lika litet som
            för närvarande bör göras, ifall marken äges av kronan eller enskilde,
            är redan framhållet. Icke heller påvisas, att någon synnerlig
            brådska föreligger för att redan nu utfärda en lagstiftning för
            kronomark utan avvaktan på den erforderliga utredningen över ämnet
            i hela dess vidd.
          </p>
          <p>
            Denna reservation bifölls utan votering av Andra kammaren. Då
            emellertid ingenting avhördes, kom den interpellation rörande
            natur- rikedomarne m. m., som år 1912 riktades till justitieministern
            såsom i en föregående?) motion närmare angivits, att omfatta även
            malmfyndig- heterna. Härpå svarade justitieministern:
          </p>
          <p>
            I fråga om gruvor och malmer har den meningen alltmera gjort
            sig gällande, att den nuvarande inmutningsrätten bör utbytas mot
            ett koncessionssystem, som sätter staten i stånd att med behörigt
            tillgodoseende av jordägarens och upptäckarens berättigade intresse
            kontrollera brytning och export. Och synes mig denna tanke förtjäna
            synnerligt beaktande.
          </p>
          <p>
            1 Se motionen nr 218. Motionerna nr 218 (vattenfallen), 191 (malmerna)
            och 186 (torvmossarna) väcktes i följd och i nu nämnd ordning.
          </p>
          <pb facs="riksdagen-motions-pdf/data/1914/mot_1914_a_ak__191/mot_1914_a_ak__191-008.pdf"/>
          <p>
            28 Motioner i Andra kammaren, Nr 191.
          </p>
          <p>
            Naturligtvis är även denna sak synnerligen brådskande, och skall
            den rationellt bedrivas, så bör liksom i Norge i avvaktan på den
            defini- tiva lagstiftningen en provisorisk lag komma till stånd.
            Under sådana förhållanden är det emellertid ägnat att väcka en
            viss uppmärksamhet, att regeringen den 24 oktober 1913 tillsatte
            en malmkommission med uppdrag att verkställa en allsidig utredning
            angående det lämpligaste sättet för nyttiggörande av statens norrländska
            malmfyndigheter. Denna beredning har ett rent tekniskt uppdrag,
            dess uppgift är i och för sig mycket betydelsefull och den lärer
            jämväl bliva föranledd att för jäm- förelser behandla sin uppgift
            med hänsyn till hela riket. Men frågan om inmutningsrättens upphävande
            och den sociala hänsynen till frågan ligger utanför kommissionens
            arbetsområde. Man frågar sig då: när skall omsider ett arbete
            igångsättas även för den senare angelägenheten, bakom vilken 1910
            stod en såsom det synes enhällig Andra kammare? Må- hända blir
            frågan ej aktuell på allvar, förrän spörsmålen om natur- rikedomarnas
            bevarande kommer att bli en programpunkt i riksdags- mannavalen.
            Men då är det kanske för sent. Det hemställes alltså,
          </p>
          <p>
            att Riksdagen ville 1) anhålla, att Konungen måtte för Riksdagen
            framlägga förslag till lagstiftning, varigenom inmut- ningsrätten
            till mineralfyndigheter upphäves och er- sättes med ett koncessionssystem
            för tillgodogörande av dylika fyndigheter; 2) för sin del i avvaktan
            på nämnda lagstiftning antaga en provisorisk lag om upphävande
            av inmut- ningsrätten och föreskrift, att Konungens tillstånd
            er- fordras för bearbetande av ny mineralfyndighet.
          </p>
          <p>
            Stockholm den 26 januari 1914.
          </p>
          <p>
            Carl Lindhagen.
          </p>
          <p>
            STOCKHOLM, ISAAC MARCUS' BOKTRYCKERI-AKTIEBOLAG, 1914.
          </p>
        </div>
      </div>
    </body>
  </text>
</TEI>
