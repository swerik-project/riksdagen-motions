<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__528/mot_1933__ak__528-001.pdf"/>
      <fw xml:id="i-BDZncSR1YhvH36j6qCEVMK">
        Motioner 1 Andra kammaren, Nr 528. 1
      </fw>
      <div type="motHeader" xml:id="i-Uo8jEhzKu5MWQ2fRm4RQZD">
        <div type="motTitle" xml:id="i-JddLoFAjHvVfMoqjQa2oBJ"/>
        <div type="motSubmissionInfo" xml:id="i-RkLGE4BbanATH94MUfY6zb"/>
      </div>
      <div type="motBody" xml:id="i-7NEJkRkQNAA87HhfqPTGSV">
        <div xml:id="i-STjwhWEQSu7nmbZBiWEB1a">
          <p xml:id="i-XdXdJKCQRGniUfc4cPmB4P">
            Nr 528.
          </p>
          <p xml:id="i-XxMFQyzi8NHingRonpZcLY">
            Av herr Karlsson i Grängesberg m. fl., i anledning av Kungl.
            Maj:ts proposition, nr 249, angående stöd åt Hellefors Bruks Aktiebolag.
          </p>
          <p xml:id="i-6kRvFNuM1wRRRL25LjKPeM">
            I proposition nr 249 föreslår regeringen att ett reservationsanslag
            av 1,500,000 kronor måtte anvisas för budgetåret 1933/1934 för
            beredande av kredit åt Hellefors Bruks Aktiebolag. Beträffande
            formerna för lämnande av denna kredit begär regeringen riksdagens
            bemyndigande att i huvudsaklig överensstämmelse med i propositionen
            angivya grunder å statens vägnar träffa avtal med Skandinaviska
            Kreditaktiebolaget angående denna stödkredit. I propositionen
            är lämnat en redogörelse för de transaktioner som tidigare förekommit
            samt de omständigheter som föranlett uppkomsten av ett statens
            intresse i Hellefors Bruks Aktiebolag. Som bekant var det Wermlands
            enskilda banks fallisemang år 1952 som föranledde statens engagemang
            i dessa affärer. Den statliga »Kreditkassan av år 1922», som bildades
            för att stödja de ramlande jobbarbankerna, medverkade sålunda
            vid den år 1922 företagna rekonstruktionen av ovannämnda bank.
            Kre- ditkassans medverkan skedde därvid genom belåning av bevis
            om tillskott jäm- likt 209 $ banklagen till bankens grundfond.
            Beträffande denna »stödaktion» och därpå följande åtgärder meddelas
            nu i regeringens proposition följande: »Enligt Kungl. Maj:ts beslut
            den 30 november 1922 bemyndigades Kredit- kassan på angivna sätt
            bidraga vid rekonstruktionen med högst 12.6 miljoner kronor. Det
            för ändamålet från Kreditkassan utlämnade lånet uppgår numera
            till i runt tal 12.4 miljoner kronor. Rekonstruktionsplanen innefattade
            vidare, att vissa tyngande engagemang skulle avlyftas från banken.
            Då de vid denna tidpunkt gällande bestämmelserna för Kreditkassans
            verksamhet icke medgåvo kassan att övertaga engagemangen, övertogos
            desamma provisoriskt av riks- banken. Sedan 1923 års riksdag efter
            framställning av fullmäktige i riks- banken beslutat, att Kreditkassan
            finge, när sådant visade sig oundgängligen nödvändigt, medverka
            vid rekonstruktion av kreditanstalt även genom lån till avlyftande
            av kreditanstalts engagemang, övertog Kreditkassan genom ett dotterbolag,
            aktiebolaget Igo, på grund av Kungl. Maj:ts beslut den 23 mars
            1923 de Värmlandsbankens engagemang som riksbanken provisoriskt
            åtagit sig.
          </p>
          <p xml:id="i-KU47DCa81EnEC5AzFwnwAc">
            Bland dessa engagemang — vilka tillhopa belöpte sig å omkring
            32 miljoner kronor — ingingo fordringar å Wargöns Aktiebolag på
            i runt tal 20 miljoner kronor.
          </p>
          <p xml:id="i-PrSF5ij5bFjcN5LKctn2Bj">
            Med hänsyn till inträdda betalningssvårigheter för sistnämnda
            aktiebolag företogs i slutet av år 1924 och början av år 1925
            rekonstruktion av bolaget, som i samband därmed ändrade sitt namn
            till Hellefors Bruks Aktiebolag. Bola- gets fastigheter och rörelse
            vid Vargön och vid Laxå överlätos på särskilda aktiebolag. Rörelsen
            vid Vargön övertogs av ett nybildat Wargöns Aktiebolag Bihang
            till riksdagens protokoll 1933. 4 saml. Nr 528. 11885 33
          </p>
          <pb facs="riksdagen-motions-pdf/data/1933/mot_1933__ak__528/mot_1933__ak__528-002.pdf"/>
          <fw xml:id="i-Rhh8CN6cHxkmKoT9xKy9bX">
            2 Motioner i Andra kammaren, Nr 528.
          </fw>
          <p xml:id="i-GwkSSymnisVsN4uznCWqnZ">
            och rörelsen vid Laxå av det dåvarande förvaltningsbolaget Laxå
            Bruks Aktie- bolag, som för ändamålet ombildades. Aktiekapitalet
            i det gamla Wargöns Aktiebolag nedsattes från 40 miljoner kronor
            till 10 miljoner kronor, som blev stamaktiekapital i Hellefors
            Bruks Aktiebolag. Det genom aktiekapitalets ned- sättning frigjorda
            beloppet, 30 miljoner kronor, överfördes till reservfonden. Med
            anlitande av den sålunda ökade reservfonden verkställdes avskrivningar
            å vissa bolagets balansvärden, huvudsakligen å de tillgångar,
            som tillföllo Helle- forsbolaget och Laxåbolaget. Kreditkassan
            medverkade vid rekonstruktionen på så sätt, att aktiebolaget Igo
            i utbyte för sin kvarstående fordran å bolaget tog 5'/2 procent
            preferensaktier å sammanlagt 19.5 miljoner kronor i Hellefors
            Bruks Aktiebolag. Aktiekapitalet i Laxå Bruks Aktiebolag, 4 miljoner
            kronor, övertogs i sin helhet av Helleforsbolaget. Av aktiekapitalet
            i det nybildade Wargöns Aktiebolag erhöll Wermlands enskilda bank
            i kvittning för motsvarande fordringsbelopp 7 procent preferens-
            aktier å tillhopa 6 miljoner kronor. Stamaktiekapitalet, likaledes
            å 6 miljoner kronor, övertogs av Helleforsbolaget. Den nu angivna
            formen för rekonstruktionen valdes med tanke på att i första hand
            aktierna i det nya Wargöns Aktiebolag och Laxå Bruks Aktie- bolag
            efter ytterligare finansiell sanering skulle kunna försäljas.
            Vid rekonstruktionen förutsattes, att förlagskredit kunde påräknas
            för det nya Wargöns Aktiebolag från Wermlands enskilda bank samt
            för Hellefors Bruks Aktiebolag och Laxå Bruks Aktiebolag från
            Skandinaviska Kreditaktie- bolaget, vilken bank vid tiden för
            rekonstruktionen var intresserad i det gamla Vargöbolaget med
            omkring 7 miljoner kronor. Utom preferensaktiekapitalet äger Kreditkassan
            genom aktiebolaget Igo 1,500,000 kronor av stamaktiekapitalet
            i Hellefors Bruks Aktiebolag. Kreditgivningen åt Helleforskoncernen
            har, i enlighet med vad som förut- sattes vid 1924 års rekonstruktion,
            omhänderhafts av Skandinaviska Kredit- aktiebolaget. Enligt i
            propositionen föreliggande uppgifter har bolagets bank- skuld,
            som vid utgången av år 1925 uppgick till 1,405,000 kronor, vid
            tiden för senaste bokslut stigit till cirka 13,800,000 kronor,
            varav dock 2,275,000 kronor uppkommit genom amorteringar å bolagets
            fonderade skuld. Denna skuldökning är synnerligen anmärkningsvärd
            och någon uttömmande förklaring angående orsakerna till uppkomsten
            av denna stora skuldökning har icke läm- nats. Tillgängliga uppgifter
            visar, att Helleforsbolagets med tillhörande företags — frånsett
            Vargöbolagets — försäljningsvärden uppgått, år 1925 till 13.7,
            år 1926 till 15.7, år 1927 till 16.3, år 1928 till 14.s, år 1929
            till 18.3, år 1930 till 16.3 och år 1931 till 13.3 miljoner kronor.
            Under dessa sju år har försäljnings- värdet av företagets tillverkningar
            sålunda uppgått till sammanlagt 108.7 miljo- ner kronor. Beträffande
            avlöningar till tjänstemän och arbetare kan anföras uppgifter
            för två av dessa år. Dessa siffror visar att inom Helleforsföretaget
            — alltjämt med undantag av Vargön — utbetalades år 1929 8,614,000
            och år 1931
          </p>
          <pb facs="riksdagen-motions-pdf/data/1933/mot_1933__ak__528/mot_1933__ak__528-003.pdf"/>
          <fw xml:id="i-X7P1T4qnWYKjTHmS4mR9Pz">
            Motioner i Andra kammaren, Nr 528. 3
          </fw>
          <p xml:id="i-PNA2Upz2aC32Y3CeUMEMHf">
            8,021,000 kronor i avlöningar. Alltså sammanlagt 16,635,000 kronor.
            Försälj- ningsvärdet av de tillverkade produkterna dessa båda
            år var däremot 31,600,000 kronor. Utöver de direkta avlöningarna
            utbetalade Helleforsbolaget dessutom sam- manlagt 64,000 kronor
            årligen till 155 pensionärer och understödstagare. Mot- svarande
            siffror för Laxåbolaget — företagets dotterbolag — var cirka 34,000
            kronor årligen till 53 pensionärer och understödstagare. Några
            exakta uppgifter över den sammanlagda summa som utbetalats i av-
            löningar och pensioner under åren 1925—1931 har vi icke kunnat
            införskaffa. Men säkerligen belöper sig dessa utgifter under de
            nämnda sju åren icke till högre belopp än mellan 55 å 60 miljoner
            kronor. I detta belopp medräknas då även de arbetslöner som utbetalats
            vid »moderniseringsprogrammets» genom- förande. Tillverkningarnas
            försäljningsvärde var emellertid för samma år om- kring 109 miljoner
            kronor. Värdet av tillverkade produkter har sålunda varit nära
            nog det dubbla mot summan av samtliga utbetalade avlöningar och
            pensioner. Och ändå har före- tagets skuldsättning under samma
            tid ökat med över 10 miljoner kronor. Vart har de 60 å 65 miljoner
            kronor, som torde utgöra skillnaden mellan utgifterna för avlöningar
            samt pensioner och de sammanlagda inkomsterna av försälj- ningar
            och lånemedel, tagit vägen? Inköp, utbyggnadsåtgärder och »normala
            avskrivningar» kan icke ha slukat dessa miljoner. Vi kräver att
            en ingående undersökning om detta vidtages under den förberedande
            behandlingen av frå- gan om stödåtgärder från statsmakternas sida
            och att en detaljerad redogörelse lämnas riksdagen i detta avseende
            i samband med framläggande av det förslag vartill den pågående
            utskottsbehandlingen kan föranleda. Tydligt är att det förhåller
            sig på det sättet, att även i detta fall har hänsynslösa roffarkrafter
            hållit sig framme och i stor utsträckning strukit åt sig miljoner,
            som hamnat i fickorna på dem som under nuvarande produktions-
            och samhällsordning har goda möjligheter och »laglig rätt» att
            tillskansa sig arbetsfri inkomst. Man kan emellertid slå fast
            att det företag det här gäller, med sina stora naturrikedomar
            och sin moderniserade produktionsapparat, har de största för-
            utsättningar att kunna ge en god utkomst åt den arbetarstam som
            nu finnes anställd. Men för att detta skall bli möjligt måste
            roffarkapitalismens sug- armar skoningslöst huggas av. I regeringens
            proposition spårar man dock ingenting om några åtgärder i den
            riktningen. Den stödkredit till företaget, som nu föreslås, avser
            att säkerställa ett fort- sättande av driften ett år framåt. I
            det tvångsläge som nu är för handen torde det stöd som ifrågasättes
            vara ofrånkomligt, för att förebygga att arbetarna i stor utsträckning
            kastas ut i arbetslöshet. Vi anser dock att staten icke bör låta
            binda sig av banken i förväg, på sätt som vid de förda förhandlingarna
            om kreditgivningen ifrågasatts, beträffande överlåtelse av äganderätten.
            Säker- ligen kan bättre rörelsefrihet ernås om statsmakterna under
            den förberedande behandling, som återstår, utnyttjar de påtryckningsmedel
            som staten har möj- lighet att använda mot banken. Ett hårthänt
            krafttag torde här vara nödvän- digt för att hävda det produktiva
            arbetets intressen emot den kapitalistiska
          </p>
          <pb facs="riksdagen-motions-pdf/data/1933/mot_1933__ak__528/mot_1933__ak__528-004.pdf"/>
          <fw xml:id="i-RNvoNndkznvHLS9LZhS1Nw">
            4 Motioner i Andra kammaren, Nr 528.
          </fw>
          <p xml:id="i-VDfyDSD6wGK4wd6Y2sj8Fk">
            utsugningsapparaten. Stödaktionen från statens sida får icke
            vidtagas på sådant sält, att den betyder ett räddande av bankens
            intressen och ställer företaget för framtiden lika oförmöget att
            fortsätta driften. De åtgärder, som skola förbe- redas och vidtagas
            för att trygga produktionens fortbestånd, måste främst gå ut på
            att frigöra densamma från utsugning av kapitalistiska finanshajar.
            Under de förberedande överläggningarna angående bibehållande av
            före- taget har styrelsen för Kreditkassan framhållit, att den
            anser det »vara en ofrånkomlig förutsättning att de närmast intresserade,
            bolagets tjänstemän och arbetare, visade sitt intresse för upprätthållande
            av bolagets verksamhet genom att underkasta sig en lönereduktion
            av sådan storleksgrad, att den kunde för framtiden kompensera
            de av geografiska och andra orsaker betingade högre driftkostnaderna».
            Departementschefen har i den avlåtna propositionen med anledning
            av detta yttrande anfört, »att under gällande avtalsperiod bolaget
            är bundet av i kollektivavtal fastställda löner och att med hänsyn
            härtill löne- sänkningar icke torde kunha uppställas såsom en
            ovillkorlig förutsättning för riksdagens beslut. Det torde få
            ankomma å bolagets styrelse att i detta hän- seende vidtaga de
            åtgärder, som kunna finnas skäliga». Dessa yttranden tyder på,
            att man vill söka utnyttja den uppkomna situa- tionen som en tumskruv
            på arbetarna för att ytterligare pressa ned deras löner. Mot detta
            måste ett bestämt motstånd resas. Befrias företaget från utsugning
            av banker och kapitalistiska rovriddare har detsamma möjlighet
            att betala arbetarna ordentliga löner. En behövlig och nödvändig
            åtgärd är dock, att en sanering av administra- tionen vidtages
            på så sätt, att överflödig kontors- och befälspersonal avskaffas
            och att lönerna för de högre tjänstemännen reduceras. En undersökning
            inom företaget beträffande kontors- och befälspersonalens antal
            och arbetsuppgifter skulle snart klarlägga, att denna personal
            är onödigt stor. Som exempel på dylik överorganisation kan framhållas
            den elektriska avdelningen. Vid denna avdelning äro anställda
            fyra ingenjörer, två maskin- mästare och en sekreterare. De anställda
            arbetarna inom detta verksamhets- område utgöra endast ett 50-tal.
            På denna avdelning borde det kunna vara till- räckligt med en
            driftsingenjör och skrivbiträde. I järnverket finnes en drifts-
            ingenjör för valsverket och en för martinverken. Säkerligen skulle
            en ingenjör kunna sköta båda dessa avdelningar. För dessa avdelningar
            finnes dessutom ett laboratorium där tre ingenjörer, tre assistenter
            och nio biträden äro anställda. Även där är naturligtvis ingenjörernas
            antal för stort. På mekaniska verk- staden äro anställda en ingenjör,
            en konstruktör och en verkmästare. Säker- ligen skulle det där
            kunna vara tillräckligt med konstruktören och verk- mästaren.
            Vid jordbruket finnes anställda en förvaltare, en inspektor och
            ett stort antal rättare. Förvaltareposten är tydligen en lyxbefattning,
            som utan olägenhet kan indragas. Dylika förhållanden skulle kunna
            påvisas inom ytterligare en del verk- samhetsområden, men det
            anförda torde vara tillräckligt som anvisning på åtgärder vilka
            utan olägenhet kunna vidtagas för inbesparing av onödigt tyngande
            kostnader.
          </p>
          <pb facs="riksdagen-motions-pdf/data/1933/mot_1933__ak__528/mot_1933__ak__528-005.pdf"/>
          <fw xml:id="i-PcBmrT7Epk16XjWua3aSja">
            Motioner i Andra kammaren, Nr 528. 5 Om staten behåller äganderätten
            och företaget befrias från orimlig utsug- ning i form av räntor
            och dylikt, samt en sanering av administrationen genom- föres
            i den riktning vi här angivit, så kan otvivelaktigt förutsättningar
            skapas för goda utkomstmöjligheter åt den inom detta industriföretag
            anställda arbetarstammen. Med anledning av vad ovan anförts hemställes,
          </fw>
          <p xml:id="i-BLinPx5wGYLkD7bkVGUoXx">
            att riksdagen måtte besluta 1) att vid beviljande av nödig stödkredit
            för upprätthållande av driften inom Hellefors Bruks Aktiebolags
            verksamhetsområde uttala, att i samband med denna kreditgivning
            inga åtgärder som syftar till en rubbning av de avtalsenliga lönerna
            får vidtagas, men att en sanering av administrationen inom företaget
            bör vidtagas på så sätt att överflödig kontors- och befälspersonal
            avskaffas och lönerna sänkes för de högt avlönade tjänstemännen;
            2) att i skrivelse till regeringen begära skyndsam utredning och
            framläggande av förslag till överförande helt i statens ägo av
            företaget och till säkerställande av företagets framtida verk-
            samhet.
          </p>
          <p xml:id="i-HMLGBzHJWjemEm4p1yQ4oU">
            Stockholm den 27 maj 1933.
          </p>
          <p xml:id="i-WZ7HZHUQE97LXU9FttKX5u">
            Verner Karlsson. Aug. Spångberg. K. Kilbom. Edoff Andersson.
            Viktor Herou. Nils Flyg.
          </p>
        </div>
      </div>
    </body>
  </text>
</TEI>
