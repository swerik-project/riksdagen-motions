<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01479">
  <teiHeader>
    <fileDesc>
      <titleStmt>
        <title>om kommunernas avtalspraxis rörande jordbruksarrende</title>
        <author>av Ivan Svanström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kommunernas avtalspraxis rörande jordbruksarrende</title>
          <idno type="rdwebb">G1021479</idno>
          <rs type="number">1479</rs>
          <ref type="dokument_url_text">http://data.riksdagen.se/dokument/G1021479/text</ref>
          <ref type="dokument_url_html">http://data.riksdagen.se/dokument/G1021479</ref>
          <ref type="dokumentstatus_url_xml">http://data.riksdagen.se/dokumentstatus/G1021479</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YaUxoeNjzVnXkfxeJAUYcL" type="signed"/>
        <correspContext corresp="i-YaUxoeNjzVnXkfxeJAUYcL">
          <note type="signatory" corresp="i-8Lq2FtVLPjm4ZuNxycmaDK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1479/mot_197778__1479-001.pdf"/>
      <fw xml:id="i-VhWfxWy5EdFeWQesyHGTG9">
        Mot. 1977/78:1479 8
      </fw>
      <div xml:id="i-Qgh5CjipL8mWZCWNoVEzXx" type="motHeader">
        <div xml:id="i-FoaKCoSA4nU1oxaVi3x3J5" type="motTitle"/>
        <div xml:id="i-EkJK64CPWWLGHn5z4nw3pz" type="motSubmissionInfo"/>
      </div>
      <div xml:id="i-7VM4sxPoFqnkUPks6BdsRx" type="motBody">
        <div xml:id="i-15StYZXkKRtnZD3sWkwGdn">
          <p xml:id="i-PJfsh4XyzNZmNiUo6RTZuA">
            Motion
          </p>
          <p xml:id="i-FmbpipAVPZXofi4x7sT64y">
            1977/78:1479
          </p>
          <p xml:id="i-VD8u3x7Rq2FoQ8rZaBymW1">
            av Ivan Svanström om kommunernas avtalspraxis rörande jordbruksarrende
          </p>
          <p xml:id="i-LvdXDGiekRsHBnNsG67fy5">
            I betänkandet LU 1974:35 behandlade lagutskottet vissa motionsyrkanden
            om ändringar i bestämmelserna rörande jordbruksarrende, bl. a.
            ett yrkande om att det generella undantaget för kommun beträffande
            avtalstiden vid gårdsarrenden skulle upphävas. Utskottets majoritet
            uttalade i denna fråga efter att ha remitterat motionen följande.
          </p>
          <p xml:id="i-DQwRj2ZHZHmPN6qckHzZEy">
            Av remissvaren framgår att många kommuner under senare år förvärvat
            betydande arealer värdefull jordbruksmark. Utskottet vill framhålla
            att det från flera synpunkter är angeläget att denna mark brukas
            i avvaktan på en eventuell exploatering. Detta torde lämpligen
            kunna ske genom att kommu- nerna upplåter marken till arrende.
            För arrendatorerna är det därvid angeläget att arrendetiden inte
            sätts kortare än den vid gårdsarrende normalt gällande minimitiden
            fem år. Om en arrendator ges möjlighet att planera jordbruks-
            driften endast för ett år i sänder kan det enligt utskottets mening
            uppstå betydande svårigheter för honom. Det förtjänar också att
            beaktas att ett jordbruk i dag behöver betydande investeringar.
            Som bl. a. lantbrukssty- relsen påpekar har en arrendator emellertid
            normalt inte möjlighet att få statligt stöd — i form av lånegaranti
            eller bidrag — till jordbrukets rationali- sering om han inte
            är tillförsäkrad en arrendetid av minst fem år. Lika svårt torde
            det vara för arrendatorn att vid korta arrendetider erhålla banklån
            eller andra krediter till jordbruksdriften. Mot arrendatorns således
            berättigade intresse av att kunna planera sin jordbruksdrift under
            en längre tidsperiod måste emellertid vägas kommu- nens intresse
            av att kunna ta sin mark i anspråk med relativt kort varsel. Det
            är enligt utskottets uppfattning otvivelaktigt så att en föreskrift
            om minsta arrendetid av fem år understundom skulle medföra ett
            betydande hinder i kommunens verksamhet. Så torde vara fallet
            exempelvis beträffande jord- bruksmark som enligt stads- eller
            byggnadsplan skall användas för bebyg- gelse. Utskottet finner
            det därför i och för sig riktigt att kommunerna givits en särställning
            när det gäller lagstadgad minimitid vid gårdsarrende. Frågan är
            då om det kan anses motiverat att kommunerna skall — såsom enda
            markägare — vara generellt befriade från kravet på i princip femårig
            arrendetid. Svenska kommunförbundet åberopar i sitt remissvar
            (se s. 8) som skäl för ett behållande av det generella undantaget
            beträffande arrendetiden, att utarrendering av jordbruksmark är
            av enbart sekundärt intresse för kommunerna och att den i motionen
            föreslagna begränsningen med all sannolikhet skulle resultera
            i att kommunerna undviker att upplåta jord till arrende. Kommunförbundet
            framhåller också att exploateringstakten och utbyggnadsplanerna
            i en kommun kan bli föremål för genomgripande och snabba förändringar,
            vilka ibland kan vara föranledda av faktorer som i förväg varit
            svåra att förutse. Med anledning av vad Kommunförbundet sålunda
            anfört vill utskottet framhålla följande. Under senare år har
            från kommunmedlemmarnas sida
          </p>
          <pb facs="riksdagen-motions-pdf/data/197778/mot_197778__1479/mot_197778__1479-002.pdf"/>
          <p xml:id="i-MSwNUneMheP1X8F4MCYWc7">
            visats ett allt större intresse för hur den egna kommunen förvaltar
            och sköter sitt markinnehav. Det kan därför enligt utskottets
            uppfattning knappast befaras att kommunerna vid en eventuell lagändring
            skulle låta värdefull jordbruksmark bli liggande obrukad, om den
            inte inom klart förutsebar tid behöver tas i anspråk för exploatering.
            Utskottet vill i detta sammanhang även peka på den ändring i synen
            på jordbruket som förefaller vara på väg. I den allmänna debatten
            sätts sålunda alltmer i fråga riktigheten av att använda värdefull
            jordbruksmark för bebyggelse. Även om självfallet jordbruksmark
            också i fortsättningen måste i viss utsträckning tas i anspråk
            för bebyggelse torde utvecklingen enligt utskottets uppfattning
            sannolikt leda till att utarrendering av mark inte blir enbart
            ett sekundärt intresse för kommunerna utan i vissa fall även kan
            få ett primärt intresse. I den mån kommunen kan förutse att marken
            kommer att användas till jordbruk under längre tid ligger det
            givetvis i kommunens intresse att jorden brukas på ett effektivt
            sätt, något som torde kunna uppnås endast om jorden upplåts för
            längre tid. Även från kommunalekonomisk synpunkt torde det vara
            av intresse med längre arrendetider, eftersom arrendeavgiftens
            storlek är beroende av arrendetidens längd. Utskottet vill vidare
            framhålla att det som regel tar en betydande tid från det att
            fråga väckts om att använda visst markområde för bebyggelseändamål
            till dess marken efter erforderliga planåtgärder kan behöva tas
            i anspråk för det avsedda ändamålet. I regel torde därför kommunen
            när det gäller icke detaljplanelagd mark kunna upplåta marken
            för i vart fall längre tid än ett år. Mot bakgrund av bl. a. bygglagutredningens
            nyligen avgivna principbetän- kande (SOU 1974:21) Markanvändning
            och bebyggande kan enligt utskottets mening även förväntas att
            den översiktliga planeringen i kommunerna kommer att intensifieras.
            Bygglagutredningen har med sitt förslag åsyftat att få till stånd
            en kontinuerligt bedriven översiktlig planläggning med ett tioårsperspektiv.
            Med en sådan översiktlig planering får kommunen goda möjligheter
            att på längre sikt bedöma, när mark måste tas i anspråk för exploatering.
            Vad utskottet nu anfört visar att det i många fall torde för kommunen
            vara obehövligt och ibland t. o. m. mindre lämpligt att upplåta
            mark för så kort tid som ett år. Utskottet vill med anledning
            härav erinra om departementsche- fens och riksdagens ovannämnda
            uttalanden om vikten av att upplåtelsetiden inte sätts kortare
            än som föranleds av omständigheterna i det enskilda fallet. Motionärernas
            påstående att dessa uttalanden inte har följts i kommunernas praxis
            har vunnit ett visst stöd i remissvaren. Föreningen Sveriges jordbruks-
            arrendatorer har sålunda som exempel åberopat ett fall där en
            kommun efter förvärv av fastighet inte velat medge den sittande
            arrendatorn förlängning på mer än ett år i sänder fastän man,
            sedan arrendatorn nekats statligt stöd till driften, funnit sig
            kunna till lantbruksnämnden utlova att arrendatorn kunde påräkna
            åtminstone fem ettårsarrenden. Föreningen har också pekat på fall
            där kommun vägrat arrendeavtal för längre tid än ett år oaktat
            marken i detaljplan undantagits från bebyggelse. Andra remissinstanser
            har framhållit att det förekommer att kommuner så gott som generellt
            upplåter mark på endast ett år. I likhet med flertalet remissinstanser
            anser utskottet det därför befogat att kommunernas avtalspraxis
            nu blir föremål för undersökning. Utskottet vill i detta sammanhang
            även hänvisa till att Kungl. Maj:t i direktiven till den nyligen
            tillsatta utredningen för översyn av jordförvärvs- lagstiftningen
            (se s. 24 ovan) uppdragit åt utredningen att undersöka hur av
            riksdagen vid lagens antagande förutsatt samrådsförfarande fungerat
            och om
          </p>
          <pb facs="riksdagen-motions-pdf/data/197778/mot_197778__1479/mot_197778__1479-003.pdf"/>
          <fw xml:id="i-oBaVx8mRK4UvTUiyCWBYo">
            Mot. 1977/78:1479 9
          </fw>
          <p xml:id="i-R5emsJFehYG3iaZB4Rg8r3">
            det finns anledning att göra detta förfarande obligatoriskt.
            Utskottet finner det angeläget att på motsvarande sätt undersöks
            i vilken utsträckning kommunerna verkligen låtit arrendetiden
            — såsom riksdagen förutsatt — bli beroende av omständigheterna
            i det enskilda fallet och om det finns anledning att ändra gällande
            undantagsbestämmelse.
          </p>
          <p xml:id="i-Pz5CKqNBpNi87mjL95wEcJ">
            Utskottet hemställde att vad utskottet sålunda anfört i frågan
            skulle ges regeringen till känna. Riksdagen biföll dock en av
            utskottets minoritet avlämnad reservation med yrkande om avslag
            på motionen. Med anledning av riksdagens bifall till utskottets
            hemställan om utredning i andra arrendefrågor har därefter tillsatts
            arrendelagskommittén. Enligt min mening bör den av utskottet år
            1974 begärda kartläggningen av de kommunala arrendena nu komma
            till stånd och anförtros arrendelagskom- mittén. Under hänvisning
            till det anförda hemställs att riksdagen hos regeringen begär
            att arrendelagskommittén genom tilläggsdirektiv får i uppdrag
            att — på sätt angivits i motionen — undersöka kommunernas avtalspraxis
            i fråga om gårdsarrenden och föreslå de lagändringar som kan föranledas
            därav.
          </p>
          <p xml:id="i-5jSJNRfJB8R4iHvupd2LRG" type="date">
            Stockholm den 25 januari 1978
          </p>
          <div xml:id="i-DDs86AD8y5fy7Yyu1rZpeT" type="signatureBlock">
            <p xml:id="i-6YonwCjY2TPqiW3KPQz57L" who="i-8Lq2FtVLPjm4ZuNxycmaDK" type="signature">
              IVAN SVANSTRÖM (c)
            </p>
          </div>
        </div>
      </div>
    </body>
  </text>
</TEI>
