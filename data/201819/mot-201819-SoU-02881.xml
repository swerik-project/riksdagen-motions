<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02881">
  <teiHeader>
    <fileDesc>
      <titleStmt>
        <title>En ny uppdaterad nationell cancerstrategi</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2881 av Camilla Waltersson Grönvall m.fl. (M)</title>
          <idno type="rdwebb">H6022881</idno>
          <rs type="number">2881</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022881/text</ref>
          <ref type="dokument_url_html">http://data.riksdagen.se/dokument/H6022881</ref>
          <ref type="dokumentstatus_url_xml">http://data.riksdagen.se/dokumentstatus/H6022881</ref>
          <ref type="docx">http://data.riksdagen.se/fil/58B9D8DE-C119-4E57-AC01-007DC2CA2B79</ref>
          <ref type="pdf">http://data.riksdagen.se/fil/AA6B7849-8F98-4393-AD0D-96139F902F68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7gpuYagYZ6b1db4x1BHoR3" type="signed"/>
        <correspContext corresp="i-7gpuYagYZ6b1db4x1BHoR3">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-ChDzdZDYwg4X9oGXyFy8Ta"/>
        </correspContext>
        <correspAction xml:id="i-YF1hCGD6Pa43mQrzBFSgku" type="submitted">
          <date when="2018-11-30"/>
          <time when="15:18:29"/>
        </correspAction>
        <correspAction xml:id="i-RQcC37A5PDjcy5XgNBMCDY" type="reviewed">
          <date when="2018-11-30"/>
          <time when="17:54:09"/>
        </correspAction>
        <correspAction xml:id="i-LDWyWJemTWqTt6KxWpUGZL" type="referred">
          <date when="2018-12-05"/>
        </correspAction>
        <correspAction xml:id="i-Tjj4XJacr3fYZQJzPjjTn1" type="assigned">
          <date when="2019-06-27"/>
          <time when="14:13:51"/>
        </correspAction>
        <correspContext corresp="i-Tjj4XJacr3fYZQJzPjjTn1">
          <ref type="assignedTo">Socialutskottet</ref>
        </correspContext>
        <correspAction xml:id="i-VQh99qHpXsm66guXiWKNsg" type="behandlas_i"/>
        <correspContext corresp="i-VQh99qHpXsm66guXiWKNsg">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2Z8L8Ww2mFrNVBHyDsDKSr" type="behandlas_i"/>
        <correspContext corresp="i-2Z8L8Ww2mFrNVBHyDsDKSr">
          <ref type="uppgift">2018/19:SoU1</ref>
          <ref type="ref_dok_id">H601SoU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2881 av Camilla Waltersson Grönvall
          m.fl. (M) En ny uppdaterad nationell cancerstrategi
        </div>
      </div>
      <div type="motBody">
        <div type="motSummary">
          <head xml:id="i-GRF1qZLoDgipL5DA77V8BC">
            Sammanfattning
          </head>
          <p xml:id="i-HHZ8BxCWaGU6363mJ4MheU">
            Vi föreslår att det tas fram en ny uppdaterad nationell cancerstrategi.
            Den bör bland annat innehålla följande:
          </p>
          <list style="ul">
            <item xml:id="i-UBt2V36xBdwGNHqRF7HZY3">
              Resurser inom ramen för kömiljarder ska användas till att korta
              köerna inom cancervården kopplat till de standardiserade vårdförloppen.
            </item>
            <item xml:id="i-DJVB9rWgxk88EhetK9C3SY">
              Avsätt varje år till cancervården specifika resurser under åren
              2019–2021, varav en del riktat direkt till barncancervården.
            </item>
            <item xml:id="i-U2jrZurAnxTvKiFSX6S4rC">
              Ökad nationell samordning gällande cancervården inom ramen för
              den nationella cancerstrategin.
            </item>
            <item xml:id="i-LkChQVctoquh967H4ee46r">
              Se över möjligheten att införa en nationell samordning och strategi
              av långsiktig planering för att säkerställa kompetens- och personalförsörjning.
            </item>
            <item xml:id="i-NYyBhzLC1SuUbUeubSun8T">
              Säkerställ att de idag existerande standardiserade vårdförloppen
              inom cancervården är implementerade och efterföljs.
            </item>
            <item xml:id="i-NanRbKvCHuvQj4nLJa87nM">
              Fortsätt koncentrationen av den avancerade högspecialiserade
              cancervården.
            </item>
            <item xml:id="i-XMLd2p4BkUJmy87V82aL34">
              Patientlagen ska utvecklas för att stärka patientens möjlighet
              att få rätt vård i rätt tid i hela landet, och att fritt kunna
              välja slutenvård.
            </item>
            <item xml:id="i-39K61Ek4LRch6pxATMxTns">
              Öka incitamenten för klinisk forskning inom cancervården och
              stärk samarbetet mellan cancervården och universiteten.
            </item>
            <item xml:id="i-K2gDtSrYCUFEPQqMzzaX6L">
              Det allmänna vaccinationsprogrammet bör inkludera både flickor
              och pojkar gällande vaccination mot HPV-infektion.
            </item>
            <item xml:id="i-7ahCrAL1sBDYKTtjGEwvqM">
              Skapa bättre förutsättningar för sammanhängande vårdkedjor.
            </item>
            <item xml:id="i-VEerE9rqayKqZcacUVtSkx">
              Se över möjligheten att ta fram en strategi för att kvalitetssäkra
              den palliativa cancervården.
            </item>
            <item xml:id="i-D6vFEEq65u27FJhA5ueMi7">
              Öka incitamenten för kliniska studier med fokus på barncancersjukdomar.
            </item>
            <item xml:id="i-NCoBwdsUfX3hGeYqmWEBn">
              Se över möjligheten att ta fram en specialistutbildning inom
              barncancervård.
            </item>
            <item xml:id="i-CELY94ykY8kbprsKcCMp1n">
              Se över tillgången till psykologer och kuratorer inom de idag
              verksamma barncancercentrumen.
            </item>
            <item xml:id="i-NLEas1AMZ6TqL6q2d1ED2y">
              Se över möjligheten att ta fram strategier för att cancerpatienter
              som fyller 18 år under behandling inte ska riskera att fara illa
              när de övergår till den reguljära vården.
            </item>
            <item xml:id="i-QJBC3GbU5uWwzo5VsMerKN">
              Se över hur kunskap och kompetens gällande barn och cancersjukdom
              kan komma fler instanser i samhället till del.
            </item>
          </list>
        </div>
        <div type="motProposal" subtype="förslag">
          <head xml:id="i-WLdCgYQc9hbzK9ojPuQhxr">
            Förslag till riksdagsbeslut
          </head>
          <list>
            <item xml:id="i-GtF6J1Q9QHiHV1bincrp1E" sortKey="Yrkande 1">
              Riksdagen ställer sig bakom det som anförs i motionen om att
              ta fram en ny och uppdaterad nationell cancerstrategi och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Wogj55w4MhcGjNePYVP7PU" type="h1">
            Motivering
          </head>
          <p xml:id="i-Woe89mTGbBLyXTpVoiN36m">
            Var tionde minut får någon runt om i vårt land beskedet att de
            har cancer. Ungefär ett barn om dagen insjuknar i någon form av
            barncancer. En av tre svenskar kommer någon gång att drabbas.
            <ref target="i-6CmNj2R7sXhGghcBtPobmE">
              [1]
            </ref>
          </p>
          <p xml:id="i-QaJ22WjmYrTf5yR3Z1MkVn">
            Sverige är ett land där hälso- och sjukvården länge har varit,
            och fortfarande är, av mycket hög kvalitet internationellt sett.
            Läkare, sjuksköterskor och andra medarbetare gör ovärderliga insatser
            under dygnets alla timmar. Moderaterna vill att det även fortsättningsvis
            ska vara så. Då behövs nya reformer som utgår från den tid som
            är nu. En digital era där medicinsk och teknisk utveckling avseende
            nya behandlingsformer och läkemedel ger stora möjligheter att
            utveckla vårdens kvalitet.
          </p>
          <p xml:id="i-BsvU4nVG5isFBomyFQKa23">
            Cancervården ska vara tillgänglig. Den ska vara jämlik och komma
            alla till del. Därför behövs även reformer som stärker vårdens
            medarbetare. Det behövs reformer som hjälper vårdens medarbetare
            i deras dagliga arbete. Reformer som underlättar, förenklar och
            förbättrar. Det är grunden för en jämlik och tillgänglig cancervård
            som kommer alla till del.
          </p>
          <p xml:id="i-Mys1pqtkDuAyEHZbyZURuX">
            Sverige har nu goda förutsättningar att ta nästa steg när det
            gäller att utveckla cancervården och forskningen. En ny nationell
            cancerstrategi har möjligheter att foga samman en tydlig agenda
            som binder ihop cancervården och attraktiva forskningsmiljöer,
            och förutsättningar att utnyttja alla nya möjligheter med biobanker
            och mer avancerad medicinteknik.
          </p>
          <p xml:id="i-WYVZu2magoeTp332YCjwGE">
            Med tydliga jämförbara data som uppdateras regelbundet gällande
            alla kvalitetsregister skapas möjligheter att ge befolkningen
            i Sverige tillgång till de mest avancerade behandlingarna av olika
            cancersjukdomar. Dessutom i kombination med att förutsättningarna
            för såväl klinisk forskning som grundforskning förbättras. Strävan
            ska vara forskning som sker multiprofessionellt med ökad grad
            av delaktighet från patienterna.
          </p>
          <p xml:id="i-EtLSu3WAy49zsMy9KkJfnP">
            Sverige är ett fantastiskt land med alla möjligheter att ha en
            världsledande cancersjukvård utan långa vårdköer. Dessa möjligheter
            måste tas tillvara.
          </p>
          <head xml:id="i-Dy8f4PsrRdDWqPbeyfxFtW" type="h2">
            Bakgrund
          </head>
          <p xml:id="i-HJJdSGZyvis6qvBauLA84i">
            Alliansregeringen tillsatte år 2007 en utredning om en nationell
            cancerstrategi som skulle ha fokus på framtida behov och utmaningar.
            Utredningens förslag lades fram i betänkandet En nationell cancerstrategi
            för framtiden (SOU 2009:11). Utredningen delade in strategin i
            tre delar: cancer ur ett medborgarperspektiv, cancer ur ett patientperspektiv
            samt kunskaps- och kompetensförsörjning.
            <ref target="i-J4y75X9ykN7pQJyTcMgkJY">
              [2]
            </ref>
          </p>
          <p xml:id="i-NJrAAdEKYyvFyJCpbvydRB">
            Mot bakgrund av utredningens förslag vidtog alliansregeringen
            en rad åtgärder. Den kanske allra mest långsiktiga och strategiska
            åtgärden handlar om att etablera sex regionala cancercentrum (RCC)
            – ett i varje sjukvårdsregion. Inriktningen på deras arbete definierades
            med hjälp av tio kriterier. Nationell samverkan mellan de olika
            RCC slogs fast som en av förutsättningarna för att nå en likvärdig
            vård i hela landet.
          </p>
          <p xml:id="i-8pBDyrTMnX8gCLVdjk7kkR">
            Den nationella cancerstrategin har sedan år 2009 utgjort grunden
            för arbetet med att utveckla cancervården i Sverige. Regeringen
            har framfört att den inriktning som anges i strategin ska bibehållas
            och vara vägledande även för det fortsatta arbetet. Samtidigt
            behöver innehållet i strategin vidareutvecklas och anpassas för
            att möta de utmaningar som den svenska cancervården står inför
            just nu och i framtiden.
          </p>
          <p xml:id="i-EMsWAFKRJU3q4Nb2GaWAv">
            Cancer är samlingsnamnet på de ungefär 200 sjukdomar som kännetecknas
            av en okontrollerad celltillväxt. Cancer är den absolut vanligaste
            allvarliga sjukdomen i Sverige. Över en halv miljon svenskar är
            just nu drabbade av cancer. Det är den näst vanligaste dödsorsaken
            i Sverige. Lungcancer, prostatacancer, tjocktarmscancer, bukspottkörtelcancer
            och bröstcancer är de former av cancer som tar flest liv i Sverige.
            <ref target="i-8HuRpCM9v2buDgbKagBzJj">
              [3]
            </ref>
          </p>
          <p xml:id="i-7fjSWBhovKKBLxioHqGCRd">
            Var tionde minut får en människa i Sverige ett besked om att
            man drabbats av cancer. De allra vanligaste cancersjukdomarna
            är prostatacancer, bröstcancer, hudcancer, tjocktarmscancer, lungcancer,
            malignt melanom i huden samt cancer i urinblåsan. De sju mest
            förekommande cancersjukdomarna drabbar över sex av tio personer
            som får cancer.
            <ref target="i-CN8xgMYqs3fq6fcNvYJAWC">
              [4]
            </ref>
          </p>
          <head xml:id="i-BYs8MVCwBbWEo2Yf2toY4m" type="h2">
            Behov av en ny utredning för nationell cancerstrategi
          </head>
          <p xml:id="i-q8R86FApQ2dCfYXwNJEoT">
            Syftet med ett nytt utredningsuppdrag är att ta fram en ny uppdaterad
            nationell cancerstrategi som väger in erfarenheter av nuvarande
            cancerstrategi och samtidigt tar ett samlat grepp över allt som
            kommit av till exempel ny medicinteknik och kraftfullare läkemedel
            under åren sedan den första nationella cancerstrategin utvecklades.
            Den nationella cancerstrategin behöver förnyas, utvecklas och
            uppdateras i takt med den snabba utveckling som ägt rum det senaste
            årtiondet.
          </p>
          <p xml:id="i-LaoFMMvsUaQiqDuDwcjrbC">
            Den nationella cancerstrategin ska ha såväl ett verksamhets-
            som patientperspektiv och avse frågor där utredningen bedömer
            att framtida utveckling av behov, kunskapsbildning, demografi
            och andra förändringar ställer särskilt stora krav på framförhållning.
            De ytterligare eventuella mål som utredaren föreslår ska vara
            möjliga att följa upp. Utredaren ska tydligt klarlägga om de föreslagna
            målen är rimliga, med hänsyn till kunskapsläge och evidensbas,
            demografi, tillgängliga resurser och andra förutsättningar.
          </p>
          <p xml:id="i-G26TBn6nAMrywfxzg6A2Gj">
            År 2040 beräknas över 600 000 personer i Sverige leva med cancer.
            Antalet människor som lever med kronisk cancer ökar därmed stadigt
            och det beror på förbättrade medicinska möjligheter att hjälpa
            fler patienter att överleva cancersjukdomar.
            <ref target="i-7cZ3ByiqjV7szMDNyUetrG">
              [5]
            </ref>
            <ref target="i-8TodKfFWy2cF32rXdLS7qd">
              [6]
            </ref>
          </p>
          <p xml:id="i-T3Pf3GgDX3c3snkCe9fEuT">
            Detta ställer krav på att den nationella cancerstrategin uppgraderas.
            Om inte det sker riskerar det förändringsarbete som påbörjats
            att tappa kraft och på sikt gå förlorat. En uppdaterad nationell
            strategi behöver utvecklas för att kunna stödja och ta vara på
            bland annat framväxten av ny forskning, medicinteknik och läkemedel.
          </p>
          <p xml:id="i-4VyyghbeKwJoDXg8ekzsuZ">
            En nationell cancerstrategi ska således präglas av en långsiktig
            inriktning som är mer mottaglig för ständigt ny forskning, medicinteknik,
            medicinska resultat och erfarenheter. Den långsiktiga inriktningen
            gällande arbetet med en nationell cancerstrategi ska därmed fortsatt
            vara att ta ett nationellt helhetsgrepp avseende cancervården.
            Den långsiktiga inriktningen ska omfatta hela vårdkedjan, från
            förebyggande preventiva insatser och strävan efter tidig upptäckt
            av cancer till rehabilitering, uppföljning, palliativ vård och
            vård i livets slutskede.
          </p>
          <p xml:id="i-ToChhz6VUgMM6UuCauueV8">
            Övergripande mål för den nationella cancerstrategin är att
          </p>
          <p xml:id="i-RfzPA2ifQDTmEKWYcv2LfA">
            ─ minska antalet som insjuknar i cancer,
          </p>
          <p xml:id="i-MWmBbMBuZA9YWpS6saNYrf">
            ─ minska dödligheten i cancer,
          </p>
          <p xml:id="i-AXtqJ457aDq8CKVUHUzoxw">
            ─ förlänga överlevnadstiden efter en cancerdiagnos och
          </p>
          <p xml:id="i-HxCw4Hio6JhQsDjxbWYv3Z">
            ─ förbättra kvaliteten i omhändertagandet av patienter med cancer
            utifrån ett tydligt patientperspektiv.
          </p>
          <head xml:id="i-L2T15nQBBWn4hUbMMowyfX" type="h2">
            Vårdköer
          </head>
          <p xml:id="i-DqCZxR4fbM6xVUBnyD5jom">
            Under de senaste fyra åren har vårdköerna i Sverige fördubblats,
            och köernas längd skiljer sig stort beroende på vilket landsting
            eller vilken region du befinner dig i. Enligt Regionala cancercentrum
            i samverkan får i dag endast en av tio patienter med livmoderhalscancer
            operation inom den maximala tidsgräns som Socialstyrelsen satt
            upp. Många prostatacancerpatienter får även de vänta alldeles
            för länge. Regionala cancercentrum i samverkans mål ligger på
            61 dagar, men enligt deras siffror kan den som väntar längst gå
            i upp till 200 dagar från besked till kirurgiskt ingrepp.
            <ref target="i-34m4doNJgzmtEA9XmXW6X2">
              [7]
            </ref>
          </p>
          <p xml:id="i-U3YExMdWv5th1TAiUjZmLm">
            Ett exempel när det gäller orimligt långa väntetider inom svensk
            cancervård är rörande urinblåscancer. Antalet patienter år 2017
            som genomgick operation i tid gällande urinblåscancer var noll.
            Noll. Det uppsatta målet är att patienten ska genomgå så kallad
            cystektomi inom 37 dagar. Medianväntetiden var istället över 100
            dagar i riket.
            <ref target="i-LSJicDZqD3E7E9DFo87s7J">
              [8]
            </ref>
          </p>
          <p xml:id="i-5EymXbZRm5ixoffhPXuePq">
            Patienter ska inte behöva vänta på vård mer än absolut nödvändigt
            – dels för att minska lidandet, dels för att förhindra att patientens
            tillstånd förvärras och i värsta fall leder till döden. Ingen
            i Sverige ska behöva dö av cancer i en vårdkö, och hur länge en
            patient får vänta ska inte avgöras av var patienten bor. Cancervårdens
            tillgänglighet måste bli bättre och cancervården måste bli mer
            jämlik.
          </p>
          <p xml:id="i-WgLh8KyJxg84VctgQ5jsSB">
            För att hantera de vårdköer som under de senaste åren växt sig
            allt längre bör den tidigare reformen med en kömiljard återinföras.
            Den bör dock utökas till tre miljarder och uppdateras. Till exempel
            ska de nya kömiljarderna omfatta återbesök och rehabilitering
            för att bättre möta behoven hos kroniskt och långvarigt sjuka.
            Kömiljarden är en reform som tidigare inte specifikt riktat sig
            till cancervården, men underlättat för sjukvården i stort och
            därmed indirekt också cancervården.
          </p>
          <p xml:id="i-NA8UP3guzBzcUAcCE6rH9A">
            En stor utmaning för att effektivisera dagens cancervård och
            öka tillgängligheten handlar om att möjliggöra ett mer metodiskt,
            samordnat och strukturerat användande av journal- och registersystem.
            Därtill bör dagens befintliga arbetsuppgifter och arbets­processer
            ses över. Tanken är att finna situationer där ett utbyte kan ske
            mellan olika yrkeskategorier och deras arbetsuppgifter för att
            bättre ta vara på all vårdpersonal och deras tid.
          </p>
          <head xml:id="i-9rze2bS17gGnaaTudLY4PV" type="h2">
            Stärkt vårdgaranti för cancerpatienter
          </head>
          <p xml:id="i-SXYqHdd8yFs9g348t7L9jL">
            För att utveckla kömiljarden till kömiljarder och rikta dessa
            specifikt mot köerna i cancervården kommer vi öronmärka särskilda
            resurser som ska fördelas baserat på landstingens eller regionernas
            väntetider till cancerbehandling. Målsättningen är att alla cancerpatienter
            ska få vård inom maximal ledtid för respektive vårdförlopp. Det
            kommer ta tid – men vi är fast beslutna om att nå hela vägen fram.
            Den exakta utform­ningen ska förhandlas med SKL.
          </p>
          <p xml:id="i-AFqT6CRpz5UE2q4XAv929Z">
            Genom satsningen kommer vi för första gången ha en nationell
            vårdgaranti för den som drabbas av cancer. Förslaget innebär att
            20 procent av resurserna inom ramen för kömiljarderna som går
            till den somatiska slutenvården riktas mot cancervården. Cancervårdens
            kostnader utgör idag cirka 10 procent av totalkostnaden för somatisk
            slutenvård. Det innebär också att kömiljarderna inte kommer snedvrida
            incitamenten för landstingen och regionerna att prioritera bort
            cancersjuka till förmån för mindre allvarliga diagnoser som dock
            har längre vårdköer.
          </p>
          <head xml:id="i-PzXkeyj2Si2svpa7P6m5d4" type="h2">
            Långsiktigt hållbar personal- och kompetensförsörjning
          </head>
          <p xml:id="i-DcwDQTVHr8FzVyKA3n7ijh">
            Antalet cancerfall ökar stadigt och om 25 år kommer över 100
            000 svenskar drabbas av cancer varje år, enligt en prognos som
            Folkhälsomyndigheten tagit fram tillsammans med Cancerfonden.
            Det innebär att den personalbrist Sverige redan i dag har gällande
            specialister inom cancervården kommer förvärras om vi inte agerar.
            Statistiska centralbyrån visar i sina analyser att det riskerar
            att uppstå en tilltagande brist på specialistsjuksköterskor.
          </p>
          <p xml:id="i-2LVzGrqrR72inUD2uMnfTX">
            Kontaktsjuksköterskor i cancervården har en viktig roll då de
            har det övergripande ansvaret för patienten. Indikationerna på
            att det i dag finns för få kontaktsjuksköterskor i cancervården
            är dock många. Det är tydligt att bristen på framför allt sjuksköterskor
            påverkar den vård som kan ges till patienterna. Vårdplatser måste
            stängas eftersom man inte har tillräckligt med medarbetare.
          </p>
          <p xml:id="i-3F5mQPqoccgVGe9hVmKRfA">
            Ungefär en tredjedel av all cancer beror på orsaker som är kända
            och som går att förebygga, en tredjedel är botbar medan det är
            okänt hur den sista tredjedelen uppstår och botas.
            <ref target="i-62KLDzT48NdkJTdubS5ZLu">
              [9]
            </ref>
          </p>
          <p xml:id="i-CogUPAsyzEPutYqcWEj3qg">
            För att vända utvecklingen med tilltagande personalbrist inom
            vården krävs det bland annat att vården blir mer attraktiv som
            arbetsplats. Det måste löna sig bättre att både utbilda sig och
            vidareutbilda sig, och det måste till möjligheter för vårdens
            anställda att göra karriär och utöka sina befogenheter.
          </p>
          <p xml:id="i-HAAUVg9XLMZt9coRVgcQTo">
            Diagnos- och behandlingsmetoder inom cancervården utvecklas och
            förbättras, vilket ställer krav på andra, nya kunskaper och kompetenser
            för personalen. Därför behövs även reformer för att säkra personalens
            kompetensutveckling. Det bör bland annat införas en obligatorisk
            fortbildning för vårdens personal. Dels för att kontinuerligt
            stödja, stärka och utveckla vårdpersonalens kunnande och kompetens,
            dels för att utgöra ett strukturerat redskap för att kvalitetssäkra
            vården. Därtill bör även en ledarskaps­utbildning för specialister
            inom cancervården utvecklas. Ett kompetent ledarskap kan skapa
            bättre och mer välfungerande arbetsgrupper vilket kan ge stärkt
            patientsäkerhet.
          </p>
          <head xml:id="i-Dg1WKg5RSaK9LTmuKe87Q5" type="h2">
            En nationell strategi för kvalitet och samordning av kompetensförsörjning
          </head>
          <p xml:id="i-FzrxooKz6HbkXC6RdKhzuV">
            Moderaterna ser fem områden där behovet av nationell samordning
            är extra stort: kortare väntetider och ökad tillgänglighet, kompetens-
            och personalförsörjning, vårdkvalitet och medicinsk utveckling,
            psykosocialt stöd till barn som fått cancer och deras anhöriga
            samt cancerscreening.
          </p>
          <head xml:id="i-NCxSYpyGfhSwpYRiz3dB4N" type="h2">
            Kvalitetssäkring av cancervården
          </head>
          <p xml:id="i-RqEXFsJa8gtQbCH5hQ77yJ">
            Kvaliteten på dagens cancervård bör förbättras för att säkra
            patientsäkerheten. Det handlar om såväl tillgängligheten som själva
            vården, resultat, uppföljning och informationshantering.
          </p>
          <p xml:id="i-GVhLoyfTb7oeW3WoVK41kM">
            I dag arbetar cancervården med standardiserade vårdförlopp. Tanken
            är att förkorta tiden mellan misstanke om cancer till start av
            behandling. Olika cancersjukdomar har olika standardiserade vårdförlopp,
            och i dag finns det för totalt 31 diagnoser.
            <ref target="i-JZ2ckyCw4ZFV2ritnWNPDc">
              [10]
            </ref>
          </p>
          <p xml:id="i-W1s9TqaEqkn7agVXwqWgtR">
            De nationella kvalitetsregister som många delar av vården arbetar
            med i dag är en viktig åtgärd som syftar till att få fram tydligare
            samlade data och på så vis kunna skapa bättre resultat. Registren
            underlättar uppföljning och utvärdering av vårdinsatser och processer,
            behandlingar och medicinering. Problematiken med dagens register
            är att de inte alltid uppdateras i realtid. På grund av det kommer
            inte alltid ny kunskap vården till del så snabbt som den skulle
            kunna. Därtill finns det inget övergripande system för dessa register.
          </p>
          <p xml:id="i-MVHbvPEKHMvaXc74p6htRx">
            Det bör därför tas fram en nationell standardisering. Dels för
            att registren skall kunna kopplas till varandra och data enkelt
            ska kunna jämföras mellan olika register, dels för att ingen kunskap
            skall gå förlorad om något register inte blivit uppdaterat kontinuerligt.
            All information och därtill kunskap ska tas tillvara.
          </p>
          <p xml:id="i-DQC1QCKKyXyzNUUorE7hBB">
            Därtill handlar det om att genom nationell styrning koncentrera
            den mest komplexa och specialiserade cancervården ytterligare
            för att säkerställa patientsäkerheten och kvaliteten. Dels för
            vikten av kunskapsutveckling, dels för ett effektivt användande
            av vårdens resurser.
          </p>
          <p xml:id="i-2GpLdUXT4uceeGGcrnQFeD">
            Patientlagen som infördes i januari 2015 med främsta syfte att
            främja patientens integritet, självbestämmande och delaktighet
            har enligt Myndigheten för vård- och omsorgsanalys hittills inte
            fått avsett genomslag i vården.
            <ref target="i-6YQAgwy2g8f4mkd41jfwNR">
              [11]
            </ref>
          </p>
          <p xml:id="i-876bC2fGHqGsSTe9FC3rZo">
            Det behövs dessutom en större öppenhet och mer tillgänglighet
            för patienter och anhöriga så att det enkelt går att hitta säkra
            uppgifter kring väntetider, resultat och kvalitet inom cancervården.
            Vi föreslår att det tas fram och utvecklas en nationell kvalitetslista
            för att möjliggöra för alla patienter och anhöriga att jämföra
            såväl väntetider som kvalitet i cancervården.
          </p>
          <head xml:id="i-BdAM32wnrtB4g2RDzFA7p3" type="h2">
            Medicinteknik och läkemedel
          </head>
          <p xml:id="i-LB7TCYkZeVsnLt7AQ4iSEQ">
            De snabba framstegen gällande mer kraftfulla läkemedel och medicinteknik
            är något av det mest hoppfulla inom dagens och framtidens vård.
            Utvecklingen av nya cancer­läkemedel går snabbt. I dag har vi
            tillgång till mer effektiva läkemedel än vad vi hade för bara
            några år sedan. Det är därför av vikt att det skapas förutsättningar
            för att både nya behandlingar och nya läkemedel på ett jämlikt
            sätt kommer fler cancerpatienter till del.
          </p>
          <p xml:id="i-7K1Y1K4AKSFYKh4ugVJpF5">
            I dag varierar tillgången till nya läkemedel mellan både landsting
            och olika patient­grupper. Många patienter får vänta alldeles
            för länge på att ta del av nya behandlingar, detta trots den modell
            för ordnat läkemedelsinförande som arbetats fram och som alla
            landsting och regioner ingår i. En central utmaning är att kunna
            hitta en lämplig balans och avvägning mellan kostnadskontroll
            för staten och rimliga läkemedelskostnader för den enskilde.
          </p>
          <p xml:id="i-3XnKx8yZxno11mcH8YZ6Mr">
            En annan utmaning är att det tar lång tid att utveckla nya läkemedel.
            I genomsnitt tar det cirka tolv år att utveckla ett nytt läkemedel.
            När företaget har genomfört egna studier ansöker de hos Läkemedelsverket
            och en etikprövningsnämnd om att få testa preparatet på människor
            i tre faser.
            <ref target="i-6x6kfaCPEui1hivwdgKFMy">
              [12]
            </ref>
          </p>
          <p xml:id="i-TBD4ceAEytrcj6x114uS8k">
            I fas ett testas läkemedlet på en liten grupp friska försökspersoner
            för att bedöma biverkningar. Man studerar även hur läkemedlet
            omsätts i kroppen och vilka doser som är lämpliga. I fas två testas
            läkemedlet på ett par hundra sjuka patienter för att studera sambandet
            mellan dos och effektivitet samt undersöka säkerheten ytterligare.
          </p>
          <p xml:id="i-LxmUXNqEhziPYzaVhmY4Uz">
            I fas tre testas läkemedlet på ett par tusen patienter för att
            slutgiltigt bedöma dess värde i behandlingen och om det är säkert
            nog att börja användas. Användningen av nya kraftfullare läkemedel
            ska inte behöva fördröjas av administrativt krångel och långsamma
            budgetprocesser. När expertis enats om att ett läkemedel är värdefullt
            bör det introduceras snabbt och jämlikt inom svensk hälso- och
            sjukvård.
          </p>
          <p xml:id="i-L4iRUMufMp2P5VSktXSdJ3">
            Begrepp som skräddarsydd sjukvård, molekylär medicin och precisionsbehandling
            är på väg att förändra vårdsystemet i grunden. Detta kräver både
            kunskapsuppbyggnad och utvecklad, individualiserad diagnostik.
            Dessutom behöver läkemedlens kostnad ses i ett längre och större
            perspektiv.
          </p>
          <p xml:id="i-2Z3aVfAiaGvfDVyebBvnG9">
            Cancerfonden har föreslagit ett införande av en nationell finansieringsfond
            då Sveriges landsting och regioner är pressade av höga kostnader
            för läkemedel.
            <ref target="i-NsLMx1YBkXYjU4cBsBCpt">
              [13]
            </ref>
            <ref target="i-Q4tGn9D6TmCF2seV8nYbFS">
              [14]
            </ref>
          </p>
          <p xml:id="i-FL2xRe7zdKj1EPZsoqBhLX">
            För att se över vilka möjligheter som finns för att nya cancerläkemedel
            ska kunna komma fler till del på ett mer jämlikt vis kan därför
            möjligen en särskild utredning tillsättas utöver den redan tillsatta
            läkemedelsutredningen. Genom en sådan utredning specifikt inriktad
            mot nya cancerläkemedel kan den kortsiktiga kostnaden för läkemedlet
            ställas mot ett mer långsiktigt samhällsekonomiskt perspektiv.
          </p>
          <head xml:id="i-2THEoxRPnM6Q5MoxA3CN65" type="h2">
            Forskning och utveckling
          </head>
          <p xml:id="i-JvQCxkw4Aii8bAQzcwXyGC">
            Enligt en ny internationell jämförelse av sjukvården i tolv EU-länder
            är Sverige i topp när det gäller medicinska resultat och effektivitet.
            För att vi ska kunna fortsätta vara i topp måste vi bland annat
            långsiktigt stärka den kliniska forskningen inom cancervården.
            Kliniska forskningar och läkemedelsprövningar är avgörande för
            att Sveriges befolkning ska kunna ta del av en än mer avancerad
            vård.
          </p>
          <p xml:id="i-XSHpAjVbS6XahBu5DuVBpi">
            Det bör införas ett system för ökad inklusion i kliniska studier,
            för utan patienter kan inga studier ske. Därtill måste samarbetet
            mellan cancervården och universiteten stärkas genom en bättre
            nationell samordning. Vi måste klara av att systematiskt tillvarata
            viktiga delar av forskningen som rör såväl nuvarande som framtidens
            cancervård – biomarkörer och fler målstyrda läkemedel.
          </p>
          <p xml:id="i-MwzUpxZp6ofKwEpYF9AgvR">
            En biomarkör avser i vården ofta ett enskilt protein eller en
            enstaka förändring i arvsmassan. Snart kommer emellertid ny teknik
            ge helt andra möjligheter. Metoder som förmår omfatta och analysera
            en hel uppsättning med proteiner eller gener där man kan se mönster
            och därmed snabbare kan upptäcka sjukdomar och skräddarsy effektiv
            behandling. Detta gäller till exempel målstyrda läkemedel.
            <ref target="i-2TrXSR66rVQwRLqTmEzzrN">
              [15]
            </ref>
          </p>
          <p xml:id="i-A5pXpQMgBYbBhR7dFExqZM">
            De målstyrda läkemedlen kompletterar de mer traditionella behandlingarna
            och bidrar främst genom att hejda tillväxt och spridning av cancertumörer.
            Mestadels botar inte målstyrda läkemedel cancer, men förhindrar
            återfall och förlänger tiden som en patient kan leva med sin cancer
            och ha en god livskvalitet.
            <ref target="i-LAHkMtKjaCCB7uMSuv74ak">
              [16]
            </ref>
          </p>
          <p xml:id="i-PvLqoy5dEjMsczDZNbMueR">
            Emellertid saknas för närvarande en gemensam strategi och ett
            gemensamt förhål­lningssätt om hur biomarkörer kan utveckla och
            förbättra cancervården. I framtiden för att biomarkörer och målstyrda
            läkemedel ska bli riktigt kraftfulla hjälpmedel i vården krävs
            en ny uppdaterad nationell strategi för att skapa bättre förutsättningar
            för samarbete mellan hälso- och sjukvården och akademin. Detta
            krävs för att den kliniska forskningen ska kunna ta fram nya biomarkörer
            att använda i klinisk praktik.
          </p>
          <p xml:id="i-7KohswqS74RZQR4kJo8Qqi">
            Vi anser att det är centralt att långsiktigt stärka och säkra
            den patientnära kliniska forskningen inom cancervården. Detta
            genom dels en mer samlad avancerad cancervård, dels en förstärkning
            av de nationella kvalitetsregistren. För att fortsätta vara i
            topp gällande medicinska resultat och effektivitet måste vi även
            satsa på innovationskraft och digital utveckling. Digitaliseringen
            skapar helt nya möjligheter för cancervården. Det handlar om allt
            från det förebyggande arbetet med applikationer för att sola rätt
            eller sluta röka, till möjligheter att enklare ta bilder av misstänkta
            hudförändringar och skicka dem digitalt utan att besöka sjukhuset
            eller att ta ett blodtest hemma. Bland annat utvecklas nu snabbt
            digital patologi för att öka både tillgängligheten och kvaliteten
            i de patologiska provsvaren.
          </p>
          <p xml:id="i-RyppYeTJVwaaQkKbFsDSXS">
            Det handlar även om att nyttja artificiell intelligens (AI) för
            att enklare och snabbare ställa cancerdiagnoser. Utveckling och
            innovation är centralt för utvecklingen av cancervården. För att
            vi ska kunna skapa den bästa cancervården krävs det förutsättningar
            för innovativa arbetsmiljöer och en vård som präglas av ständig
            utveckling, men för detta behövs även en översyn av dagens lagstiftning.
            Det krävs en lagstiftning som möjliggör utveckling och innovation
            inom det digitala området.
          </p>
          <p xml:id="i-W9RAhDnat7x4LLQpmk6tYx">
            Det är även av stor vikt att det finns möjlighet för samarbeten
            mellan hälso- och sjukvården, akademin, näringslivet och patienterna.
            Patienten är och kommer att vara en stor och viktig resurs i all
            vård. Därför måste samverkan med patienter och patient­föreningar
            vara central i utvecklingen av ny teknik och nya metoder. Möjligheterna
            inom hälso- och sjukvården är enorma och stora genombrott görs
            nu särskilt inom cancerområdet. Därför är det extra viktigt att
            den innovativa miljön och utvecklings­kraften tas tillvara.
          </p>
          <head xml:id="i-WrhXntLFdY19NZD2geHcE9" type="h2">
            Förebyggande arbete
          </head>
          <p xml:id="i-KVkvbhHHb9GQL6H1hJBVV2">
            Enligt Världshälsoorganisationen (WHO) kan upp till 30 procent
            av all cancer förebyggas genom livsstilsförändringar. Livsstilsförändringar
            gällande exempelvis rökning, alkoholkonsumtion, ohälsosam kost,
            låg fysisk aktivitet och solvanor. Vem som helst kan drabbas av
            cancer, även de människor som har en sund livsstil. Dock finns
            det faktorer som kan spela in, och som är påverkbara. Fysisk aktivitet
            är en.
          </p>
          <p xml:id="i-7gxU6rbc8ksuqaPqP9LSe8">
            Cancerfonden rapporterade 2016 om en stor studie som visade på
            att motion kan minska risken för 13 olika cancerformer , och enligt
            Cancerfondens senaste rapport orsakar övervikt 2 000 fall av cancer
            varje år.
            <ref target="i-BuhZAczHWz4i8TTYWEYU6w">
              [17]
            </ref>
          </p>
          <p xml:id="i-JfPzQ6dtoHsU8Pvdsfpxb9">
            Varje år får cirka 6 800 personer cancersjukdomar som är relaterade
            till rökning och cirka 5 200 personer avlider i cancersjukdom
            på grund av rökning. Rökning anses ligga bakom 90 procent av alla
            lungcancerfall. Även bruk av alkohol kan bidra till cancer­sjukdomar.
            Totalt beräknas alkohol stå för 3 800 cancerfall per år i Sverige.
            <ref target="i-VAccBuzSi5cdFMpLwbgEJ8">
              [18]
            </ref>
          </p>
          <p xml:id="i-TtfYWnyEZXB7kiGwCbFATt">
            Hudcancer är en av de vanligaste cancersjukdomarna i Sverige.
            Någon form av de två hudcancerformerna malignt melanom och skivepitelcancer
            drabbar cirka 10 000 personer varje år, varav närmare 600 personer
            avlider.
            <ref target="i-VBAc7rXccPgvW9ivrbegaX">
              [19]
            </ref>
          </p>
          <p xml:id="i-4P8fZYf6Ymw2KHn4jKphfD">
            I Sverige har insjuknandet i livmoderhalscancer minskat med hela
            60 procent sedan 1960-talet, vilket har ett samband med att ett
            sådant stort antal kvinnor deltar i screeningprogrammet.
            <ref target="i-YNYFftt62nN2B3eGjZZQQj">
              [20]
            </ref>
          </p>
          <p xml:id="i-N93gnBB53v7bvMvbcVx6GT">
            Skälen till att inte delta kan vara flera. Nätverket mot gynekologisk
            cancer nämner bland annat brist på tider som passar, obehag inför
            besöket eller bristande kännedom om livmoderhalscancer och screening.
            En presenterad studie från Uppsala universitet visar att genom
            att skicka ut ett självtest som utförs i hemmet skulle mer än
            dubbelt så många kvinnor med risk för livmoderhalscancer kunna
            identifieras och erbjudas behandling i förebyggande syfte.
            <ref target="i-5jEUsKeqboW7VmWpTZ5Ex8">
              [21]
            </ref>
          </p>
          <p xml:id="i-K7MhmgbubZ7M1Yha4MtruR">
            Enligt Socialstyrelsens rekommendation bör hälso- och sjukvården
            erbjuda screening för livmoderhalscancer till kvinnor upp till
            64 år. I Sverige fortsätter medellivslängden att öka stadigt.
            Den demografiska verkligheten pekar på allt fler äldre som lever
            längre med högre livskvalitet allt längre upp i ålder, och antalet
            människor som blir 85 år och äldre förväntas öka med 130 procent
            mellan åren 2015 och 2050.
            <ref target="i-PRqotmfDgwgCrSYVw6xJ13">
              [22]
            </ref>
          </p>
          <p xml:id="i-UabndJeJhkNmrSHJKkKHmU">
            En studie från Sahlgrenska akademin i Göteborg, som SVT rapporterade
            om 2013, visade på att vi har sex allt längre upp i åldrarna och
            betydligt oftare som äldre jämfört med på 70-talet. Ökningen var
            bland kvinnorna så stor som från 12 till 34 procent och bland
            männen 47 till 66 procent. I stort sett all livmoderhalscancer
            orsakas av humant papillomvirus, HPV, som är den vanligaste sexuellt
            överförbara sjukdomen i Sverige.
            <ref target="i-NttQvxf7R7hj4eTtx5m2g9">
              [23]
            </ref>
          </p>
          <p xml:id="i-NwByFYhwncy4Cg93XpuFd3">
            I Sverige blir kvinnor mellan 40 och 74 år kallade till regelbunden
            bröstcancer­screening med mammografi. Dock inträffade 1 846 fall
            hos kvinnor som var 75 år eller äldre under 2016. Om 40–50 år
            beräknas livslängden ligga på 89 år för kvinnor, och i och med
            att medellivslängden ökar hinner allt fler få ett cancerbesked
            under sin livstid.
          </p>
          <p xml:id="i-71QTXLCzvwBePrUHr7DgWE">
            Då kvinnor över 74 år själva behöver boka tid för screening skulle
            det möjligen kunna innebära en ökad risk för att eventuella tumörer
            upptäcks i ett senare skede än om de blivit kallade. Därför bör
            landstingen även här överväga att erbjuda screening till en utökad
            åldersgrupp i det fall det går att se en framtida ökning.
          </p>
          <p xml:id="i-4xYpKrmhivLzaPbGJVA3D7">
            Cancer i tjock- och ändtarmen är den tredje vanligaste typen
            av cancer, och chansen att bli botad ökar om cancerformen upptäcks
            tidigt. Sedan 2014 rekommenderar Socialstyrelsen att hälso- och
            sjukvården inför ett allmänt screeningprogram för tidig upptäckt
            av tjock och ändtarmscancer i åldern 60–74 år. Dock är det bara
            Stockholms län och Region Gotland som hittills infört allmän screening.
            Där blir alla mellan 60 och 69 år automatiskt erbjudna screening.
          </p>
          <p xml:id="i-8ca7r1PRARsNMF1jKyaonH">
            Prostatacancer är den vanligaste cancersjukdomen i Sverige. Varje
            år drabbas runt 10 000 män av prostatacancer som står för drygt
            30 procent av all cancersjukdom hos män.
            <ref target="i-P9MiVqVoaZi3C2rrwQxEaz">
              [24]
            </ref>
          </p>
          <p xml:id="i-CDnFxZJvmuQjNfg6jkiAjo">
            Socialstyrelsen har dock med i sin motivering att mycket talar
            för att det under de närmaste åren kan finnas förutsättningar
            för en ny bedömning. I det fall Socialstyrelsen vid en sådan bedömning
            rekommenderar screening, eller om det sker framsteg inom forskningen
            så att fördelarna med screening överväger nackdelarna, bör ett
            sådant nationellt screeningprogram införas skyndsamt.
          </p>
          <head xml:id="i-MEMKRhNgssebs9TvDbqUau" type="h2">
            Vaccination
          </head>
          <p xml:id="i-NPpTsZyvD4xz1ApbhMGTek">
            Humant papillomvirus, HPV, är den vanligaste sexuellt överförda
            infektionen i Sverige. Hela 80 procent av Sveriges befolkning
            kommer att utsättas för HPV-viruset någon gång under livet. Viruset
            ligger bakom cancer och kondylom/könsvårtor i exempelvis livmoderhals,
            anus, penis och svalg. Enligt Folkhälsomyndigheten drabbas varje
            år över 300 män och över 700 kvinnor i Sverige av HPV-relaterad
            cancer.
            <ref target="i-JeB9d1wA3JgYmHhwR9GfBT">
              [25]
            </ref>
          </p>
          <p xml:id="i-GhY7h7LWgfU4qivgPRtL4u">
            Sedan 2010 ingår HPV-vaccination i det allmänna vaccinationsprogrammet
            för flickor, vilket innebär att de erbjuds att vaccinera sig kostnadsfritt
            i skolan när de går i femte eller sjätte klass. Folkhälsomyndigheten
            bedömer att vaccination av pojkar mot HPV uppfyller smittskyddslagens
            kriterier för att inkluderas i det nationella allmänna vaccinationsprogrammet
            för barn. Förslaget och beslutsunderlaget skickades på remiss
            och majoriteten av remissvaren som kom in var positiva.
          </p>
          <head xml:id="i-Lndfe3S2dL38xzvDzTpX5f" type="h2">
            Primärvården
          </head>
          <p xml:id="i-NtYRQv1epic5T4qJ34ftAJ">
            Socialstyrelsen visar i sina beräkningar att vart femte dödsfall
            till följd av cancer i åldern 1 till och med 79 år skulle kunna
            förhindras genom bland annat insatser som leder till tidig upptäckt,
            effektivast möjliga behandling samt proaktiva insatser. Primärvården
            har därför ett stort ansvar när det gäller tidig upptäckt av symptom
            på olika cancer­sjukdomar.
          </p>
          <p xml:id="i-VjAYoiEdtGnP6fCC1xqbNZ">
            Bemanningssituationen i primärvården är dock kritisk, och det
            behövs både fler sjuksköterskor och fler allmänläkare. Primärvården
            behöver bli både bättre och snabbare än i dag så att patienter
            får eventuell diagnos fastställd i så tidigt skede som möjligt.
            I dag kan en diagnos, inom såväl primärvården som specialistvården,
            dröja på grund av brist på vårdpersonal.
          </p>
          <p xml:id="i-4kZqM9arijMMGQuapLACmk">
            Sverige har idag en alltför sjukhustung vård, och en nationell
            primärvårdsreform bör genomföras skyndsamt. I Sverige står primärvården
            vid en internationell jämförelse för en liten andel av den totala
            hälso- och sjukvården. Sverige använder ungefär 17 procent av
            de samlade resurserna inom vården till primärvård. Motsvarande
            resursfördelning i Norge är 25 procent och i Nederländerna uppemot
            39 procent.
            <ref target="i-ECKSMzJcNoJp5uv8ruFutN">
              [26]
            </ref>
          </p>
          <head xml:id="i-Sif3Nd66FvqsoDz3UqTsZh" type="h2">
            Kronisk cancer
          </head>
          <p xml:id="i-KS8tBpWVKRVN6oZ4KNgw69">
            Då cancerforskningen resulterar i nya mediciner och behandlingar
            så att cancerbehandlingarna blir bättre, lever allt fler vidare
            i dag trots en cancerdiagnos. Många som lever med kronisk cancer
            får behandling med mediciner som inte botar cancer men som förlänger
            överlevnaden, vilket ger sjukvården nya utmaningar då allt fler
            cancerpatienter är i behov av vård och/eller rehabilitering under
            en längre tid. Därför bör primärvården få ett uttalat uppdrag
            att kvalitetssäkra vården för kroniskt sjuka cancerpatienter.
          </p>
          <p xml:id="i-SAFgQLsj36FsdXQ1V65QR7">
            Då allt fler människor lever med kronisk cancer behövs en samlande
            fast vård­kontakt. De med kronisk cancer behöver bli sedda och
            hjälpta på ett helt annat sätt än vad dagens cancervård förmår.
            Bestämmelser om fast vårdkontakt infördes år 2010 i hälso- och
            sjukvårdslagen men vid uppföljningar av reformen har det visat
            sig att ytterst få patienter har erbjudits en fast vårdkontakt.
            <ref target="i-J7Dccrt8G2u4wnBQYpTSdj">
              [27]
            </ref>
            <ref target="i-LMH1cDMunGD8bMayVnw7fx">
              [28]
            </ref>
          </p>
          <p xml:id="i-AXj6pkjXXVbffb2gBhbmfn">
            För att stärka patientsäkerheten, och för att öka tryggheten
            och stärka patientens förtroende för vården, behövs regelbunden
            kontakt med samma person. Därför behöver det tas fram konkreta
            strategier så att patienter med kronisk cancer även i praktiken
            får en fast vårdkontakt.
          </p>
          <p xml:id="i-KbTJaaC9b1p6PC7ajrM7Rg">
            Utifrån hur vården ser ut i dag med primärvård, specialistvård
            och system som inte talar med varandra är det svårt att få till
            sammanhängande vårdkedjor. Den samlade vårdkedjan, inkluderande
            eftervård och rehabilitering i cancervården, består av länkar
            som riskerar att brista.
          </p>
          <p xml:id="i-VbQrfRKKpFF266kNSwQWjP">
            En cancerpatient kan passera mellan 20 och 30 övergångar inom
            vården, och dessa övergångar mellan olika vårdenheter och vårdpersonal
            är inte samordnade. Samtidigt. Människor som fått tillgång till
            bättre och effektivare behandling och som kan leva med sin cancer
            måste få den hjälp de behöver och inte hamna fel eller tappas
            bort i vårdkedjan. Vården måste kunna ta ett helhetsansvar gällande
            patienter med cancer.
          </p>
          <head xml:id="i-QVDTdvrYyG8vv17wQvcoJU" type="h2">
            Rehabilitering
          </head>
          <p xml:id="i-kucC9HtFPsdjHjpfteHP8">
            Två av tre patienter med cancer överlever i dag tio år eller
            mer, och om mindre än 25 år beräknas 100 000 personer i Sverige
            insjukna i cancer varje år.
            <ref target="i-3pg3x2BAmMrCsc9YC8k3Vb">
              [29]
            </ref>
            <ref target="i-KkgAj96WMAGm9So3QcGtF3">
              [30]
            </ref>
          </p>
          <p xml:id="i-RFR4GhT9cKcsYp7DkxWpX6">
            Rehabilitering både stöttar och underlättar för patienterna,
            och det är centralt att resurser sätts in redan vid första symptom
            på cancersjukdom. Nordic Cancer Unions (NCU) definition av cancerrehabilitering
            lyder: ”Cancerrehabilitering är en tidsbegränsad process med syfte
            att förebygga och reducera de fysiska, psykiska, sociala och existentiella
            följderna av cancersjukdomen och dess behandling.”
          </p>
          <p xml:id="i-WRoL18tFPZ2DrLV2j98gta">
            Behovet av rehabilitering kan se olika ut för olika patienter,
            och behovet kan också variera från diagnos till det att en behandling
            avslutas eller tar ny form. Rehabiliteringen bör därför vara en
            del av hela vårdförloppet och även följas upp kontinuerligt. Det
            nationella vårdprogrammet för cancerrehabilitering, vilket utvecklades
            2014 och uppdaterades 2017, har som målsättning att få en gemensam
            kunskapsbas för att alla patienter ska kunna erbjudas en jämlik
            och god rehabilitering.
          </p>
          <p xml:id="i-JSPSiTgmTp5PnHTLKi492w">
            I Cancerfondens årliga rapport från 2018 går det dock att läsa
            att vårdprogrammet ännu inte implementerats av alla landsting.
            Dessutom är det kontaktsjuksköterskorna som är ansvariga för att
            ta fram vårdplanerna, och indikationerna är många på att det i
            dag finns för få kontaktsjuksköterskor i cancervården.
          </p>
          <head xml:id="i-JEDfsQngmwSNiGQvs31Qo3" type="h2">
            Palliativ cancervård
          </head>
          <p xml:id="i-SuGGy7cL8nnotWXUDcMkdA">
            Palliativ cancervård handlar om att ge svårt sjuka cancerpatienter
            möjligheter till förbättrad livskvalitet. Den palliativa vården
            bör inledas skyndsamt när behov finns, dels för att lindra fysiska
            symptom, dels för att stödja patienterna vid oro och ångest samt
            erbjuda stöd för anhöriga.
          </p>
          <p xml:id="i-8J28UB6PTN9rVaeDqJvBeN">
            I dag finns det brister och skillnader gällande tillgänglighet
            men även kvalitet när det gäller denna typ av vård. Data och underlag
            från det svenska palliativregistret från 2016 visade att över
            ett tusen patienter i den palliativa vården inte fått relevant
            lindring av symptom som smärta, ångest och andnöd.
          </p>
          <head xml:id="i-Sr24kQjPVm2To5niRgPbh" type="h2">
            Barncancervård
          </head>
          <p xml:id="i-XVSeJjkNmAGGJ1BuyGWMCM">
            I Sverige insjuknar runt 300 barn och ungdomar under 18 år varje
            år i någon form av cancer. Bland barn är leukemi den vanligaste
            cancerformen och utgör 30 procent av all barncancer. Överlevnaden
            för barn som insjuknar i cancer har ökat stort sedan 1980-talet
            och i dag överlever närmare 80 procent av dessa barn och ungdomar.
            <ref target="i-tKHiiayYCzEBh2JbAwGPu">
              [31]
            </ref>
          </p>
          <p xml:id="i-HGWcHp9SWfSn3cxhXdkYuQ">
            Behandling av cancer skiljer sig till viss del åt mellan vuxna
            och barn.
            <ref target="i-Ls5FxfeGtjY8AFw1uGjMt9">
              [32]
            </ref>
            <ref target="i-Kptboj3n9gZ4PRuTGN1Pv">
              [33]
            </ref>
          </p>
          <p xml:id="i-YUKKNZENfF6sPSpxeFb1Wz">
            Det behövs fler barnonkologer och specialistsjuksköterskor. Barncancerfonden
            gjorde en granskning hösten 2017 och barncancercentrumen rapporterade
            då att det saknades totalt 35 sjuksköterskor och 11 barnonkologer
            för en välfungerande vård, samtidigt som fyra av sex barncancercentrum
            upplevde att de hade svårt med rekrytering.
            <ref target="i-FuZgDHY2R5SyPQdBwBqjcv">
              [34]
            </ref>
          </p>
          <p xml:id="i-4V7cHQVLuVjyyeT94cQPsn">
            I dag finns ingen specifik utbildning för den vårdpersonal som
            arbetar med barncancervård annat än de utbildningar som Barncancerfonden
            erbjuder. Att arbeta med svårt sjuka barn är ofta psykosocialt
            påfrestande och kan många gånger skilja sig från att vårda vuxna
            individer. En specifik utbildning som förbereder vårdpersonalen
            med både kunskap och stöd skulle därför möjligtvis kunna förebygga
            viss personalomsättning, och som en konsekvens av det personalbrist.
          </p>
          <p xml:id="i-LVKs2Gk9ddPHtDNL28Pdkf">
            För att barn som insjuknar i cancer ska få fortsätta att leva
            sitt liv som vanligt, i så stor grad som möjligt, måste alla instanser
            verka för det. Vi vill att barn som insjuknar i cancer ska få
            vara barn och få leva sina vanliga liv, i den mån det går, såväl
            under sjukdomen som efter. I dag erbjuds till viss del eftervård
            och rehabilitering till barn som haft cancer, men alla barn bör
            få en rehabiliteringsplan redan vid väntan på diagnos.
          </p>
          <p xml:id="i-6de1PS6W47nL3iL2tmmydf">
            Rehabiliteringsinsatser för barn bör även omfatta närstående.
            När ett barn drabbas av cancer innebär det ofta stora förändringar
            som alla måste anpassa sig till, inte bara barnet utan hela familjen.
            En viktig resurs i rehabiliteringsarbetet är psykolog och kurator.
            I dag finns dock ingen av dessa professioner anställd på de sex
            barncancer­centren utan de får kopplas in när de anses behövas,
            med långa väntetider som konsekvens. Detta bör ses över för att
            korta väntetiderna, antingen via utökade vårdteam eller utökat
            samarbete.
          </p>
          <p xml:id="i-KcsbSzR74HP4BU44yWxWo8">
            När ett barn har varit drabbat av cancer och efter avslutad behandling
            är det inte alltid livet ser ut som det en gång gjorde. Därför
            är det centralt att rehabiliteringsinsatserna även fokuserar på
            livet efter sjukdomen. Trots tidigare sjukdom måste barn få fortsätta
            vara barn, vilket bör vara ett av målen med rehabiliteringen.
          </p>
          <p xml:id="i-GqEZ8rzMikGojdPKxsLFgc">
            Eftervården för barn som haft cancer har i dag stora brister,
            och uppföljning och rehabilitering har omfattande regionala skillnader.
            Det finns i dag ett nationellt vårdprogram för långtidsuppföljning
            efter barncancer men det finns indikationer på att detta inte
            implementerats i alla landsting och regioner.
          </p>
          <p xml:id="i-Kz42ig4CB3a5Pmkr86Fv1X">
            Barncancervården i Sverige håller väldigt hög kvalitet och så
            även cancervården i stort. Problemet är dock den dagen en patient
            fyller 18 år, blir myndig och till stor del själv måste ta ansvar.
            Det finns ett glapp som gör att dessa unga vuxna riskerar att
            falla mellan stolarna. Det kan handla om problem vid journalöverföring,
            bristande kunskap hos patienten själv eller till och med att patienter
            avslutar sin behandling för att de inte längre orkar. Denna problematik
            måste ses över.
          </p>
          <p xml:id="i-Hd4VKrPmWpoxa1HSDHChhw">
            Det är runt 11 000 personer i Sverige i dag som har eller har
            haft cancer som barn, och 60 till 80 procent av de barn som överlevt
            cancer drabbas av sena komplikationer. Det ställer krav på sjukvården.
            Kunskapen om sena komplikationer är i dag begränsad, och i större
            delen av landet saknas möjlighet till specialiserad hjälp.
            <ref target="i-NwQ2nikRCKJJEcRfg89EPa">
              [35]
            </ref>
            <ref target="i-7EZdDwy44vW5vNw7mEEyaN">
              [36]
            </ref>
          </p>
        </div>
        <div type="motSignatures">
          <list>
            <item xml:id="i-H3oFsJLwzFqZE2GwkPr6ZP" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-AZ4zhp9t9Ba3b2y7kxTyL1" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-RfMp4AoL4ZWrseQhiZr89m" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-B8Ja91co2L9FTjsXoxmB4K" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-F3YF1zgAntj9Cuppr6zMyu" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-JFHBwDJjpK8Jmy55o4smFD" who="i-SUAEH6RCke4pVRKPPGZ14p">
              Mattias Karlsson i Luleå (M)
            </item>
            <item xml:id="i-4dUqB3JJfKn3nvErnzd68E" who="i-ChDzdZDYwg4X9oGXyFy8Ta">
              Kristina Axén Olin (M)
            </item>
          </list>
        </div>
        <div type="motNotes">
          <noteGrp>
            <note xml:id="i-6CmNj2R7sXhGghcBtPobmE">
              [1] Cancerfondsrapporten 2016.
            </note>
            <note xml:id="i-J4y75X9ykN7pQJyTcMgkJY">
              [2] En nationell cancerstrategi för framtiden, SOU 2009:11.
            </note>
            <note xml:id="i-8HuRpCM9v2buDgbKagBzJj">
              [3] Cancerfondsrapporten 2016.
            </note>
            <note xml:id="i-CN8xgMYqs3fq6fcNvYJAWC">
              [4] Cancerfondsrapporten 2016.
            </note>
            <note xml:id="i-7cZ3ByiqjV7szMDNyUetrG">
              [5] Cancerfondsrapporten 2016.
            </note>
            <note xml:id="i-8TodKfFWy2cF32rXdLS7qd">
              [6] Cancerfondsrapporten 2016.
            </note>
            <note xml:id="i-34m4doNJgzmtEA9XmXW6X2">
              [7] Cancercentrum, uppföljning av standardiserade vårdförlopp.
            </note>
            <note xml:id="i-LSJicDZqD3E7E9DFo87s7J">
              [8] Dagens Medicin, nr 47, 21 november 2018.
            </note>
            <note xml:id="i-62KLDzT48NdkJTdubS5ZLu">
              [9] Cancerfondsrapporten 2016.
            </note>
            <note xml:id="i-JZ2ckyCw4ZFV2ritnWNPDc">
              [10] Cancercentrum, uppföljning av standardiserade vårdförlopp.
            </note>
            <note xml:id="i-6YQAgwy2g8f4mkd41jfwNR">
              [11] Myndigheten för vård- och omsorgsanalys, Lag utan genomslag,
              rapport 2017:2.
            </note>
            <note xml:id="i-6x6kfaCPEui1hivwdgKFMy">
              [12] Cancerfondsrapporten 2015.
            </note>
            <note xml:id="i-NsLMx1YBkXYjU4cBsBCpt">
              [13] Cancerfondsrapporten 2015.
            </note>
            <note xml:id="i-Q4tGn9D6TmCF2seV8nYbFS">
              [14] LIF, Förslag för en modern cancervård.
            </note>
            <note xml:id="i-2TrXSR66rVQwRLqTmEzzrN">
              [15] Cancerfondsrapporten 2015.
            </note>
            <note xml:id="i-LAHkMtKjaCCB7uMSuv74ak">
              [16] Cancerfondsrapporten 2015.
            </note>
            <note xml:id="i-BuhZAczHWz4i8TTYWEYU6w">
              [17] Cancerfondsrapporten 2018.
            </note>
            <note xml:id="i-VAccBuzSi5cdFMpLwbgEJ8">
              [18] Cancerfonden.
            </note>
            <note xml:id="i-VBAc7rXccPgvW9ivrbegaX">
              [19] Cancerfondsrapporten 2016.
            </note>
            <note xml:id="i-YNYFftt62nN2B3eGjZZQQj">
              [20] Cancercentrum.
            </note>
            <note xml:id="i-5jEUsKeqboW7VmWpTZ5Ex8">
              [21] Uppsala universitet.
            </note>
            <note xml:id="i-PRqotmfDgwgCrSYVw6xJ13">
              [22] Effektiv vård, SOU 2016:2.
            </note>
            <note xml:id="i-NttQvxf7R7hj4eTtx5m2g9">
              [23] Folkhälsomyndigheten.
            </note>
            <note xml:id="i-P9MiVqVoaZi3C2rrwQxEaz">
              [24] Cancerfondsrapporten 2016.
            </note>
            <note xml:id="i-JeB9d1wA3JgYmHhwR9GfBT">
              [25] Folkhälsomyndigheten.
            </note>
            <note xml:id="i-ECKSMzJcNoJp5uv8ruFutN">
              [26] Effektiv vård, SOU 2016:2, Göran Stiernstedts presentation.
            </note>
            <note xml:id="i-J7Dccrt8G2u4wnBQYpTSdj">
              [27] Om fast vårdkontakt och samordnad individuell plan – Nationell
              vägledning, Socialstyrelsen.
            </note>
            <note xml:id="i-LMH1cDMunGD8bMayVnw7fx">
              [28] Hälso- och sjukvårdsförordningen (2017:80) och patientlagen
              (2014:821).
            </note>
            <note xml:id="i-3pg3x2BAmMrCsc9YC8k3Vb">
              [29] Cancerfondsrapporten 2016.
            </note>
            <note xml:id="i-KkgAj96WMAGm9So3QcGtF3">
              [30] Nationell plan för kompetensförsörjning inom cancervården,
              2015, Regionala cancercentrum i samverkan.
            </note>
            <note xml:id="i-tKHiiayYCzEBh2JbAwGPu">
              [31] Barncancerfonden.
            </note>
            <note xml:id="i-Ls5FxfeGtjY8AFw1uGjMt9">
              [32] Barncancerrapporten 2018.
            </note>
            <note xml:id="i-Kptboj3n9gZ4PRuTGN1Pv">
              [33] Barncancerfonden.
            </note>
            <note xml:id="i-FuZgDHY2R5SyPQdBwBqjcv">
              [34] Barncancerfonden.
            </note>
            <note xml:id="i-NwQ2nikRCKJJEcRfg89EPa">
              [35] Barncancerfonden.
            </note>
            <note xml:id="i-7EZdDwy44vW5vNw7mEEyaN">
              [36] Nationellt vårdprogram för långtidsuppföljning efter barncancer,
              2016, Regionala cancercentrum i samverkan.
            </note>
          </noteGrp>
        </div>
      </div>
    </body>
  </text>
</TEI>
