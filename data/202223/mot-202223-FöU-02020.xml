<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FöU-02020">
  <teiHeader>
    <fileDesc>
      <titleStmt>
        <title>Nationell strategi för global cyberpolitik</title>
        <author corresp="i-MeFCbDpKPnR5B8CQwp68xh">av Markus Kallifatides m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2020 av Markus Kallifatides m.fl. (S)</title>
          <idno type="rdwebb">HA022020</idno>
          <rs type="number">2020</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HA022020/text</ref>
          <ref type="dokument_url_html">https://data.riksdagen.se/dokument/HA022020</ref>
          <ref type="dokumentstatus_url_xml">https://data.riksdagen.se/dokumentstatus/HA022020</ref>
          <ref type="pdf">https://data.riksdagen.se/fil/91427D1A-98E5-448E-98BF-015E5E70205F</ref>
          <ref type="docx">https://data.riksdagen.se/fil/C5E0BA0B-7D4C-4D70-A3A5-BE45C6D6F8B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeFCbDpKPnR5B8CQwp68xh</idno>
            <name>Markus Kallifatides</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <name>Annika Strandhäll</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JGSgrRM98pxtJjMzUEkHuS</idno>
            <name>Kadir Kasirga</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UB2UKCr2W8fJ3Rr4dtCeHb</idno>
            <name>Mattias Vepsä</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JosdyCnxiZJQ4CCRnbiz7N</idno>
            <name>Jytte Guteland</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HEv6de5edZnUutAL5FAKFt</idno>
            <name>Mirja Räihä</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VSbEG19CEMJ1aVwTdmw9Jp</idno>
            <name>Daniel Vencu Velasquez Castro</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GRGNvqVNTVEwcW2mZnNFCW" type="signed"/>
        <correspContext corresp="i-GRGNvqVNTVEwcW2mZnNFCW">
          <note type="signatory" corresp="i-MeFCbDpKPnR5B8CQwp68xh"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-9VQB2AJUahVE6YUpda5FKN"/>
          <note type="signatory" corresp="i-JGSgrRM98pxtJjMzUEkHuS"/>
          <note type="signatory" corresp="i-5NG8haprnyzzwKpK9HjwGZ"/>
          <note type="signatory" corresp="i-UB2UKCr2W8fJ3Rr4dtCeHb"/>
          <note type="signatory" corresp="i-JosdyCnxiZJQ4CCRnbiz7N"/>
          <note type="signatory" corresp="i-HEv6de5edZnUutAL5FAKFt"/>
          <note type="signatory" corresp="i-VSbEG19CEMJ1aVwTdmw9Jp"/>
        </correspContext>
        <correspAction xml:id="i-SCUnzwXnmUTEwLeSGaTtXC" type="submitted">
          <date when="2022-11-23"/>
          <time when="12:42:20"/>
        </correspAction>
        <correspAction xml:id="i-X4ePYFoivKHBgd6TZDZ8U5" type="reviewed">
          <date when="2022-11-23"/>
          <time when="19:38:17"/>
        </correspAction>
        <correspAction xml:id="i-JdVTcpm9i7apNaxvUobg9e" type="referred">
          <date when="2022-12-01"/>
        </correspAction>
        <correspAction xml:id="i-4EnYERzXGNd2cbgFnFBF5T" type="assigned">
          <date when="2023-10-06"/>
          <time when="15:34:01"/>
        </correspAction>
        <correspContext corresp="i-4EnYERzXGNd2cbgFnFBF5T">
          <ref type="assignedTo">Försvarsutskottet</ref>
        </correspContext>
        <correspAction xml:id="i-AgNXKMkbkYwLvm3TmHuAhM" type="behandlas_i"/>
        <correspContext corresp="i-AgNXKMkbkYwLvm3TmHuAhM">
          <ref type="uppgift">2022/23:FöU6</ref>
          <ref type="ref_dok_id">HA01FöU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik och totalförsvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2020 av Markus Kallifatides m.fl.
          (S) Nationell strategi för global cyberpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-oUdPJYbVAgeBYYx8jZiK1">
            Förslag till riksdagsbeslut
          </head>
          <list>
            <item xml:id="i-HMGeyB1K8WrSHi2pe7D7Cv" sortKey="Yrkande 1">
              Riksdagen ställer sig bakom det som anförs i motionen om att
              se över förutsättningarna för att en övergripande nationell strategi
              för global cyberpolitik, som ger en grund för ett samordnat beslutsfattande
              i staten, ska utarbetas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-xECSFHNSnMn9TkederUgq" type="h1">
            Motivering
          </head>
          <p xml:id="i-Hv88imAq1fvPP9SZye42ba">
            Inga frågor som rör internet är nationella, utan det kräver fokuserat
            internationellt arbete för att bygga relationer med andra stater,
            aktörer inom näringslivet samt med civil­samhällets organisationer
            i övrigt. Vi ser en oroande global utveckling där det öppna, gränslösa
            internet vi är vana vid hotas av ökande blockering och censur.
            Vi ser också ett ökande antal attacker, både fysiska och virtuella,
            mot människorättsaktivister. Den ökande militariseringen av internet,
            både vad gäller attacker riktade mot digitala system och utnyttjandet
            av nya medier för informationskrigföring, innebär att arbetet
            för att etablera globala, vedertagna folkrättsliga normer för
            staters uppträdande i cyberrymden måste intensifieras. Förbättrad
            cybersäkerhet är en förutsättning såväl för demokrati och mänskliga
            rättigheter som för ett uppkopplat näringsliv.
          </p>
          <p xml:id="i-3o7Cg4Zaag67YxwdEesyzm">
            De utrikespolitiska aspekterna av den digitala politiken spänner
            nu över hela bredden av internationella relationer: säkerhetspolitik,
            mänskliga rättigheter, utveckling, demokrati, handel, arbetsmarknad
            och ekonomi – och behandlas i allt fler multilaterala och nationella
            fora. Hoten i cyberrymden är globala och måste också mötas genom
            internationellt samarbete kring bl.a. normbildande och förtroende-
            och kapacitets­byggande åtgärder för att minska risker för missförstånd
            och konflikter i cyberrymden.
          </p>
          <p xml:id="i-QoQrNiZZAVyftza6zVjyjf">
            Internets utveckling är inte given eller ödesbunden utan är avhängig
            politiska beslut och visioner. Det enda vi vet med säkerhet är
            att internet kommer se väsentligt annor­lunda ut om tio år än
            vad det gör nu. Sverige bör verka för ett internet som minskar
            klyftor, ökar jämställdheten och främjar demokratiska samhällen
            globalt. Att formulera och förmedla visioner om hur ett sådant
            internet skulle kunna se ut är en central uppgift för politiken.
          </p>
          <p xml:id="i-TrUqkHK1s8kDmh6jFWyGjr">
            Ett antal temata framstår som centrala: cybersäkerhet, mänskliga
            rättigheter, hållbar utveckling och global styrning.
          </p>
          <head xml:id="i-8RSdyLwLBVAZGpuEiUxbAh" type="h2">
            Global cybersäkerhet
          </head>
          <p xml:id="i-GoytheudB4ZDcFmvKJysxe">
            Cybersäkerhetsfrågor är till sin natur globala och utmaningarna
            kan enbart mötas genom internationella samarbeten. Den ökande
            militariseringen av internet, liksom den växande organiserade
            it-brottsligheten, hotar att undergräva många av de fördelar som
            internet fört med sig.
          </p>
          <p xml:id="i-C4QLGYGuNboZYwX5Xtt71i">
            Under 2016 beräknades den globala kostnaden för it-brottslighet
            uppgå till 445 miljarder dollar. Den växande mängden datasamlande
            sensorer i alltifrån fordon till hushållsapparater skapar nya
            ytor för it-attacker och insamling av data. Integrationen av uppkopplad
            hårdvara i medborgarnära miljöer innebär nya hotbilder och risker
            som politiken måste vara beredd att hantera. Utan att för den
            delen gå i klinch med den innovation som präglat internets utveckling
            sedan dess linda är det samtidigt viktigt att medborgare kan känna
            sig trygga med de val de antingen gör själva eller blir ombedda
            av andra att göra.
          </p>
          <p xml:id="i-XPrK7km4mmGbSi3nrUoBH2">
            Cybersäkerhet är idag en strategisk angelägenhet för såväl Sverige
            som EU och resten av världen. Centrala samhällsfunktioner som
            energi‑, finans- och transportsektor liksom stora delar av offentlig
            samhällsservice är idag helt beroende av fungerande it- och informationssystem.
            Flertalet av dessa samhällskritiska system är också globala vilket
            medför mycket stora ömsesidiga säkerhetsberoenden över gränser.
          </p>
          <p xml:id="i-9httCvreo815Y2q7B4pQRh">
            Attacker mot it-infrastruktur och system och därigenom mot samhällsfunktioner
            är idag, och kommer i allt större utsträckning vara, del av internationella
            konflikter. Attacker mot informationssystem utgör också en primär
            metod för underrättelseinhämtning. Ett flertal länder har byggt
            upp stor kapacitet för cyberkrigföring och även infört denna verksamhet
            i doktrin. Vi har under senare år sett återkommande tecken på
            hackade val och hur andra stater engagerar sig i nationella nyheter
            i ett globalt desinformationskrig vars styrka enbart ökar. Informationsrobusthet
            och strategier mot propaganda måste vara en central del av en
            modern försvarspolitik, inte minst vad gäller det moderna totalförsvaret,
            men är också ett ämne som Sverige bör ha en global strategi för.
          </p>
          <head xml:id="i-DgbesjiYp5aAR7SP9URtvj" type="h2">
            Mänskliga rättigheter, personlig integritet och informationsfrihet
          </head>
          <p xml:id="i-Kby8DYJ6dbqydBSXLMnPU7">
            Enskilda individers tillgång till ett öppet och säkert internet
            utgör ett av de viktigaste instrumenten för att stärka mänskliga
            rättigheter, demokrati och utveckling. Den utveckling som internet
            möjliggör har dock också lett till motreaktioner. Många stater
            har börjat använda ny teknik i stor skala för övervakning och
            för att blockera informa­tion på internet. Detta innebär allvarliga
            risker för t.ex. oliktänkande och minoriteter som verkar för sina
            intressen och rättigheter. Det har lett till helt nya utmaningar
            vad gäller rätten till privatliv och integritetsfrågor. Det innebär
            också stora faror på lång sikt, allt eftersom traditionella medier
            – såsom tidningar, tv och radio – i allt snabbare takt övergår
            till att distribuera information enbart via internet, även i låg-
            och medelinkomst­länderna. Tillkomsten av alternativa normsystem
            för internet, där mänskliga rättigheter och rättsstatsprinciper
            urholkas, skulle få stora konsekvenser i takt med att en allt
            större andel mänsklig aktivitet äger rum på eller är beroende
            av internet.
          </p>
          <p xml:id="i-9m1RJysA25iDmUgJcYmEJo">
            Samtidigt är hot, mobbning och påtryckningar från politiska extremister
            ett växande problem i stora delar av världen, inte minst hot och
            trakasserier mot kvinnor och sexuella minoriteter, vilket hotar
            att leda till självcensur men även till fysiskt våld. Även barns
            bristande säkerhet på internet är ett växande problem. De ordinarie
            rättsinstanserna förmår ofta inte agera på ett effektivt vis.
          </p>
          <head xml:id="i-6DEsVDafFkrgdsdBaLGKaM" type="h2">
            Globalt hållbar utveckling
          </head>
          <p xml:id="i-wsGn7f2n9pM4ufLMvKuhG">
            Den ökade tillgängligheten till mobil teknologi det senaste årtiondet
            har skapat helt nya möjligheter på utvecklingsområdet. Miljoner
            fattiga människor har fått tillgång till finansiella tjänster
            genom utvecklingen av nya betalningskanaler via internet och mobil­näten;
            tillgången till information och utbildning har ökat dramatiskt;
            hälsokonsultationer och vård på distans har möjliggjorts i rurala
            områden; tillgången till offentliga tjänster har förbättrats och
            miljöinsatser har förbättrats. Denna utveckling har haft avgörande
            effekt, inte minst på kvinnors möjligheter till företagsamhet,
            att bryta isolering och möjliggöra självständigt handlande. Internets
            främsta effekt har dock varit att minska transaktionskostnader,
            och inte minst de som låser fast människor i fattigdom. Digitala
            frågor bör därför vara en central aspekt i Sveriges biståndsstrategier.
          </p>
          <head xml:id="i-TaAKpoYxqzYz23N435EYqv" type="h2">
            Global styrning av internet
          </head>
          <p xml:id="i-D4sfbRWUPmTTA9FztbaKQB">
            Formerna för internationell säkerhetssamverkan, internets globala
            styrning och FN:s roll har utifrån denna bakgrund blivit en allt
            viktigare fråga, liksom diskussionerna om hur befintliga folkrättsliga
            instrument ska tillämpas i cyberrymden. De utrikespolitiska relationerna
            på cyberområdet präglas av motsättningar samtidigt som normbildningen
            på området är i sin linda. Sverige ska vara en viktig röst för
            mänskliga rättigheter, demokrati, öppenhet och rättsstatens principer
            i internets globala styrning. Likaså är främjandet av fred, säkerhet,
            mänskliga rättigheter och utveckling på internet en viktig del
            av Sveriges samlade utrikespolitik.
          </p>
        </div>
        <div type="motSignatures">
          <list>
            <item xml:id="i-WqVqLaXpQeifrtdugjnqzx" who="i-MeFCbDpKPnR5B8CQwp68xh">
              Markus Kallifatides (S)
            </item>
            <item xml:id="i-YRYNEVknZX8hVCCRon7ps3" who="i-NW2TEoH8XmW9aSn2aKJ8EA">
              Anders Ygeman (S)
            </item>
            <item xml:id="i-28UgyXLeCyy6HXFTMBsHn9" who="i-9VQB2AJUahVE6YUpda5FKN">
              Annika Strandhäll (S)
            </item>
            <item xml:id="i-Sfi1ir6Ghrn9MnXBVm9Xt4" who="i-JGSgrRM98pxtJjMzUEkHuS">
              Kadir Kasirga (S)
            </item>
            <item xml:id="i-AacHQpifwKQAjXciELnG2R" who="i-5NG8haprnyzzwKpK9HjwGZ">
              Lawen Redar (S)
            </item>
            <item xml:id="i-6FyqPVRy8JFmvMEj3CPnmw" who="i-UB2UKCr2W8fJ3Rr4dtCeHb">
              Mattias Vepsä (S)
            </item>
            <item xml:id="i-TA9D6YxMfNoR8Fnpq7G9fy" who="i-JosdyCnxiZJQ4CCRnbiz7N">
              Jytte Guteland (S)
            </item>
            <item xml:id="i-9RfAATRE5H9XKHyfMSg7HF" who="i-HEv6de5edZnUutAL5FAKFt">
              Mirja Räihä (S)
            </item>
            <item xml:id="i-Sre6G7eT5f5pw7DNR6q7aJ" who="i-VSbEG19CEMJ1aVwTdmw9Jp">
              Daniel Vencu Velasquez Castro (S)
            </item>
          </list>
        </div>
      </div>
    </body>
  </text>
</TEI>
