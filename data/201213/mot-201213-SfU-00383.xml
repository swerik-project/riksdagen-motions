<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00383">
  <teiHeader>
    <fileDesc>
      <titleStmt>
        <title>Utgiftsområde 12 Ekonomisk trygghet för familjer och barn</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 12 Ekonomisk trygghet för familjer och barn</title>
          <idno type="rdwebb">H002Sf383</idno>
          <rs type="number">Sf383</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf383/text</ref>
          <ref type="dokument_url_html">http://data.riksdagen.se/dokument/H002Sf383</ref>
          <ref type="dokumentstatus_url_xml">http://data.riksdagen.se/dokumentstatus/H002Sf383</ref>
          <ref type="doc">http://data.riksdagen.se/fil/57E6D6F7-4ABC-42D2-AC1D-0A1C3CAA2E62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S1GwHQ8BppNUbzDU1fULYZ" type="signed"/>
        <correspContext corresp="i-S1GwHQ8BppNUbzDU1fULYZ">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-SA8UxFhjAuPobYWN8Y2Qep"/>
        </correspContext>
        <correspAction xml:id="i-9jeuNCVqiL6W4ebvMZLrVt" type="registration">
          <date when="2012-10-15"/>
        </correspAction>
        <correspAction xml:id="i-H9jB9hNG7LWESB2Eojs6s3" type="transfer">
          <date when="2012-10-15"/>
        </correspAction>
        <correspAction xml:id="i-NhfYDoht241VeippnjwJpp" type="submission">
          <date when="2012-10-05"/>
        </correspAction>
        <correspAction xml:id="i-DURkARvJXW2keVQd5nQasX" type="assigned"/>
        <correspContext corresp="i-DURkARvJXW2keVQd5nQasX">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8ALZDM2x7oJkCpEAJyZaCj" type="motHeader"/>
      <div xml:id="i-3sHNPawLoDrkPzJQQ9mEK8" type="motBody">
        <div xml:id="i-DPC4BEwuA5a71A3Z5tvV8x" type="motProposal" subtype="förslag">
          <head xml:id="i-Y6wTk3DViutRjYYTrCrEBn">
            Förslag till riksdagsbeslut
          </head>
          <list xml:id="i-AErj4ATH54y8KXuZtVAERc" style="ol">
            <item xml:id="i-Kya54fYuFxDw22Ub6YNrLU">
              Riksdagen beslutar om ett nytt politiskt mål för politikområdet
              Ekonomisk familjepolitik i enlighet med vad som anförs i motionen.
            </item>
            <item xml:id="i-9UBoWBWJC3CLHuGNNsKeQg">
              Riksdagen tillkännager för regeringen som sin mening vad som
              anförs i motionen om att avskaffa det kommunala vårdnadsbidraget.
            </item>
            <item xml:id="i-UcTmxEwxT1U67MJ6yMTKaX">
              Riksdagen tillkännager för regeringen som sin mening vad som
              anförs i motionen om ett jämställt uttag av föräldraförsäkringen.
            </item>
            <item xml:id="i-HKcBS6wNhHUWwow1SKgRNQ">
              Riksdagen tillkännager för regeringen som sin mening vad som
              anförs i motionen om en mer flexibel föräldraförsäkring.
            </item>
            <item xml:id="i-EbqyeqXx5gzhem2RC45taQ">
              Riksdagen tillkännager för regeringen som sin mening vad som
              anförs i motionen om graviditetspenning för egenföretagare.
            </item>
            <item xml:id="i-d8k6UP9pma9sc86zMax3z">
              Riksdagen tillkännager för regeringen som sin mening vad som
              anförs i motionen om en höjning av taket i den tillfälliga föräldrapenningen
              och graviditetspenningen till 8 prisbasbelopp.
            </item>
            <item xml:id="i-NoJ6uDoPKvaZJSKKJo1M4F">
              Riksdagen tillkännager för regeringen som sin mening vad som
              anförs i motionen om ett stegvis höjt tak till 10 prisbasbelopp
              i den tillfälliga föräldrapenningen och graviditetspenningen.
            </item>
            <item xml:id="i-XoYj3bx4NVkeHxA5ZzBNxg">
              Riksdagen tillkännager för regeringen som sin mening vad som
              anförs i motionen om höjt barnbidrag med 100 kronor per månad
              och barn.
            </item>
            <item xml:id="i-9fD5GWjCbzJhEsZUZ8RBWW">
              Riksdagen tillkännager för regeringen som sin mening vad som
              anförs i motionen om delat barnbidrag.
            </item>
            <item xml:id="i-Jem3X2SHvu3Ss3XrHbfHhT">
              Riksdagen tillkännager för regeringen som sin mening vad som
              anförs i motionen om goda uppväxtvillkor för alla barn.
            </item>
            <item xml:id="i-p2JyhCDgYpsVdCKPum2va">
              Riksdagen tillkännager för regeringen som sin mening vad som
              anförs i motionen om höjt underhållsstöd med 50 kronor per månad
              och barn.
            </item>
            <item xml:id="i-FiP7t5Q6VfSbYGXKu9DF5G">
              Riksdagen tillkännager för regeringen som sin mening vad som
              anförs i motionen om studerande med barn.
            </item>
            <item xml:id="i-WnKzfgHPFkpMRUyX2Repp1">
              Riksdagen tillkännager för regeringen som sin mening vad som
              anförs i motionen om behov av översyn av bostadsbidragen som ett
              bostadspolitiskt och familjepolitiskt instrument.
            </item>
            <item xml:id="i-2kDYXvKEThgzsd8Gr8c6YS">
              Riksdagen tillkännager för regeringen som sin mening vad som
              anförs i motionen om barn med behov av särskilt stöd och om vårdbidraget.
            </item>
            <item xml:id="i-BRKg4NyZh37UC4QnnAW4Sj">
              Riksdagen anvisar med följande ändringar i förhållande till regeringens
              förslag anslagen under utgiftsområde 12 Ekonomisk trygghet för
              familjer och barn enligt tabell 1 i motionen.
            </item>
          </list>
        </div>
        <div xml:id="i-LkDGytdPnaTZJJPDbL4wa6" type="motContent">
          <head xml:id="i-GPx3jfChBZ6mXP569WXfwY" type="h1">
            Motivering
          </head>
          <head xml:id="i-NXQyXZ1dRGuo268c8zrwtC" type="h1">
            Tabell 1
          </head>
          <table xml:id="i-XXinq3VNQ6WaGwYjak8w8i">
            <row xml:id="i-RgFNPGafdQNtCGhhJQRrfH">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-UYgZmnrwPH1ByGTUTMsap3">
              <cell>
                1:1 Allmänna barnbidrag
              </cell>
              <cell>
                24 713 000
              </cell>
              <cell>
                +2 000 000
              </cell>
            </row>
            <row xml:id="i-767P2Vn7iHC9ToXzEZ5bMR">
              <cell>
                Höjt barnbidrag med 100 kronor per månad
              </cell>
            </row>
            <row xml:id="i-UWLk9Ht9h9FR1N8LXPVEpv">
              <cell>
                1:2 Föräldraförsäkring
              </cell>
              <cell>
                36 388 854
              </cell>
              <cell>
                +100 000
              </cell>
            </row>
            <row xml:id="i-2xiSjbWMmtrfN74cy5znvF">
              <cell>
                Höjt tak i tillfällig föräldrapenning till 8 prisbasbelopp
              </cell>
            </row>
            <row xml:id="i-XAJJeQcFwJbzn4rcn2AMHs">
              <cell>
                1:3 Underhållsstöd
              </cell>
              <cell>
                2 186 793
              </cell>
              <cell>
                +100 000
              </cell>
            </row>
            <row xml:id="i-Lv7EZVteNHkMh6zB7LRsuh">
              <cell>
                Höjt underhållsstöd med 50 kronor per månad
              </cell>
            </row>
            <row xml:id="i-LcuFybcCd7SwtYCyic1sxj">
              <cell>
                Summa
              </cell>
              <cell>
                78 137 383
              </cell>
              <cell>
                +2 200 000
              </cell>
            </row>
          </table>
          <head xml:id="i-DeFjQFAWsyNFJyuReg2oCG" type="h2">
            Barnen vår framtid
          </head>
          <p xml:id="i-HoVTfmyyKRTbhWxgqz3zcG">
            Utgångspunkten för vår familjepolitik är att alla barn har rätt
            till goda uppväxtvillkor och att alla barn har rätt få de bästa
            förutsättningarna för att förverkliga sina drömmar.
          </p>
          <p xml:id="i-DxfxswB9m62qzdabw9fxCL">
            Vi vill ha en familjepolitik som bidrar till generellt goda uppväxtvillkor
            för varje barn och att föräldrar inte ska behöva välja mellan
            föräldraskap och förvärvsarbete. När kvinnor och män delar på
            ansvaret för jobb och familj förbättras både den ekonomiska tillväxten
            och människors livskvalitet. Vi vill fortsätta att utveckla den
            familjepolitiska modell vi har i Sverige.
          </p>
          <p xml:id="i-9yEuDEPUs9FePSHoV9LQc">
            En modern familjepolitik för barnets bästa måste utgå från vardagen
            som dagens föräldrar lever i. Sverige behöver en politik och en
            välfärdsmodell som kan svara mot de värderingar och attityder
            som dagens unga föräldrar har. Inte minst för barnfamiljerna är
            den välfärd som omfattar alla mycket viktig.
          </p>
          <p xml:id="i-2MmoGJDjci3Rjq7zPfggKo">
            Mer än vart femte barn växer upp i en annan familjekonstellation
            än den med sina biologiska föräldrar. Sverige är fullt av bonusbarn,
            varannanveckaspappor, regnbågsfamiljer, ensamstående föräldrar
            och barn med syskon i andra familjer. Det kräver att en del regler
            ses över och moderniseras.
          </p>
          <head xml:id="i-7cLLpZZsPuUiCjuWnXBcn5" type="h2">
            Politikområdet Ekonomisk familjepolitik
          </head>
          <p xml:id="i-5AyWrDQxSykG6f3u8T4WJR">
            Sedan 2008 gäller målet att den ekonomiska familjepolitiken ska
            bidra till förbättrade förutsättningar för en god ekonomisk levnadsstandard
            för alla barnfamiljer. Regeringen har också beskrivit att det
            nya målet betonar förutsättningarna snarare än utfallet. Vi motsätter
            oss en utveckling där klyftor medvetet tillåts öka mellan familjer
            med barn och övriga grupper i samhället. Vi vill att målet för
            politikområdet Ekonomisk familjepolitik istället ska vara att
            de ekonomiska villkoren mellan familjer med och utan barn ska
            minska, inom ramen för den generella välfärden. Målet har god
            överensstämmelse med de principer utifrån vilka politikområdet
            är uppbyggt. En solidarisk omfördelning mellan dem som har och
            inte har barn är en viktig del i vår generella välfärd. På motsvarande
            sätt är en solidarisk utjämning av risker och kostnader mellan
            generationer, mellan den som har ett arbete och den som för tillfället
            är utan, mellan sjuka och friska och mellan kvinnor och män, viktiga
            inslag i vår trygghetsmodell.
          </p>
          <head xml:id="i-VhJxqoBLpCsxYukoW6dNcB" type="h2">
            Avskaffa vårdnadsbidraget
          </head>
          <p xml:id="i-KEhrPdC3g5GxMoQFKc2MMq">
            I Sverige avsätts mycket pengar för att föräldrar ska kunna vara
            hemma med sina barn. Föräldraförsäkringens utformning, med ersättning
            enligt inkomstbortfallsprincipen, stöder föräldraskap och förvärvsarbete
            för både kvinnor och män. Ingen ska behöva välja mellan barn och
            arbete.
          </p>
          <p xml:id="i-9Vm3qAkykaA4mGH32Xdnk3">
            Införandet av vårdnadsbidraget innebär ett systemskifte och understöder
            en familjepolitik där kvinnor tar hand om barnen och männen om
            jobbet.
          </p>
          <p xml:id="i-KBAoYm5mvg3yepy3LqkEfY">
            Ingen som i dag jobbar och behöver hela sin lön har råd att ersätta
            lönen med ett vårdnadsbidrag på 3 000 kr. Därför är vårdnadsbidraget
            en kvinnofälla. Kvinnor utgör 92 procent av dem som använder vårdnadsbidraget.
            Det är kvinnor som är hemma med barnen till så låg ersättning
            att de inte kan försörja sig. Det påverkar också pensionens storlek.
            De blir helt beroende av sina mäns goda vilja. Vårdnadsbidraget
            begränsar kvinnors frihet och självbestämmande. Därför ska vårdnadsbidraget
            avskaffas.
          </p>
          <p xml:id="i-Dd1W2vpHc9BZMUzDZ5ZveV">
            Det är få män som klarar av att vara produktiva för två. Därför
            är också män förlorare på ökad ojämställdhet. De kommer att få
            känna av en ökad press att jobba än mer, prestera än bättre för
            att duga som familjeförsörjare. De kommer att få betala i mindre
            tid med sina barn. Därför ska vårdnadsbidraget avskaffas.
          </p>
          <p xml:id="i-Av1cgJRe2QhqYwa6citWQ4">
            Också barnen förlorar när den moderatledda regeringen ger bidrag
            till dem som inte låter sina barn gå i förskolan. De är barnens
            egen rätt till förskola och möjlighet att utvecklas och växa tillsammans
            med andra barn som åsidosätts. Det är barnens trygghet i att ha
            fler vuxna omkring sig som ifrågasätts. Ofta är det de barn som
            bäst behöver förskolan som inte får tillgång till den. Kärnfrågan
            handlar om vad våra skattepengar ska användas till. Varje krona
            som kommunerna satsar på ett vårdnadsbidrag är en krona mindre
            till något annat. Det är en krona mindre till förskolans personal,
            personalutbildning, rutschkanor och lokaler. Därför ska vårdnadsbidraget
            avskaffas.
          </p>
          <p xml:id="i-UwMUiq8rxLJrZDeKYXDmJ1">
            För att klara välfärden, och för mäns och kvinnors lika möjligheter
            till ekonomisk självständighet är arbetslinjen grundläggande.
            Vårdnadsbidraget verkar i helt motsatt riktning och vi föreslår
            att det avskaffas.
          </p>
          <head xml:id="i-HBM3jJwHTBM1JBqKPB5o3e" type="h2">
            Investera i mer jämställdhet
          </head>
          <p xml:id="i-RR9bKrjWuqYYSZ5EWWbCrL">
            Det är fortfarande mammor som har huvudansvaret för arbetet med
            hem och barn, när barnen är sjuka och för relationerna till förskola
            och skola. Det är mammor som går ned i arbetstid när barnen är
            små, och det är fortfarande bara drygt 20 % av föräldraförsäkringen
            som tas ut av papporna. Allt detta slår direkt på alla kvinnors
            möjligheter i arbetslivet och på mäns roll i familjen. Barnen
            går också miste om rätten till bägge sina föräldrar.
          </p>
          <p xml:id="i-TKU5HKBGzmZyZnxHaU5WWS">
            En stor majoritet av de barn som växer upp med föräldrarna på
            olika adresser har inte en vardagsrelation med sin pappa. Det
            ojämställda föräldraskapet förhindrar allt för många barn att
            läsa läxor och äta frukost lika ofta med båda sina föräldrar.
            Barns rätt till båda sina föräldrar måste stärkas. Mammorna har
            svagare löneutveckling som följer med långt efter det att barnen
            är äldre. Att så många kvinnor jobbar deltid gör att kvinnors
            lön blir lägre, pensionen sämre och ställningen på arbetsmarknaden
            svagare. Huvudansvaret för arbetet med barnen gör att många arbetsgivare
            betraktar alla kvinnor som osäker arbetskraft. Pappor ses inte
            som förstahandsföräldrar. Alltfler pappor vill vara närvarande
            pappor i sina barns vardag, men de möts inte sällan av medvetna
            och omedvetna hinder från sin omgivning, till exempel arbetsgivare
            som tycker att pappaledighet är max två månader, arbetskamrater
            som är oförstående, mammor som anser att föräldraledigheten är
            hennes tid och bvc-personal som glömmer pappan i samtalet. För
            att öka jämställdheten i samhället behöver föräldraförsäkringen
            delas lika mellan föräldrarna. Som ett steg på vägen vill vi att
            föräldraförsäkringen delas i tre lika delar: en tredjedel för
            vardera vårdnadshavaren och en tredjedel som båda vårdnadshavare
            har möjlighet att ta ut. Självklart ska genomförandet ske med
            respekt för att enskilda familjer ska ha rimliga planeringsförutsättningar.
          </p>
          <p xml:id="i-NRa8RDaTKCM1GJJeTBxFkd">
            Information, kunskap och attityder till jämställdhet och genus
            har betydelse i det individuella mötet mellan föräldrar och personal
            på bvc, mödravården, Försäkringskassan och socialtjänsten. Därför
            behöver också kunskaperna öka om jämställdhet och genus hos de
            personalgrupper som möter föräldrar. Ledorden bör vara ökad jämställdhet
            och att bryta traditionella könsmönster. Dessutom ser familjer
            olika ut i dag och det kan finnas skäl att se över den ekonomiska
            familjepolitiken ur den synvinkeln.
          </p>
          <head xml:id="i-3k6SvDFP64afn45ixUvZKX" type="h2">
            Ett föräldravänligt arbetsliv
          </head>
          <p xml:id="i-3w51fcXMmUcCb81vMgBxUR">
            Vi vill ha ett mer tillåtande och flexibelt arbetsliv. Det är
            en absolut förutsättning för att öka pappors uttag av föräldrapenningdagar.
            Därför tror vi på att utveckla arbetet med jämställdhetsplaner
            på arbetsplatserna och ett förstärkt arbetsmiljöarbete som bland
            annat tar utgångspunkt i småbarnsföräldrars vardag. Vi är också
            övertygade om att mer inflytande över arbetstider är ett viktigt
            steg på vägen.
          </p>
          <p xml:id="i-GCgaS3soABuDWvajUgcdE1">
            En absolut förutsättning för att kunna kombinera föräldraskap
            och förvärvsarbete är en väl utbyggd förskola. Vi socialdemokrater
            är aldrig nöjda med att bara ha barnpassning. Vi vill ha en förskola
            med hög kvalitet som är till för barnen. Barnfamiljer har olika
            villkor. Familjepolitikens uppgift är att stödja föräldrar och
            familjer i olika sammanhang och konstellationer. I ett förändrat
            arbetsliv måste också barnomsorgen möta de behov som föräldrar
            har för att få ihop vardagen med barn och jobb. Vi vill öka tillgången
            på barnomsorg på kvällar, helger och nätter.
          </p>
          <head xml:id="i-FR93VQTmAtL3VXJ4DQzGDd" type="h2">
            Att få livet att gå ihop
          </head>
          <p xml:id="i-6wbZHDtGf3irtUHnSoxkq4">
            Efter föräldraledigheten börjar en annan vardag för småbarnsfamiljen.
            Många föräldrar tycker att det är skönt att komma tillbaka till
            arbete men känner samtidigt stress över att inte få vara med sitt
            barn. Vi ser behov av att föräldrar får mer vardagstid med barnen.
            Många föräldrar efterfrågar också fler korta perioder av sammanhängande
            tid med barnen utan att för den skull permanent gå ned i arbetstid,
            vara helt föräldralediga på nytt eller vara helt borta från arbetsmarknaden.
            Vi vill därför göra föräldraförsäkringen mer flexibel (inom ramen
            för dagens försäkring).
          </p>
          <head xml:id="i-8x9hAATwHd2d7zJwAUMXqX" type="h2">
            Bättre stöd till gravida och nyblivna föräldrar
          </head>
          <p xml:id="i-E5LdULkjNaDLyWXc4WcfUP">
            Möjligheten för gravida att gå hem vid fysiskt ansträngande arbeten
            eller när ens arbetsförmåga är nedsatt är viktig och bidrar till
            att många kvinnor klarar sig oskadda genom graviditeten samt minskar
            risken för att barnet lider skada. Dessvärre har tillämpningen
            av reglerna långt ifrån alltid uppfyllt kraven om en rättssäker
            likabehandling. Bristen har framför allt berott på att Försäkringskassans
            i sitt bedömningar skiljer sig mellan olika orter och regioner.
            Vi förutsätter därför att regeringen följer upp detta samt att
            Försäkringskassan i sitt pågående arbete för att öka likabehandlingen
            och rättssäkerheten i socialförsäkringarna även fäster uppmärksamhet
            vid detta problem.
          </p>
          <p xml:id="i-BNJtvk5uLJ6dL68TtDDxnS">
            Ändå tror vi att det inte räcker. Statistiken säger oss att besvär
            under graviditeten är vanligt. Här har arbetslivet ett viktigt
            ansvar att kunna erbjuda sjysta arbetsvillkor och god arbetsmiljö.
            I dag kan den som är gravid begära att bli omplacerad eller få
            graviditetspenning 60 dagar före planerad förlossning. Arbetsgivarens
            ansvar att kunna erbjuda flexibla lösningar borde infalla även
            tidigare under graviditeten. Det borde också ligga i arbetsgivarens
            intresse att behålla den som är gravid i arbete.
          </p>
          <p xml:id="i-K3rGQ43YUdf5v8DwJqjk7f">
            Föräldraförsäkringsutredningen har föreslagit att en graviditetsmånad
            införs och att graviditetspenningen samtidigt avskaffas. Syftet
            med en sådan, menar utredningen, är att möta gravidas behov av
            vila under slutet av graviditeten men också att komma till rätta
            med de regionala skillnader som funnits mellan de olika slagen
            av ersättning. I dag finns möjlighet att ta ut föräldraförsäkring
            innan barnet har fötts för gravida som känner att de behöver vila.
            Samtidigt känner då många att man minskar på tiden som kan tillbringas
            med barnet efter födseln. Det finns anledning att ytterligare
            analysera för- och nackdelarna med en graviditetsmånad. Det ska
            ställas mot både de andra önskvärda reformer som finns på området
            och huruvida Försäkringskassans tillämpning framöver minskar behovet
            av en sådan reform.
          </p>
          <p xml:id="i-5fumq6BAzAJJnrqRY5hhnh">
            Det kan dessutom finnas anledning att se över om ytterligare
            förändringar behövs. Det gäller bland annat rätten till graviditetspenning
            för egenföretagare, där riksdagens tillkännagivande ännu inte
            hörsammats av regeringen. Regeringen bör återkomma med förslag
            i enlighet med riksdagens tillkännagivande senast den 1 juli 2013.
          </p>
          <head xml:id="i-W5Ay1pnREvokM6mCwiktv2" type="h2">
            Trygg ersättning vid föräldraledighet och vid barns sjukdom
          </head>
          <p xml:id="i-GDQHSki3xEfnx5ZPV1ZGpk">
            Den dåvarande socialdemokratiska regeringen höjde taket i föräldraförsäkringen
            från 7,5 till 10 prisbasbelopp så att de allra flesta skulle få
            ut 80 procent i ersättning när de var föräldralediga. Samtidigt
            höjdes taket i den tillfälliga föräldrapenningen samt i sjukförsäkringen.
            I och med detta stärktes också legitimiteten för socialförsäkringssystemet.
          </p>
          <p xml:id="i-eUAKwcffMTsP6aokSFCMT">
            Ur ett barnperspektiv är höjningen av taket i föräldraförsäkringen
            och den tillfälliga föräldrapenningen mycket positiv. Den borgerliga
            regeringen valde trots detta att försämra den tillfälliga föräldrapenningen
            för de föräldrar som är hemma för att ta hand om sina sjuka barn.
            Det innebär att det är rationellt för den som tjänar mest, oftast
            pappan, att fortsätta jobba medan den som vanligtvis tjänar mindre,
            mamman, är hemma och vårdar barn. Så cementeras gamla könsroller
            och så försvårar regeringen för de föräldrar som vill men inte
            har råd att dela ansvaret för barnen. Vi socialdemokrater vill
            på sikt höja taket i den tillfälliga föräldrapenningen och graviditetspenningen
            så att den ligger på samma nivå som i föräldrapenningdagarna.
            Ett första steg tar vi nu genom att höja taket till 8 prisbasbelopp.
          </p>
          <p xml:id="i-NfWWLVetDG6Qb879BfRMbT">
            Vi välkomnar att regeringen nu föreslår att grundbeloppet i föräldraförsäkringen
            höjs. Samtidigt vänder vi oss starkt emot den borgerliga regeringens
            försämringar för barnfamiljerna. Inte bara när det gäller försämringarna
            i den tillfälliga föräldrapenningen utan också i det orimliga
            att beskatta föräldrar som vill vara hemma med sina små barn hårdare.
          </p>
          <head xml:id="i-D4tKTMh1fChDJQRzbYstZf" type="h2">
            Ett rättvist och effektivt barnbidrag
          </head>
          <p xml:id="i-B76LEoBcTsJViAJduPgrV3">
            Ett viktigt syfte med barnbidraget är ekonomisk utjämning och
            ökad ekonomisk trygghet för barnfamiljer under den period när
            försörjningsbördan är som allra störst. Det är just detta den
            generella välfärdsmodellen bygger på, och barnbidraget har ett
            starkt fäste i den. Eftersom barnbidraget går till alla barn bidrar
            det till en positiv fördelning utan att skapa negativa marginaleffekter
            eftersom barnbidraget inte påverkas av föräldrarnas inkomster
            från arbete, eller deras utgifter. Flerbarnstillägget höjdes 2010
            men barnbidraget har inte höjts sedan 2005. Det är nu hög tid
            att förstärka det generella barnbidraget och vi vill därför höja
            det med 100 kronor per barn och månad. Det är ett välkommet tillskott
            för barnfamiljerna samtidigt som det förstärker inslaget av generalitet
            i stödet till barnfamiljerna. Det är bra för alla men inte minst
            för de mest ekonomiskt utsatta familjerna. I ekonomiskt oroliga
            tider är förstärkt köpkraft för barnfamiljerna viktigt för såväl
            samhällsekonomin som barns uppväxtvillkor.
          </p>
          <p xml:id="i-UJEEmEKLrTpohyjfoZpQaA">
            Ett mer jämställt ansvar för barnen är ett viktigt mål för en
            modern familjepolitik. Det är något som också bör avspeglas i
            de signaler som staten skickar via utbetalningen av barnbidrag
            varje månad. I dag delas barnbidraget lika mellan föräldrarna,
            om man är överens. Lika modernt som det var att automatiskt betala
            ut barnbidraget enbart till mamman när det infördes, lika omodernt
            är det i dag. Vi vill att barnbidraget ska kunna delas mellan
            föräldrarna även om den ene föräldern säger nej. Dagens system
            leder till att samhällets stöd till barnfamiljerna upprätthåller
            och underblåser den ojämlika uppfattningen att det är mamman som
            ska stå för inköpen till barnet. Under de 60 år som gått sedan
            barnbidraget infördes har det hänt mycket i samhället som fått
            konsekvenser för familjestrukturen. I dag delar alltfler mammor
            och pappor på ansvaret för barnen. Det är bra, och det är något
            vi vill uppmuntra.
          </p>
          <p xml:id="i-EAA5xP1UvDAxjqYXjDQnEh">
            Men än viktigare är att barnbidraget faktiskt är till för barnen.
            Därför ska också barnbidraget följa med barnen. Alla lagar och
            regler ska vara könsneutrala och inte diskriminera någon på grund
            av kön.
          </p>
          <head xml:id="i-SoH5c1NEADvKdREX6Hy2YN" type="h2">
            Ingen ska behöva växa upp i fattigdom
          </head>
          <p xml:id="i-T1aABtwZNKpkHVgtbsv8mE">
            Enligt Rädda Barnen växer nästan 250 000 barn i Sverige upp med
            fattiga föräldrar. Det är inte acceptabelt. Vi vill ha goda uppväxtvillkor
            för alla barn så att alla, inte bara några, kan växa upp och förverkliga
            sina drömmar. Den politik regeringen driver gör dock att utvecklingen
            går åt helt fel håll. Klyftorna fortsätter att öka. Det är inte
            acceptabelt. Inget barn ska behöva växa upp i fattigdom.
          </p>
          <p xml:id="i-Pbs1kannd7BMAvd5gAUaRG">
            För att alla barn ska få samma chanser krävs insatser på en mängd
            områden. Det handlar bland annat om föräldrarnas rätt till arbete
            och de åtgärder som krävs för att människor ska kunna få och ta
            ett arbete: arbetsmarknadsutbildning, barnomsorg på kvällar, nätter
            och helger och rätt att arbeta heltid. Vi måste ha en skola av
            allra bästa kvalitet och välfärd som riktar sig till alla. Inom
            den ekonomiska familjepolitiken är barnbidraget, som går till
            alla barn, ett viktigt ekonomiskt tillskott. Det är nu många år
            sedan barnbidraget höjdes och vi föreslår därför en ökning med
            100 kronor per barn och månad.
          </p>
          <p xml:id="i-CZ1LgH45Hdnr55E4jWvjfv">
            Bland de familjer som är mest utsatta för fattigdom är de som
            är ensamstående med barn. Underhållsstödet har inte höjts på många
            år och det är hög tid att de ensamstående föräldrarna får ta del
            av ekonomiska satsningar. Vi vill därför höja underhållsstödet
            med 50 kronor per månad och barn. Vi ser också att det därutöver
            finns skäl att framöver analysera möjligheterna till en översyn
            och reformering av underhållsstödet.
          </p>
          <head xml:id="i-FwPcmfCWRXKKP7NnErGw21" type="h2">
            Studerande med barn
          </head>
          <p xml:id="i-15nUcsYhD7PRLVJUmVc9hE">
            Många studenter med barn har svårt att klara sin ekonomi. Inom
            ramen för den parlamentariska socialförsäkringsutredningen utreds
            nu frågan om studenterna och socialförsäkringarna. Vi kommer aktivt
            att arbeta för att ett förstärkt socialförsäkringsskydd för studenter
            genomförs så snart som möjligt.
          </p>
          <head xml:id="i-7jXXVXzVrDwcU3tSCouygk" type="h2">
            Bostadsbidrag
          </head>
          <p xml:id="i-FLitDoGEtgV2LCZfa4pvew">
            Bostadsbidragen är utformade för att täcka barnfamiljers behov
            av en bra bostad och ge ekonomiskt svaga hushåll möjlighet att
            möta sina bostadskostnader. Vi socialdemokrater ser inte bara
            bostadsbidragen som ett viktigt familjepolitiskt instrument utan
            också som en viktig del i en god social bostadspolitik. En social
            bostadspolitik förbättrar förutsättningarna för barn att få goda
            uppväxtvillkor. Bostadsbidragen är en av de mest träffsäkra stödformerna
            till hushåll med låga inkomster och förbättrar därmed förutsättningarna
            för barn i ekonomiskt utsatta familjer att växa upp under goda
            boendeförhållanden.
          </p>
          <p xml:id="i-47kcy3ougku9wNzar6HWCs">
            Mot bakgrund av de senaste årens förändringar av bostadsbidraget
            är det angeläget att en översyn av bostadsbidragen genomförs med
            utgångspunkt i såväl bostadsbidragens familjepolitiska betydelse
            som deras roll som bostadspolitiskt instrument.
          </p>
          <head xml:id="i-4XXVs5oqaLz2guDwnbiTnH" type="h2">
            Barn med behov av särskilt stöd
          </head>
          <p xml:id="i-3oXdYsdF5kS7HffB5e5TkQ">
            Vårdbidrag är den ersättning för förälderns merarbete för särskild
            tillsyn och vård och/eller för de merkostnader som barnets sjukdom
            eller funktionsnedsättning ger upphov till. Man kan få helt, tre
            fjärdedels, halvt eller en fjärdedels vårdbidrag. För barn med
            särskilda behov finns stödfunktioner såväl offentliga, som ideella.
            Det finns naturligtvis goda exempel på skolor som anpassar verksamheten
            efter barnens förutsättningar, arbetsgivare som har förståelse
            för föräldrarnas situation och myndighetsföreträdare som ger ett
            bra bemötande vid diskussioner om vårdbidrag, merkostnadsersättningar
            eller tillfällig föräldrapenning. Men det finns också mindre bra
            exempel där föräldrar får kämpa för sina rättigheter, där barnen
            inte får det stöd de har rätt till och där bemötandet från exempelvis
            Försäkringskassan lämnar mycket i övrigt att önska. Många föräldrar
            kan vittna om hur bedömningarna skiftat beroende på var man bor,
            vilken handläggare som hanterar ärendet och hur väl man klarat
            av att argumentera för sin situation. Detta kan visa sig i tillämpningen
            av vårdbidraget dels på grund av skiftande bedömningar inom Försäkringskassan,
            dels på grund av att försäkringen behöver moderniseras, utvecklas
            och förbättras. Vi anser att det är angeläget att en översyn vidtas
            för att värna vårdbidraget i syfte att förbättra och utveckla
            stödet för föräldrar med svårt sjuka barn. Likvärdiga principer
            vad gäller delat barnbidrag bör också gälla för vårdbidraget.
          </p>
          <head xml:id="i-JMFWkSXRcvL2tq7HZAcFYA" type="h2">
            Avslutning
          </head>
          <p xml:id="i-XgDw58acDykbNXftgCK3mQ">
            Barnen är vår framtid det är kanske ett slitet uttryck, men inte
            desto mindre sant. Barnen och deras familjer ska ha de allra bästa
            förutsättningarna för att varje barn ska kunna växa upp och förverkliga
            sina drömmar. Så är det inte idag. Istället förs en politik som
            medvetet ökar klyftorna. Vackra ord blir till ingenting. Vi vill
            utveckla förskola och höja kvaliteten. Vi vill skapa ett uthålligt
            arbetsliv där småbarnsföräldrar kan förena arbetsliv och familj.
            Vi vill föra en ekonomisk familjepolitik som underlättar för barnfamiljerna
            och som ger både kvinnor och män möjlighet att försörja sig själva.
            Vi tar vår utgångspunkt i barnens bästa och deras behov av sina
            föräldrar. Vi investerar tydligt i barns trygghet. Barn ska inte
            behöva betala för krisen. För oss hör ord och handling ihop.
          </p>
        </div>
        <div xml:id="i-68fLKdzKNiqQZ6cMznfFhm" type="signatureBlock">
          <list xml:id="i-RVAKHVw8wCFUuQ5mi7QcY5">
            <item xml:id="i-EAqZGx53WGCx27KuG2mzH2" who="i-G8564CqEnhC5PBjZSwUxsE" type="signature">
              Tomas Eneroth (S)
            </item>
            <item xml:id="i-E4AuLY61CPKhsYzp5LMPt7" who="i-KCyyRs9HnkQhss61gii5F7" type="signature">
              Fredrik Lundh Sammeli (S)
            </item>
            <item xml:id="i-LYyrvqxferJNZmpjchWBGm" who="i-HA8qZKZU3je8nF69VtPrqk" type="signature">
              Eva-Lena Jansson (S)
            </item>
            <item xml:id="i-HnqUsPJH3dL4kfDk4jsjTe" who="i-TVwo4mCECu692GW3ntqQzo" type="signature">
              Kurt Kvarnström (S)
            </item>
            <item xml:id="i-8BjG6Mu3QBYiHzaKpVqCNY" who="i-4LKTA9z8sbBuJRYc3JmusK" type="signature">
              Shadiye Heydari (S)
            </item>
            <item xml:id="i-8Tkr7oS15oCx7eeBjh4sR8" who="i-AqkTDdERRgq7MWP7ajMpZo" type="signature">
              Jasenko Omanovic (S)
            </item>
            <item xml:id="i-QxGN5UnbBJdjbCMrq2AT7q" who="i-SA8UxFhjAuPobYWN8Y2Qep" type="signature">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
