<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03327">
  <teiHeader>
    <fileDesc>
      <titleStmt>
        <title>Högre kvalitet, ett tydligare nationellt ansvar och en bättre finansiering av svensk skola</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3327 av Kristina Axén Olin m.fl. (M)</title>
          <idno type="rdwebb">H8023327</idno>
          <rs type="number">3327</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023327/text</ref>
          <ref type="dokument_url_html">http://data.riksdagen.se/dokument/H8023327</ref>
          <ref type="dokumentstatus_url_xml">http://data.riksdagen.se/dokumentstatus/H8023327</ref>
          <ref type="docx">http://data.riksdagen.se/fil/1C2E5ABA-79FE-4CC8-8091-A3F4EAB693FD</ref>
          <ref type="pdf">http://data.riksdagen.se/fil/C8FDDF85-FCF5-45E9-85DC-4E439AB432D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QM4e9p7bZ8HCyfgECx2Ady" type="signed"/>
        <correspContext corresp="i-QM4e9p7bZ8HCyfgECx2Ady">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-R4hVH4bHCjLSNgoySVEpGL" type="submitted">
          <date when="2020-10-06"/>
          <time when="14:13:00"/>
        </correspAction>
        <correspAction xml:id="i-CyjL7WKjcW1HkdK7Cp9BF2" type="reviewed">
          <date when="2020-10-06"/>
          <time when="17:04:00"/>
        </correspAction>
        <correspAction xml:id="i-N6euWubyGNNuUnR2Qf5WGJ" type="referred">
          <date when="2020-10-14"/>
        </correspAction>
        <correspAction xml:id="i-RVfB7LtozXaWWt159Prh6R" type="assigned">
          <date when="2021-11-16"/>
          <time when="15:56:07"/>
        </correspAction>
        <correspContext corresp="i-RVfB7LtozXaWWt159Prh6R">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-6JCsH8Rxb4hEyB2R1vQtEd" type="behandlas_i"/>
        <correspContext corresp="i-6JCsH8Rxb4hEyB2R1vQtEd">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KZ3KjT39CVbH6rnHAjGUTn" type="behandlas_i"/>
        <correspContext corresp="i-KZ3KjT39CVbH6rnHAjGUTn">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UJchPCns98hB63Ng91wuCN" type="behandlas_i"/>
        <correspContext corresp="i-UJchPCns98hB63Ng91wuCN">
          <ref type="uppgift">2020/21:UbU13</ref>
          <ref type="ref_dok_id">H801UbU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2LhCxkRASBG3JqU5MMPuLD" type="motHeader">
        <div xml:id="i-Q2xVEcFV1shJoZHVw2rUFe" type="motTitle">
          Motion till riksdagen 2020/21:3327 av Kristina Axén Olin m.fl.
          (M) Högre kvalitet, ett tydligare nationellt ansvar och en bättre
          finansiering av svensk skola
        </div>
      </div>
      <div xml:id="i-MxFNFknAB5XwC5KHUVd8kX" type="motBody">
        <div xml:id="i-3qMJmEWykYCAoLGV1knBXs" type="motProposal" subtype="förslag">
          <head xml:id="i-WkaZDuVaBGPTtncYiiLnBT">
            Förslag till riksdagsbeslut
          </head>
          <list xml:id="i-7bw61aTn6c5shZwtm9kYAc" style="ol">
            <item xml:id="i-L5siKymkDYfrHrGixRwY8t">
              Riksdagen ställer sig bakom det som anförs i motionen om att
              införa centralt rättade nationella prov och tillkännager detta
              för regeringen.
            </item>
            <item xml:id="i-V5iBHvvmNg64uPcTpeYdQi">
              Riksdagen ställer sig bakom det som anförs i motionen om åtgärder
              för elever med särskilda behov som skriver de nationella proven,
              och detta tillkännager riksdagen för regeringen.
            </item>
            <item xml:id="i-S818SsnN5h2bsVJYAwcSgc">
              Riksdagen ställer sig bakom det som anförs i motionen om diagnostiska
              prov i de tidiga årskurserna och tillkännager detta för regeringen.
            </item>
            <item xml:id="i-KX9HL5Ho3ySXdUyp1dn45Y">
              Riksdagen ställer sig bakom det som anförs i motionen om att
              överväga att börja mäta skolors förädlingsvärde och tillkännager
              detta för regeringen.
            </item>
            <item xml:id="i-Qhw7a9G1hqukAZ3E3BqDdU">
              Riksdagen ställer sig bakom det som anförs i motionen om att
              tydliggöra kunskapskraven i skolan och tillkännager detta för
              regeringen.
            </item>
            <item xml:id="i-S5EjdayLG5WRSScFfhyedJ">
              Riksdagen ställer sig bakom det som anförs i motionen om tydligare
              nationellt ansvar för skolor med låga kunskapsresultat och kvalitetsbrister
              och tillkännager detta för regeringen.
            </item>
            <item xml:id="i-DusLkztBDeUJ6BfhWaF8zd">
              Riksdagen ställer sig bakom det som anförs i motionen om att
              Skolverket ska kunna ta över huvudmannaskapet för skolor med bristande
              utbildningskvalitet och tillkännager detta för regeringen.
            </item>
            <item xml:id="i-F3jqtRZaS4WkUk2nuN1CT">
              Riksdagen ställer sig bakom det som anförs i motionen om kunskapskontrakt
              och tillkännager detta för regeringen.
            </item>
            <item xml:id="i-44jVcBAhPsXPhmesWT5yQk">
              Riksdagen ställer sig bakom det som anförs i motionen om att
              utreda och tydliggöra ansvarsfördelningen för skolan mellan stat
              och kommun och tillkännager detta för regeringen.
            </item>
            <item xml:id="i-64amqbomvJ6f411yZMsvFA">
              Riksdagen ställer sig bakom det som anförs i motionen om ett
              minskat antal riktade statsbidrag till skolan och tillkännager
              detta för regeringen.
            </item>
            <item xml:id="i-DBVHdbrjCizkjioGbWecQ6">
              Riksdagen ställer sig bakom det som anförs i motionen om ett
              aktivt skolval i hela Sverige och tillkännager detta för regeringen.
            </item>
            <item xml:id="i-TBEf2vsiJ3oxuYwGFiufHF">
              Riksdagen ställer sig bakom det som anförs i motionen om information
              om skolval på fler språk än svenska och tillkännager detta för
              regeringen.
            </item>
            <item xml:id="i-V5yjPNSMj8TdyrgHXLaFpB">
              Riksdagen ställer sig bakom det som anförs i motionen om en förstärkt
              ägarprövning, tillsyn och kontroll för att stoppa skolor som främjar
              religiös och politisk extremism, och detta tillkännager riksdagen
              för regeringen.
            </item>
            <item xml:id="i-Y5qg5tg8FxbDfLBGMLR4ZQ">
              Riksdagen ställer sig bakom det som anförs i motionen om att
              utreda införandet av examensprov på gymnasiet och tillkännager
              detta för regeringen.
            </item>
          </list>
        </div>
        <div xml:id="i-FPkZRvDBZr5oik1PGoU9xh" type="motContent">
          <head xml:id="i-5a1LYZBCLHw6sVZTJW7aJg" type="h1">
            Motivering
          </head>
          <p xml:id="i-9a6TpBiFYPDf2F7G3wbrux">
            Svensk skola står inför många utmaningar. Men centralt för att
            kunna lösa lärarbristen och höja elevernas kunskaper är att skolans
            styrning, finansiering och resultatuppfölj­ning fungerar.
          </p>
          <p xml:id="i-QLNG3qu668Y5Fprfx4UwoX">
            En stor brist i det svenska utbildningssystemet är att det inte
            går att mäta hur väl våra skolor lyckas med sitt huvuduppdrag:
            att rusta alla elever med goda kunskaper. De två huvudsakliga
            nationella verktygen för att mäta detta är de nationella proven
            och slutbetygen. Men som mätverktyg och underlag att fatta skolpolitiska
            beslut utifrån fungerar de inte. Detta eftersom elevernas betyg
            inte är förankrade i deras resultat på de nationella proven. Hur
            denna relation mellan betyg och provresultat ska se ut och fungera
            har varit otydligt under en lång tid. Att det inte finns något
            nationellt underlag som visar hur svensk skola presterar är ett
            allvarligt systemfel.
          </p>
          <p xml:id="i-BHggeRoVFpDkxnJqidNhMf">
            Dagens kunskapsunderlag, betygsutvecklingen och resultaten vid
            de nationella pro­ven, ger en sporadisk och bristfällig bild av
            kunskapsläget i svensk skola. Sedan Sverige avskaffade studentexamen
            saknas idag helt möjlighet till centrala uppföljningar av de faktiska
            kunskapsresultaten. Det är därmed i realiteten ytterst svårt att
            besvara frågan hur enskilda elever, lärare, skolenheter och generationer
            presterar kunskapsmässigt.
          </p>
          <p xml:id="i-A6gLPcfabiVSDi3wki8HpU">
            Det är därför också näst intill omöjligt att utvärdera reformer,
            läroplaner och andra förändringar eftersom det enda standardiserade
            underlaget som finns tillgängligt för jämförelse är betyg, som
            sätts subjektivt av enskilda lärare.
          </p>
          <p xml:id="i-1238D2TDmGkTcFUC4S8kGS">
            Vid sidan av att elevernas betyg inte är förankrade i resultaten
            på de nationella pro­ven är proven heller inte konstruerade för
            att man ska kunna jämföra kunskapsutveck­lingen över tid. Ett
            annat omfattande problem med dagens nationella prov, som rättas
            av elevernas lärare, är en bristande tillförlitlighet i bedömningarna.
            De nationella proven är också utsatta för ett omfattande fusk.
          </p>
          <p xml:id="i-6GFwvv1PjJqnyAvsP6ELZu">
            Så som dagens nationella prov är konstruerade och fungerar ger
            de ett undermåligt underlag för att utvärdera hur svensk skola
            presterar och våra elevers kunskapsutveck­ling ser ut. Att det
            saknas ett sådant kvalitetssäkrat underlag att fatta beslut om,
            och genomföra utbildningsreformer utifrån, är ett allvarligt systemfel
            i det svenska utbild­ningsväsendet.
          </p>
          <p xml:id="i-H73Ws7MRK6jdDJegqeQQRc">
            Bland annat av ovanstående anledningar står Moderaterna bakom
            den skärpning som från och med 1 juli 2018 säger att de nationella
            proven särskilt ska beaktas vid betygssätt­ning. Samtidigt kan
            vi konstatera att det med dagens ordning – där proven rättas lokalt
            och av de egna lärarna – inte tillför någon tillförlitlighet i
            betygssättningen. Skärpningen kommer med andra ord inte att räcka
            för att säkerställa tillförlitliga betyg. Moderaterna har därför
            fem förslag för att öka kunskapen om elevernas kunskaper och som
            också kommer att motverka betygsinflation och glädjebetyg.
          </p>
          <head xml:id="i-3DNrAc4dfa3uTboxUWX7GH" type="h2">
            Centralt rättade nationella prov
          </head>
          <p xml:id="i-XJ45RaomEWUwRU3AdyX58q">
            Moderaterna vill se över möjligheten att införa centrala prov
            där de nationella proven blir jämförbara över tid och följer läroplanernas
            mål och genomförs i olika årskurser. Proven bör genomföras digitalt
            och rättas och bedömas externt av Skolverket eller annan lämplig
            skolmyndighet. Samtidigt bör också en översyn göras för att säkerställa
            att elever med särskilda behov, såsom synskada eller dyslexi,
            får det stöd de har rätt till.
          </p>
          <head xml:id="i-3QjepqyAikgVjDY1wrvsZt" type="h2">
            Diagnostiska prov i de tidiga årskurserna
          </head>
          <p xml:id="i-JzvZRMnAsiRTrFAL31FbMV">
            Som en del av de nya centrala proven vill Moderaterna se över
            möjligheten att införa nya diagnostiska prov i de tidiga årskurserna.
            De diagnostiska proven ska primärt ge en återkoppling till skolhuvudmän,
            rektorer och lärare om elevernas tidiga kunskapsut­veckling. Även
            de diagnostiska proven bör i huvudsak skrivas digitalt och rättas
            och bedömas externt.
          </p>
          <head xml:id="i-YVvxswafNhXwKvSgeDjsLs" type="h2">
            Börja mäta skolors förädlingsvärde
          </head>
          <p xml:id="i-NzCbMejkcB5YsW2o4NFN9v">
            Enligt Skolverket har elevernas socioekonomiska bakgrund fått
            en ökad betydelse för hur eleverna lyckas i grundskolan. Lärarbristen
            och boendesegregationen är två viktiga pusselbitar, men politiken
            har också misslyckats med att identifiera de skolor som be­höver
            hjälp och sätta in rätt resurser. På flera håll i världen finns
            exempel på hur man kan göra detta genom relevanta kvalitetsmått
            som följer elevernas kunskaper från den första till den sista
            dagen i skolan. Därför behöver Sverige utforma ett robust kvalitets­mått
            som mäter varje skolas bidrag till elevernas kunskapsutveckling,
            så att rätt hjälp snabbt kan komma på plats där det behövs.
          </p>
          <p xml:id="i-4zjvfCEHS3QkvvhrSfFRrh">
            Med de nya centrala proven, med fler nationellt kvalitetssäkrade
            mätpunkter genom elevernas skolgång, blir det möjligt att börja
            mäta skolors förädlingsvärde, det vill säga vad varje skola tillför
            varje elev i form av reella kunskaper, och därmed fokusera mer
            på elevers progression. Detta kan exempelvis göras genom att jämföra
            elevernas resultat på de diagnostiska och nationella proven i
            de olika årskurserna men även möjliggöra jäm­förelser mellan olika
            skolor.
          </p>
          <head xml:id="i-CceMYvan4FHM4tvHcyAmhp" type="h2">
            Utred studentexamen på gymnasiet
          </head>
          <p xml:id="i-FmiR9qp747aHmQqyc3CokR">
            Som en del av utformningen av de centrala proven vill Moderaterna
            se över behovet av en standardiserad studentexamen. Sverige är
            i en internationell kontext relativt ensamt om att i slutet av
            gymnasieskolan inte ha examensprov som endera sammanvägs med betygen
            eller redovisas separat. Grannländerna Norge, Danmark och Finland
            har till skillnad från Sverige examensprov i slutet av gymnasieskolan,
            och i alla länder bedöms proven helt eller delvis externt. Betygsutredningen
            slår i sitt betänkande ”Bygga, bedöma, betygssätta” (SOU 2020:43)
            fast att de ser flera fördelar med införande av examensprov på
            gymnasiet, dels för att betygsinflation motverkas, dels för att
            eleverna hamnar under mindre press:
          </p>
          <p xml:id="i-9CqjTHLLDHkHybkEp3rWuR">
            Ett system där man i gymnasieskolan redovisar betyg och provresultat
            separat kan leda till ökad likvärdighet eftersom det blir ett
            system med två mätpunkter. Med två mätpunkter, betyg och examensprov,
            ökar elevers möjlighet att visa sina kunskaper och det sänker
            trycket på lärarna att sätta omotiverat höga betyg. Eleverna har
            även två möjligheter att få sina kunskaper bedömda i stället för
            endast en, vilket kan innebära minskad press och en ytterligare
            chans att lyckas. Med en gymnasieexamen som skulle utgöras av
            examensprov tillsammans med betyg kan betygens roll i gymnasieskolan
            avdramatiseras. Dessutom är Sverige relativt ensamt internationellt
            om att förlita sig på enbart betyg i gymnasieexamen.
          </p>
          <head xml:id="i-KPYZkPiVxrQYLz5iDuVogr" type="h1">
            Utredningen lämnar däremot inget färdigt förslag på hur examensprov
            ska kunna införas på gymnasiet.
          </head>
          <p xml:id="i-C6w2NmxXbkhwmjqDkqDARM">
            Moderaterna anser därför att det bör tillsättas en utredning
            som får i uppdrag att föreslå hur examensprov i gymnasieskolan
            kan införas.
          </p>
          <head xml:id="i-J7XCgUMQ9RgjudiM6wp8AV" type="h2">
            Tydligare kunskapskrav i skolan
          </head>
          <p xml:id="i-816marH2GsMAEzJ93TbDxF">
            De nationella proven, men även läroplanerna, uppfattas också
            av lärare och elever vara otydliga och för tidigt fokusera på
            en avancerad analytisk förmåga utan att eleverna har den grundläggande
            faktakunskap som krävs för att resonera, jämföra, värdera och
            dra slutsatser.
          </p>
          <p xml:id="i-i3iCSfFRmCSbUjYu7S9fU">
            Denna tendens bekräftas också av en studie vid Linnéuniversitetet
            som visar att många professorer tror att kunskapskraven från grundskolan
            är från universitetsnivå. Studien, och den efterföljande diskussionen
            om de otydliga kunskapskraven, fick Skol­verket att reagera med
            en översyn av läro- och kursplanerna. Detta välkomnar Moderat­erna
            och det är av största vikt att nya prov och kurs- och läroplaner,
            och då särskilt kun­skapsmålen, kommer på plats som är tydligt
            formulerade och väl anpassade till elever­nas förväntade förmåga
            och kunskaper i de olika ämnena och de olika årskurserna.
          </p>
          <head xml:id="i-5UqWuvicGLFj1zoHSuUnh5" type="h2">
            Starkare och tydligare nationellt ansvar för skolor med låga
            kunskapsresultat och kvalitetsbrister
          </head>
          <p xml:id="i-WwBVeqhWi987yRTg3tiXA5">
            I dag når var fjärde elev inte godkänd nivå i samtliga ämnen
            i årskurs nio. Cirka 15 pro­cent av grundskoleeleverna når inte
            gymnasiebehörighet och det finns skolor där mer än hälften inte
            når gymnasiebehörighet. Ofta är skolor i utsatta områden värst
            drabbade. Skolor som har tagit emot många nyanlända elever har
            svårigheter att ge alla elever till­räckliga kunskaper. Vi kan
            inte acceptera ett skolsystem som dras isär.
          </p>
          <p xml:id="i-KmwQbn1Qo4HhamyZXTcbEo">
            Moderaterna vill se ett tydligare nationellt ansvar med nationella
            kvalitetskrav för att vända utvecklingen på de skolor som brister.
            Därför behövs reformer som snabbt identi­fierar de skolor som
            inte klarar kunskapsuppdraget och genomför de åtgärder som krävs
            för att lyfta resultaten. Samtidigt ska skolor och huvudmän som
            lyckas med sitt uppdrag inte få ändrade förutsättningar.
          </p>
          <p xml:id="i-S9UUB7oKroKCEZY3F7agLC">
            Moderaterna vill införa nolltolerans mot skolor som inte ger
            tillräckliga kunskaper. Det bör innebära ett stärkt statligt ansvar
            för dåligt fungerande skolor där staten kan besluta om att ta
            över driften eller lägga ned en skola – oavsett huvudman. Skolinspek­tionens
            granskning av skolor behöver utgå mer från elevernas kunskapsresultat
            och undervisningens kvalitet. Granskningarna bör bli tydligare
            och följa en betygsskala. Om Skolinspektionen bedömer att skolan
            har kvalitetsbrister bör en åtgärdsplan upprättas.
          </p>
          <p xml:id="i-44Zzh15pCkAWcTZnyS9a8V">
            Efter åtgärdsplanen bör Skolverket sedan ålägga dessa skolor
            ett obligatoriskt kun­skapskontrakt med nationella resurser kopplade
            till åtgärder som forskningen visar stärker kunskapsresultaten.
            Det kan till exempel handla om lärarhandledning, special­lärarkompetens,
            ledarskapsutbildning eller förstärkt elevhälsa. Det bör inte vara
            möjligt för en skola att tacka nej till de insatser som erbjuds.
          </p>
          <p xml:id="i-AR6nkqgYy3NmxpSgTMkS1W">
            I de fall skolan inte lyckas genomföra de åtgärder som krävs
            behövs ett utökat stat­ligt ansvar. Moderaterna vill därför att
            en skola som trots hjälp inte lyckas lyfta resul­taten bör övergå
            till statligt huvudmannaskap. Detta gäller oavsett huvudman. Vid
            be­hov läggs skolan ner. Det bör inte heller vara möjligt för
            ägare till friskolor som tecknar kunskapskontrakt eller ställs
            under statligt huvudmannaskap att göra vinstuttag.
          </p>
          <p xml:id="i-5nN8VWnbEw9Wza5kodyrqi">
            Med en friare statsbidragsmodell krävs bättre uppföljning. Skolor
            som inte får god­känt i inspektion bör inspekteras oftare. Inspektionerna
            bör i första hand titta på kun­skapsresultat, uppföljning av dem
            och hur man organiserar stöd. Även undervisningens kvalitet och
            hur man jobbar med att säkerställa hög kvalitet i alla klassrum
            är viktigt. På huvudmannanivå bör inspektionen även få i uppdrag
            att granska hur resurser fördelas, framför allt hur mycket medel
            som finansierar central förvaltning i kommunen och hur mycket
            som faktiskt kommer skolorna till del. Det är också viktigt att
            Skolinspektionen granskar att lika villkor gäller mellan fristående
            och kommunala skolor i kommunen.
          </p>
          <head xml:id="i-XFSnbKLAEXXssvn46YubgY" type="h2">
            Uppföljning och Skolinspektionen
          </head>
          <p xml:id="i-2Hw6QNrjSXji7bv9FHLewu">
            Skolinspektionen var en viktig reform som alliansregeringen införde.
            Den innebär ett ökat statligt ansvarstagande genom statlig uppföljning
            av kvaliteten i alla skolor. Inspek­tionens uppdrag och genomförande
            av inspektion och uppföljning har förändrats över tid och mer
            fokus läggs nu på undervisningens kvalitet. Skolinspektionen har
            också fått fler sanktionsmöjligheter och har nu för första gången
            använt möjligheten till direkt ingripande på en skola. Den regelbundna
            tillsynen av alla skolor är grunden i verksam­heten men på senare
            år har mer fokus lagts på så kallade riktade granskningar som
            omfattar ett specifikt område och endast ett urval när det gäller
            skolor. Denna typ av granskning är också viktig men får inte innebära
            att den regelbundna granskningen får stryka på foten. Det behövs
            därför en utvärdering av hur den regelbundna granskningen, frekvensen
            och uppföljningen av dessa granskningar ser ut. Det behövs tydligare
            rikt­linjer för hur ofta skolor ska genomgå den regelbundna granskningen.
            Riktlinjerna för hur ofta en skola inspekteras bör grunda sig
            på tidigare gjorda granskningar och skolor­nas resultat. Statskontoret
            gjorde en myndighetsanalys av Skolinspektionen 2017 och där efterlyser
            man ett förtydligande av förväntningarna på Skolinspektionen.
          </p>
          <p xml:id="i-BjzN822JK4RjmPEvnEMUnq">
            Utöver inspektioner och granskningar hanterar Skolinspektionen
            även anmälningar. Där behövs en ordentlig översyn när det gäller
            hur hantering av anmälningar från en­skilda elever och föräldrar
            ska gå till och även hur Barn- och elevombudet agerar i dessa
            fall. Moderaterna anser bland annat att det vore rimligt att en
            första anmälan/klagomål ska gå till huvudmannen.
          </p>
          <p xml:id="i-UFy88ZR4Y6WGCxDxgNArz3">
            Inspektionen ger också tillstånd till fristående skolor. Den
            processen skulle också behöva ses över när det gäller tidsramar,
            särskilt med tanke på den korta tid som fri­skolor har på sig
            att starta efter att de fått tillstånd att driva skola. Skolor
            som vill eta­blera sig i nybyggnadsområden hamnar ofta i moment
            22: De ska kunna visa att de t.ex. fått in enkätsvar från intresserade
            föräldrar. Det är omöjligt om de tilltänkta föräldrarna inte köpt
            huset/lägenheten än. Det behövs en översyn av regelverket när
            det gäller hur fristående skolor ska bevisa att det finns tillräckligt
            många intresserade elever för att kunna starta.
          </p>
          <head xml:id="i-J9oFJmkGM9Y15qPgp5fjpP" type="h2">
            Friskolor och aktivt skolval
          </head>
          <p xml:id="i-6aHgcAh7WKMjBVmUQjQEa9">
            Svensk skola ska hålla ihop. Aktivt skolval är ett viktigt verktyg
            för bättre möjligheter för elever och föräldrar att hitta den
            skola som passar dem bäst. Elever som inte väljer skola själva
            blir i dag placerade i en skola i enlighet med närhetsprincipen.
            Det innebär att de som inte känner till det fria skolvalet aldrig
            ställs inför möjligheten att själva få välja. Vi värnar det fria
            skolvalet och möjligheten att välja mellan olika skolor. Valfri­heten
            är en rättighet som alla elever ska garanteras. För att säkerställa
            att alla elever ges möjlighet att använda denna rättighet vill
            vi att ett aktivt och obligatoriskt skolval införs i samtliga
            av Sveriges kommuner.
          </p>
          <p xml:id="i-EVyQSx1GtWZ74P1qSxGcfc">
            Moderaterna vill också att kommuner ska erbjuda information om
            skolvalet på flera språk än svenska för att kunna möta alla familjer.
            Samtidigt bör socialt utsatta familjer också få information om
            andra delar som rör barnens utbildning, exempelvis var de kan
            få hjälp med läxläsning.
          </p>
          <p xml:id="i-4Fm5s6gWvRnR3ErQnrBmZr">
            Ett kommunalt huvudmannaskap innebär att varje kommun har en
            egen modell för hur dess kösystem till skolan utformas. Vi vill
            på sikt se ett mer enhetligt kösystem där samtliga skolor ingår.
            Kösystemet måste utformas transparent och rättssäkert för såväl
            skolhuvudmän som elever och kunna ta hänsyn till familjer som
            exempelvis vill välja skola över kommungränserna.
          </p>
          <head xml:id="i-GAR9t84ofT8AW8fpg8JjBW" type="h2">
            Förändrade statsbidrag till skolan
          </head>
          <p xml:id="i-MXwy2wPRJUaJpPEygSUUfn">
            Många skolhuvudmän, fristående skolor och kommunala skolor står
            inför stora utma­ningar i sina uppdrag. Staten har under många
            år försökt stötta huvudmännen i sitt arbete med hjälp av riktade
            statsbidrag – till exempel bidrag för hälsofrämjande arbete och
            för personalförstärkning i skolbiblioteken. Riksrevisionen har
            granskat regeringens hantering av statsbidragen och är kritisk.
            Riksrevisionen konstaterar att den stora mäng­den statsbidrag
            leder till en ryckig styrning i svensk skola. De menar att den
            stora mäng­den statsbidrag leder till en stor administrativ börda
            hos huvudmännen och att ansök­ning och redovisning av statsbidragen
            tar oproportionerligt mycket tid. Dessutom, vilket är mycket allvarligt,
            menar Riksrevisionen att statsbidragen i vissa fall riskerar att
            på­verka skolutvecklingen åt fel håll.
          </p>
          <p xml:id="i-BxGpRKXEyXJuHLSYUBMY1B">
            Detta bekräftas också av Sveriges Kommuner och Landsting, SKL,
            vars beräkningar visar att statsbidragen från Utbildningsdepartementet
            sysselsätter ett tiotal administra­törer i en medelstor kommun.
            Det är resurser som istället hade kunnat gå till att anställa
            fler lärare, stärka elevhälsan och höja kvaliteten i skolorna.
            Riksrevisionen har tidigare även konstaterat att den stora mängden
            statsbidrag splittrar och underminerar Skolverk­ets uppdrag.
          </p>
          <p xml:id="i-EsFdEmooqrPSvwYXj44k88">
            Dessutom spär den stora mängden nya statsbidrag på den snedfördelning
            som Riks­revisionen har visat är det största problemet med riktade
            statsbidrag. Små kommuner och huvudmän har inte de administrativa
            resurser som krävs för att söka och administre­ra bidragen samtidigt
            som stora skolhuvudmän har både resurser och expertis för att
            hantera bidragen. Detta bidrar till att den svenska skolan slits
            isär onödigt mycket.
          </p>
          <p xml:id="i-PLTrJ7FZEkGWwNDrR5XT1C">
            För små huvudmän innebär en stor mängd statsbidrag också en ökad
            sårbarhet efter­som det ofta ställs krav på att påbörja aktiviteter
            innan Skolverket lämnar ett slutgiltigt beslut om utbetalning.
            Moderaterna vill att skolor och huvudmän ska fokusera på arbetet
            med att öka elevernas kunskaper – det är inte acceptabelt att
            det arbetet blir lidande till följd av krångliga och många statsbidrag.
          </p>
          <p xml:id="i-NJ7VoC1WJEvGvVmZRMoxNR">
            Moderaterna vill därför se över dessa 80-talet statsbidrag –
            till förmån för ett stöd som i grunden består av två delar, dels
            en ökning av de allmänna statsbidrag som för­delas till kommunerna.
            Den andra delen av stödet bör vara ett kunskapskontrakt. Detta
            skulle innebära ett helhetsgrepp på frågorna och att skolorna
            får ett ändamålsenligt stöd, utan att de behöver lägga viktig
            tid på att söka och redovisa statsbidrag. Den närmare utformningen
            av det nya stödet behöver utredas vidare för att bland annat säkerställa
            att satsningar på lärarnas löner och kompetensutveckling inte
            påverkas. I stället för allehan­da motkrav och återrapporteringskrav
            som i dag belastar huvudmännen ska all uppfölj­ning av kvalitet
            och ekonomi i stället göras av Skolinspektionen.
          </p>
          <head xml:id="i-4kVafjigncm2BTwJcEL3Pv" type="h2">
            Förstärkt ägarprövning, tillsyn och kontroll av skolor
          </head>
          <p xml:id="i-XBSGwfYWDmmU5skemckqXU">
            Moderaterna värnar friskolereformen som innebär att elever och
            deras föräldrar kan välja de skolor och undervisningsformer som
            passar dem bäst. Vi slår vakt om möjlig­heten för friskolor att
            göra vinst. Vi värnar valfriheten och en mångfald av utförare.
            Det betyder bland annat att vi är för möjligheten att starta och
            driva konfessionella friskolor. Samtidigt måste friskolereformen
            skyddas från missbruk, exempelvis mot att aktörer med extrema
            politiska eller religiösa syften får inflytande över skolor i
            Sverige. Det krävs en förstärkt ägarprövning, tillsyn och kontroll
            för att stoppa skolor som främjar religiös och politisk extremism.
          </p>
        </div>
        <div xml:id="i-Hyphi2cvBuokxFY6k2jwLm" type="signatureBlock">
          <list xml:id="i-ZxLM8F6zXXCb9PCb1gMwu">
            <item xml:id="i-7akyxQBLN8pY6wRUpCHC7o" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-9YAXptNAACZ4hRPefrqhLm" who="i-J7uJmvTQswBegURGxa5EHb" type="signature">
              Lars Püss (M)
            </item>
            <item xml:id="i-An3yHE6dnPpTi6KinTkccV" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-2bT9bA4ZBeTebVK8ma5WjS" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
