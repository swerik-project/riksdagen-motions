<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0038/mot_200001_MJ_0038-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ38 pnr: m897
          </p>
          <p>
            Motion till riksdagen 2000/01:MJ38
          </p>
          <p>
            av Jeppe Johnsson (m) med anledning av prop. 2000/01:130
          </p>
          <p>
            Svenska miljömål — delmål och atgärdsstrategier
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om betydelsen av att yrkesfisket vägs in i miljömålen och
            åtgärdsstrategierna.
          </p>
          <p>
            Motivering
          </p>
          <p>
            I propositionen föreslår regeringen strategier som, om det vill
            sig illa, kan strida mot de föreslagna målen. Så säger exempelvis
            regeringen under strategin för effektivare energianvändning och
            transporter att ”tyngdpunkten bör ligga på kostnadseffektiva åtgärder
            som effektiviserar användningen av energi och främjar användningen
            av ny teknik med goda miljöegenskaper”. Vindkraft skulle kunna
            vara en ny teknik med goda miljöegenskaper som kommer att stimuleras
            med hjälp av ekonomiska styrmedel. Detta skulle i så fall kunna
            hamna i konflikt med miljökvalitetsmålet Hav i balans samt levande
            kust och skärgård. En fortsatt utbyggnad av den havsbaserade vindkraften
            innebär stora negativa konsekvenser och förlorade inkomster för
            yrkesfisket. Främst handlar det om det känsliga kustfisket, som
            bedrivs inom de områden som är möjliga och begärliga för vindkraftverk.
            En exploatering av dessa för det traditionella kustfisket mycket
            betydelsefulla områden med vindkraftverk riskerar att slå ut några
            av de mest betydelsefulla fiskeplatserna i landet. Fisket hindras
            fysiskt inom stora områden. Det gäller både trål-, garn-, snurrevads-
            och snörpvadsfiske. Tiotals vindkraftverk, förbundna med varandra
            inbördes med kablar och dessutom med kablar in till land omöjliggör
            fisket. Flera ansökningar om att bygga vindkraftverk ligger inne
            både på ost-, syd- och vätkusten. Det handlar t.ex. utanför Barsebäck
            om 26 nästan 100
          </p>
          <pb facs="riksdagen-motions-pdf/data/200001/mot_200001_MJ_0038/mot_200001_MJ_0038-0002.pdf"/>
          <p>
            2000/01:MJ38
          </p>
          <p>
            meter höga vindkraftverk. En annan mycket stor anläggning som
            diskuteras är utanför Forsmark. Projektet omfattar inte mindre
            än 179 vindkraftverk. De biologiska aspekterna är inte heller
            tillfredsställande utredda. Ett känt faktum är att t.ex. fisk
            visar undflyendereaktioner vid infraljud från vindkraftverk. Tidigare
            studier har visat på en trolig effekt på blankålens vandringar,
            med minskade fångster nära verket. Detta gäller sannolikt även
            andra fiskarter. Stora vindkraftparker i närheten av kusten är
            ett stort ingrepp i naturmiljön. De förfular landskapet och förstör
            upplevelsen av orörd kust. Därmed minskar områdets attraktion
            för friluftsliv och turism. Jag har inget emot vindkraften som
            sådan, men vänder mig emot de negativa konsekvenser som vindkraftverk
            får då de läggs på platser där de hindrar yrkesfisket. Menar vi
            allvar med att vi vill slå vakt om kustfisket måste vi vara synnerligen
            restriktiva med att bygga vindkraftverk på våra bästa fiskeplatser.
            Sverige är ett glesbefolkat land och därför borde det vara möjligt
            att bygga ut vindkraften på ett sådant sätt att det inte drabbar
            kustfiskets fiskeplatser och därmed för överskådlig tid förstör
            möjligheterna för ett stort antal kustbor att försörja sig. Vid
            lokalisering av vindkraftverk måste lokaliseringen ske så att
            inte fiskeplatser förstörs. Olika fiskarters reaktioner på störningar
            från vindkraftverk är långt ifrån utredda. Därför måste försiktighetsprincipen
            gälla. Vindkraftverk skall därför placeras på land.
          </p>
          <p>
            Stockholm den 16 maj 2001
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
