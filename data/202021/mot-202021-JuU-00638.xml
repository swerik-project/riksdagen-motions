<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00638">
  <teiHeader>
    <fileDesc>
      <titleStmt>
        <title>Kriminalvårdsfrågor</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:638 av Adam Marttinen m.fl. (SD)</title>
          <idno type="rdwebb">H802638</idno>
          <rs type="number">638</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H802638/text</ref>
          <ref type="dokument_url_html">http://data.riksdagen.se/dokument/H802638</ref>
          <ref type="dokumentstatus_url_xml">http://data.riksdagen.se/dokumentstatus/H802638</ref>
          <ref type="docx">http://data.riksdagen.se/fil/88BCDD1E-EE5B-4DFE-9EF2-B1A35510C98A</ref>
          <ref type="pdf">http://data.riksdagen.se/fil/E662B045-696C-48E0-A067-38CFE1659942</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6iAsWzfzKQkDYViXTAPkbK" type="signed"/>
        <correspContext corresp="i-6iAsWzfzKQkDYViXTAPkbK">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction xml:id="i-AhWif1oAek6LY5fTWJTvcy" type="submitted">
          <date when="2020-09-30"/>
          <time when="15:56:54"/>
        </correspAction>
        <correspAction xml:id="i-DviqmNb54v2JgGTNTno5oM" type="reviewed">
          <date when="2020-09-30"/>
          <time when="16:38:09"/>
        </correspAction>
        <correspAction xml:id="i-AS9AoRz3MjCGMti4Cqnksp" type="referred">
          <date when="2020-10-14"/>
        </correspAction>
        <correspAction xml:id="i-U2Mv64RAXPtv3dn9jRCTnk" type="assigned">
          <date when="2021-05-26"/>
          <time when="17:14:27"/>
        </correspAction>
        <correspContext corresp="i-U2Mv64RAXPtv3dn9jRCTnk">
          <ref type="assignedTo">Justitieutskottet</ref>
        </correspContext>
        <correspAction xml:id="i-VpmMPns57qRjuHxGdCz3tp" type="behandlas_i"/>
        <correspContext corresp="i-VpmMPns57qRjuHxGdCz3tp">
          <ref type="uppgift">2020/21:JuU8</ref>
          <ref type="ref_dok_id">H801JuU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU8</ref>
          <ref type="ref_dok_titel">En tydligare koppling mellan villkorlig frigivning och deltagande i återfallsförebyggande åtgärder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hccrqs2ZVmhfcmo5c5u3jU" type="behandlas_i"/>
        <correspContext corresp="i-Hccrqs2ZVmhfcmo5c5u3jU">
          <ref type="uppgift">2020/21:JuU28</ref>
          <ref type="ref_dok_id">H801JuU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU28</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VvB9MJmh15ZSVQfqdAL82b" type="behandlas_i"/>
        <correspContext corresp="i-VvB9MJmh15ZSVQfqdAL82b">
          <ref type="uppgift">2020/21:JuU43</ref>
          <ref type="ref_dok_id">H801JuU43</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU43</ref>
          <ref type="ref_dok_titel">Effektivare hantering av häktningar och minskad isolering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KcpZFKqsHMjH23DZUTvh6g" type="behandlas_i"/>
        <correspContext corresp="i-KcpZFKqsHMjH23DZUTvh6g">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DpHsaqn8muhQxzKgX6Z2U7" type="behandlas_i"/>
        <correspContext corresp="i-DpHsaqn8muhQxzKgX6Z2U7">
          <ref type="uppgift">2020/21:JuU26</ref>
          <ref type="ref_dok_id">H801JuU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU26</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:638 av Adam Marttinen m.fl. (SD)
          Kriminalvårdsfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WvjqEc48W7bcLoPnhyWnxU">
            Förslag till riksdagsbeslut
          </head>
          <list style="ol">
            <item xml:id="i-YVqziffRvFBw8GQtPiTYGf">
              Riksdagen ställer sig bakom det som anförs i motionen om fler
              anstalts- och häktesplatser och tillkännager detta för regeringen.
            </item>
            <item xml:id="i-LNC4VcZd4jRcxCbMs7TtTS">
              Riksdagen ställer sig bakom det som anförs i motionen om att
              utreda möjligheten att hyra fängelseplatser utomlands och tillkännager
              detta för regeringen.
            </item>
            <item xml:id="i-9DXsPYN1Ret3ZvNoGDAnA6">
              Riksdagen ställer sig bakom det som anförs i motionen om fängelser
              anpassade för de som ska av- eller utvisas samt för livstidsdömda
              och tillkännager detta för regeringen.
            </item>
            <item xml:id="i-Hztfqra38LTUxfwjYoeHMe">
              Riksdagen ställer sig bakom det som anförs i motionen om uppskov
              av verkställighet och tillkännager detta för regeringen.
            </item>
            <item xml:id="i-KfJ9dGuftBT6bxLnfWevHZ">
              Riksdagen ställer sig bakom det som anförs i motionen om utebliven
              inställelse vid verkställighet av fängelsestraff och tillkännager
              detta för regeringen.
            </item>
            <item xml:id="i-FKGpTTZjUVCbrWNUrgpR1c">
              Riksdagen ställer sig bakom det som anförs i motionen om oövervakade
              besök på anstalter och tillkännager detta för regeringen.
            </item>
            <item xml:id="i-QfE67KQ8csxWucyWpkHeNt">
              Riksdagen ställer sig bakom det som anförs i motionen om utökad
              verksamhet med narkotikahundar och tillkännager detta för regeringen.
            </item>
            <item xml:id="i-JwYxzcUJ5J7La28MvmtWWA">
              Riksdagen ställer sig bakom det som anförs i motionen om rökförbud
              i anstalter och tillkännager detta för regeringen.
            </item>
            <item xml:id="i-LPtumUjbyqxgZp5eiucr67">
              Riksdagen ställer sig bakom det som anförs i motionen om modernisering
              av häktesförhandlingar och tillkännager detta för regeringen.
            </item>
            <item xml:id="i-XRznPy3cu6FKDhpqTYsgTK">
              Riksdagen ställer sig bakom det som anförs i motionen om sänkt
              gräns för obligatorisk häktning och tillkännager detta för regeringen.
            </item>
            <item xml:id="i-VF7hsmf3MmzqMnMAomXRBV">
              Riksdagen ställer sig bakom det som anförs i motionen om sänkt
              gräns för häktning av unga och tillkännager detta för regeringen.
            </item>
            <item xml:id="i-KXHFB3K1TsUvR8uz6532ix">
              Riksdagen ställer sig bakom det som anförs i motionen om kameraövervakning
              i cellen och tillkännager detta för regeringen.
            </item>
            <item xml:id="i-4ANA3g5gdXgtQ7znpzqXMc">
              Riksdagen ställer sig bakom det som anförs i motionen om skärpta
              regler för när permission ska kunna beviljas och tillkännager
              detta för regeringen.
            </item>
            <item xml:id="i-UpS5UmpDxUasv91kz4VsFp">
              Riksdagen ställer sig bakom det som anförs i motionen om större
              inflytande för målsägande vid permission och tillkännager detta
              för regeringen.
            </item>
            <item xml:id="i-GBChBTG3Y9xJu8ya6DcNcE">
              Riksdagen ställer sig bakom det som anförs i motionen om skadestånd
              vid beviljad permission utan delgivning till målsägande och tillkännager
              detta för regeringen.
            </item>
            <item xml:id="i-K9U1wACJ2vxa2D8rz4jujz">
              Riksdagen ställer sig bakom det som anförs i motionen om skärpta
              regler för permission för intagna i klass 1- eller klass 2-anstalt
              och tillkännager detta för regeringen.
            </item>
            <item xml:id="i-H5kDNLSjYC3TiFFzqyRLkf">
              Riksdagen ställer sig bakom det som anförs i motionen om förbättrad
              statistik inom Kriminalvården och tillkännager detta för regeringen.
            </item>
            <item xml:id="i-F9t6BPQfhGh4RrdZe313CP">
              Riksdagen ställer sig bakom det som anförs i motionen om att
              avskaffa den automatiska två tredjedelsfrigivningen och tillkännager
              detta för regeringen.
            </item>
            <item xml:id="i-JqMSEnVCVnzhnjuhuur4q1">
              Riksdagen ställer sig bakom det som anförs i motionen om att
              den som är villkorligt frigiven och återfaller i brottslighet
              alltid ska återgå till tidigare straff och tillkännager detta
              för regeringen.
            </item>
            <item xml:id="i-G8jj76FCqGHtB8YFzPk1K3">
              Riksdagen ställer sig bakom det som anförs i motionen om att
              personer som dömts för allvarlig brottslighet, vid frigivningen
              bör förses med elektronisk fotboja och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-PztJvgF9WQUC8EDbuSDFbj" type="h1">
            Motivering
          </head>
          <p xml:id="i-3xwXqduC8QoGaxRfDqApFD">
            Situationen för Kriminalvården är akut. Myndigheten har i åratal
            nedprioriterats och därmed både dragits med underskott och tvingats
            skjuta nödvändiga åtgärder som reno­veringar och nybyggnationer
            på framtiden. Samtidigt har brottsligheten och antalet som döms
            till påföljd ökat, vilket även förutsätts öka än mer i framtiden.
            Den höga belägg­ningen äventyrar personalens säkerhet, ökar risken
            för incidenter mellan intagna och försämrar möjligheten till rehabilitering.
            Enligt myndighetens budgetunderlag kommer det redan detta år att
            saknas hundratals platser jämfört med vad som krävs. År 2022 beräknas
            det saknas 799 platser i anstalt och 385 i häkte, således över
            1 000 platser. Kriminalvården genomför en kärnverksamhet för en
            rättsstat inom brottsbekämpningen. Verksamheten är essentiell,
            både gällande det rehabiliterande och det inkapaciterande. Det
            krävs att myndigheten får de resurser och befogenheter den behöver
            för att genom­föra denna nödvändiga verksamhet.
          </p>
          <head xml:id="i-MnKvUrYugKkARKhKhr5V94" type="h2">
            Fängelseplatser utomlands
          </head>
          <p xml:id="i-Vuwne135gmAJpyRp6D7sAw">
            Svensk kriminalvård är dyrast i EU. Enligt Europeiska rådets
            senaste straffrättsliga statistik kostar det i snitt 359 euro
            per fånge och dygn i ett svenskt fängelse medan motsvarande siffra
            i länder som Estland, Lettland och Polen ligger under 50 euro
            per fånge och dygn. Samtidigt är Sverige i en situation där en
            allt större del av fängelse­populationen utgörs av utländska medborgare.
          </p>
          <p xml:id="i-YLh4aBMSE3Dr3PBEXUcHrr">
            För att kunna genomföra framtida kostnadsbesparingar och delvis
            avhjälpa den överbeläggning som idag finns inom svensk kriminalvård
            bör möjligheterna att hyra fängelseplatser i andra länder utredas.
            Dessa ska delvis kunna användas för livstids­dömda, långtidsdömda
            eller utländska medborgare där det inte är möjligt att placera
            dem i ett fängelse i deras hemland, för att hålla nere kostnaderna,
            men även för att hantera en tillfällig överbeläggning.
          </p>
          <p xml:id="i-RCarUck9j9BGTcy76v5yPK">
            Genom att säkerställa att det finns etablerade möjligheter att
            på kort sikt hyra platser i andra länder finns möjlighet att parera
            tillfälliga toppar med överbeläggning i svenska fängelser, även
            när kapaciteten i den svenska kriminalvården är tillfredsställande
            i omfattning.
          </p>
          <head xml:id="i-66twzX88BoHD4XZDYyRXbX" type="h2">
            Fler anstalts- och häktesplatser
          </head>
          <p xml:id="i-Lo8u6zyrVbRA4tgfRGLunn">
            Sverigedemokraterna har föreslagit flertalet straffskärpningar,
            bland annat ett bort­tagande av ungdomsrabatten och mängdrabatten
            och skärpta straff för sexualbrott, våldsbrott, vapenbrott och
            människohandel. Detta, tillsammans med satsningar för en större
            och effektivare poliskår, kommer att leda till att fler människor
            kommer att spendera en längre tid på anstalt. Detta kräver som
            följd en kriminalvård som kan ta emot alla de som döms till påföljd.
          </p>
          <p xml:id="i-2wP9eRefPFW7JKmYx9FnNU">
            Myndigheten har bland annat i underlag anfört att den rekommenderar
            att nöd­vändiga straffskärpningar uteblir eller försenas då de
            inte inom anslagen eller ens med de äskade förstärkningarna kommer
            att kunna ta emot alla som är dömda att avtjäna sina straff. Detta
            är ett underbetyg till regeringen. Kriminalvården ska ha de resurser
            som krävs så att kapaciteten är tillräcklig för att samtliga som
            döms till straff, även när be­hövliga straffskärpningar genomförs,
            kan avtjäna sina straff.
          </p>
          <p xml:id="i-MyrKSHnnbnx5UvQTNN8Qpw">
            Vi föreslår därför att regeringen ska upprätta en handlingsplan
            för hur kapaciteten kraftigt ska utökas på sikt.
          </p>
          <head xml:id="i-TGGpdGqEJvkgEkAkB6bSst" type="h2">
            Fängelser anpassade för dem som ska av- eller utvisas och för
            livstidsdömda
          </head>
          <p xml:id="i-8NMEmquB93yFcxNJnY6Gcf">
            Den svenska kriminalvården ska vara human men anpassad efter
            verkligheten. Obefogat höga kostnader per intagen i kriminalvården
            är svårt att motivera då platsbristen är så pass akut som den
            är. Regeringen bör därför återkomma med förslag om en ny form
            av krimi­nalvårdsanstalt för utländska medborgare som ska utvisas,
            avvisas eller väntar på beslut om en sådan åtgärd. Denna nya form
            av kriminalvård ska vara av enklare standard base­rad på basala
            behov i form av mat och husrum och inte erbjuda några rehabiliterings­åtgärder,
            med samma krav på säkerhet som övriga anstalter. Även de som har
            dömts till riktiga livstidsstraff utan möjlighet till tidsbestämning
            i enlighet med Sverigedemokrater­nas förslag bör hänvisas till
            denna kriminalvård.
          </p>
          <head xml:id="i-JiTFupsBySVgR4dK8beXDV" type="h2">
            Uppskov av verkställighet
          </head>
          <p xml:id="i-N5AgAgaB3oAGhTBQ8ZK7pq">
            Enligt strafftidslagen (2018:1251) får uppskov av verkställighet
            meddelas med bland annat anledning av hälsa eller familje-, arbets-
            eller utbildningsförhållanden. Även om man kan ha viss sympati
            för att ett fängelsestraff påverkar den dömdes liv så är det just
            detta som är syftet med ett inkapaciterande straff. Möjligheten
            bör tillämpas restriktivt, om alls. I synnerhet möjligheterna
            till uppskov med anledning av arbets- och utbildnings­förhållanden
            bör utgå.
          </p>
          <head xml:id="i-5PMrTyb7CddSt8U4ZFQCCE" type="h2">
            Utebliven inställelse vid verkställighet av fängelsestraff
          </head>
          <p xml:id="i-8XGwb2PFUuGwJDy9LRDjje">
            Om en dömd inte är frihetsberövad när fängelsestraffet är verkställbart
            föreläggs han eller hon att senast en viss dag inställa sig vid
            en kriminalvårdsanstalt. Det finns dock många exempel när personer
            uteblir utan reella konsekvenser för en sådan handling. Ett sådant
            agerande bör resultera i dels ytterligare påföljd, dels att möjligheter
            till villkorlig frigivning uteblir.
          </p>
          <head xml:id="i-WboEUxiWeWCiFX5AcQ7FSM" type="h2">
            Oövervakade besök på anstalter
          </head>
          <p xml:id="i-3U5YGjEii3yydbDqrT2PHr">
            Narkotika förekommer i stor utsträckning inne på svenska anstalter.
            Enligt intagnas egna berättelser beskrivs tillgången i vissa fall
            som obegränsad. Ett fortsatt drogmiss­bruk inne på anstalter utgör
            både en säkerhetsfråga för de anställda och problem för de intagnas
            rehabilitering.
          </p>
          <p xml:id="i-9GkRQSzuiQNHZdKWBDHXjC">
            Även om vissa framsteg skett gällande kontrollen över narkotika
            på anstalter kvar­står problemet, varför ytterligare åtgärder
            är befogade. Besök till intagna utgör en av vägarna för narkotika
            in i anstalter, varför restriktionerna för när kriminalvården
            får förbjuda oövervakade besök bör lättas upp.
          </p>
          <head xml:id="i-3Hk1keuVfuqVSDQujCf5vT" type="h2">
            Utökad verksamhet med narkotikahundar
          </head>
          <p xml:id="i-FXnWDSEpwpXmANKZ3aC4SC">
            Redan idag sker viss kontroll med hjälp av narkotikahundar som
            lättare känner av före­komsten av narkotika. Denna verksamhet
            förekommer dock i en mindre omfattning än vad som krävs för att
            utöva erforderlig kontroll över samtliga häkten och anstalter.
            Verksamheten med narkotikahundar i kriminalvårdens regi bör således
            utökas.
          </p>
          <head xml:id="i-5rwCxquaeT6jphyLf7kugP" type="h2">
            Rökförbud i anstalter
          </head>
          <p xml:id="i-EoK9Jx5x8iCCDy7cHy4Yvv">
            Kriminalvårdens beläggning är otvetydigt ansträngd över rimlighetens
            gräns. Myndig­heten har under senare tid producerat en rad underlag
            som både styrker detta och redogör för situationen med nuvarande,
            historiska och projicerade beläggningar och scenarier. Utöver
            detta har myndigheten efterfrågat åtgärder i syfte att möta den
            framtida utveck­ling som förutses. En av dessa åtgärder är ett
            generellt rökförbud i häkten och säkerhets­anstalter. Förutom
            värdet ur brandsäkerhetssynpunkt skulle detta avlasta personalresurser
            som idag läggs på hantering och kontroll av cigaretter och tändare
            och administration av rökrelaterad misskötsamhet. En sådan ordning
            bör utredas. Utredningen bör även ta ställ­ning till huruvida
            detta bör vara tillfälligt under den tid kriminalvården är underdimen­sionerad
            eller permanent.
          </p>
          <head xml:id="i-MAuqjkAFFMAUMamxUyarwD" type="h2">
            Häktesförhandlingar
          </head>
          <p xml:id="i-MSEWkZ2KNp7kDaVh4UVAzV">
            Med anledning av häktesförhandlingar saknas möjligheter för kriminalvården
            att full­gott planera beläggningen av häkten, då enskilda måste
            placeras i närheten av den plats där en sådan förhandling ska
            äga rum. Kriminalvården har därför efterfrågat möjlig­heten att
            genomföra häktesförhandlingar via videolänk samt möjligheten att
            placera häktade i arrest när förhandlingar hålls på en ort långt
            ifrån häktet. En sådan ordning bör utredas och införas.
          </p>
          <head xml:id="i-DNjvccqHNevHwxP2fXK8xB" type="h2">
            Sänkt gräns för obligatorisk häktning
          </head>
          <p xml:id="i-AHmeGqJZWV6ZeYRsu4oKwm">
            Den organiserade kriminaliteten förvärras av att grovt kriminella
            snabbt återvänder från frihetsberövande åtgärder till sina tidigare
            omständigheter. Rättsväsendet ses som oför­möget att reagera på
            brott, varför viljan att stanna i en kriminell livsstil ökar.
            En åtgärd för detta är att sänka gränsen för obligatorisk häktning,
            från två år till ett år. Fler krimi­nella som begår grova brott
            som inte tidigare har suttit häktade med anledning av brotts­ligheten
            skulle därmed fortsatt vara frihetsberövade. Detta skulle inte
            bara förbättra synen på rättsväsendet utan även hindra återfall
            i brott från dessa individer och göra samhället säkrare för samtliga
            medborgare.
          </p>
          <head xml:id="i-PWTN2R8UwioTN3U8umjtT2" type="h2">
            Sänkt gräns för häktning av unga
          </head>
          <p xml:id="i-9KJrkz3ghUJgoQSJ54grnH">
            Brottsligheten söker sig allt längre ned i åldrarna och de brott
            som begås är allt allvar­ligare. Även unga och omyndiga personer
            begår idag så pass allvarliga brott att regel­verket kring häktning
            av unga måste anses omodernt. Unga kan häktas idag, men insti­tutet
            nyttjas restriktivt i dessa fall. Det finns således anledning
            att revidera lagen så att häktning av unga nyttjas i fler fall
            än idag. Brott som föranleder häktning ska antingen vara av allvarlig
            art, vara av upprepad art och antyda risk för återfall.
          </p>
          <head xml:id="i-Kj58KYsMgHiEwCLD5f3QhG" type="h2">
            Kameraövervakning i cellen
          </head>
          <p xml:id="i-LwV1aaPPyftsvEtGo9Rj1N">
            Av integritetsskäl tillåts idag inte kameraövervakning i intagnas
            celler. Med anledning av detta och av att de intagna spenderar
            en betydande tid i cellerna är det där mycket av kriminaliteten
            på anstalterna begås. Detta gäller särskilt nyttjande av narkotika
            och gär­ningar såsom hot eller misshandel.
          </p>
          <p xml:id="i-By9o78s4tk3UtErUDURUwj">
            Mycket av kriminaliteten i anstalter och häkten sker i cellerna,
            där kameror i dag inte tillåts. Exempelvis är det främst i celler
            som nyttjande av narkotika huvudsakligen sker samt händelser såsom
            hot och misshandel.
          </p>
          <p xml:id="i-CfmFRTo4U65xXyFqqvxgf2">
            Med anledning av detta finns övervägande säkerhetsskäl att i
            klass 1- och klass 2‑anstalter tillåta kameraövervakning med ljudupptagning
            i celler.
          </p>
          <head xml:id="i-PsmNzpbbKjEz1WEFaNfPjB" type="h2">
            Skärpta regler för när permission kan beviljas
          </head>
          <p xml:id="i-BDyjuXFpfSVLjv2xSfpbUT">
            Kvalifikationstiden reglerar hur lång tid av den totala strafftiden
            som ska ha avtjänats för att permission ska kunna beviljas. Det
            bör anses att kvalifikationstiden är för kort, i syn­nerhet gällande
            allvarlig brottslighet. Att tillåta permissioner kort tid efter
            ett begånget brott bör utifrån ett brottsofferperspektiv anses
            omotiverat, även om den dömde gärnings­mannen naturligtvis har
            ett intresse av permission. Således bör en utredning tillsättas
            med uppgift att utreda kvalifikationstidens omfattning gällande
            beviljande av permission, med utgångspunkt i att denna ska utökas
            i allmänhet och för allvarlig brottslighet i synnerhet.
          </p>
          <head xml:id="i-2HCFt3TecRwhL5jTrRmvSX" type="h2">
            Större inflytande för målsägande vid permission
          </head>
          <p xml:id="i-LtVsoKZxDApBaWB7fJzN4f">
            Om en målsägande har uppgett att den vill bli meddelad när gärningsmannen
            har per­mission så är det av yttersta vikt att kriminalvården
            också gör det. Brottsoffer ska känna sig säkra på att de inte
            riskerar att stöta på sin gärningsman under tiden denne avtjänar
            sitt straff. Målsägande bör därför ha ett större inflytande över
            när permissioner planeras och ha rätt att neka datum som för målsägande
            kan vara viktiga.
          </p>
          <head xml:id="i-Ku6t5aqVTamAfFXpCa6xFT" type="h2">
            Skadestånd vid beviljad permission utan delgivning till målsägande
          </head>
          <p xml:id="i-C54WWz7vptUaJ4UzZugwe8">
            I det fall en målsägande har uppgett att han eller hon vill bli
            meddelad när gärnings­mannen har permission ska permission endast
            kunna genomföras efter att informationen har delgivits. Om en
            permission genomförs utan delgivning bör målsägande ha rätt till
            skadestånd.
          </p>
          <head xml:id="i-EoxHQfoH2HBe194aWQH5vH" type="h2">
            Skärpta regler för permission för intagna i klass 1- eller klass
            2‑anstalt
          </head>
          <p xml:id="i-NLgSZ2ikgK7E91SnbxaLA5">
            Regleringen gällande permissioner måste ses över och revideras
            i strängare riktning för brott av sådan grad att de resulterar
            i straff som avtjänas i en klass 1- eller klass 2-anstalt. Oövervakade
            permissioner bör i sådana fall utgå. Permissioner bör i dessa
            fall ske över­vakat eller genom användning av elektronisk fotboja.
            Det får ankomma på regeringen att till riksdagen inkomma med förslag
            på hur användningen av permissioner ska bli strik­tare. För livstidsdömda
            ska permission aldrig beviljas.
          </p>
          <head xml:id="i-Sm7agWwPWtDWrsuo1yz77u" type="h2">
            Förbättrad statistik inom kriminalvården
          </head>
          <p xml:id="i-3Jnat55PH1FgkNWhwBXRyj">
            I Sverige är runt en tredjedel av landets intagna i anstalt utländska
            medborgare, för nyintagna år 2018 var 35 procent utländska medborgare,
            vilket är en ökning med sex procentenheter jämfört med år 2009.
            Sett till de som invandrat och fått svenskt med­borgarskap är
            andelen med utländsk bakgrund givetvis högre, en exakt siffra
            går dock inte att få fram.
          </p>
          <p xml:id="i-TzoXCi6up8aRpLvAjYuGX2">
            Kriminalvården är i dag förbjuden i lag att registrera intagnas
            ursprungliga nationa­litet eller om de har invandrarbakgrund.
            Det går med andra ord inte att titta närmare på intagna i gruppen
            svenska medborgare trots att den gruppen i dag, på grund av hög
            in­vandring, är allt mer heterogen. Därmed skapas ett hinder för
            att få förståelse för ut­vecklingen i samhället.
          </p>
          <p xml:id="i-UvVFptWoABr9x8FQocqvgE">
            Regeringen bör därför ge kriminalvården i uppdrag att föra statistik
            gällande vad som nu anförts samt inom gruppen svenska medborgare.
          </p>
          <head xml:id="i-VddgEEaqi3HuQQseHTh23b" type="h2">
            Automatisk villkorlig frigivning
          </head>
          <p xml:id="i-MUbNbBmV3yHnsbLs5pqsBH">
            Sverige tillämpar automatisk villkorlig frigivning, vilket innebär
            att den kriminelle blir villkorligt frigiven efter att två tredjedelar
            av straffet har avtjänats på anstalt. Detta skapar en stor diskrepans
            mellan det allmänna rättsmedvetandet och den lagstiftning som
            finns. För att öka förståelsen för svensk lagstiftning och för
            att försvåra för en kriminell livsstil vill Sverigedemokraterna
            avskaffa den automatiska 2/3-frigivningen. Utgångspunkten för
            villkorlig frigivning bör vara att sådan inte ska ske, utan snarare
            utgöra ett incitament för gott beteende och rehabilitering under
            fängelsetiden. När det gäller återfallsförbrytare bör dock villkorlig
            frigivning aldrig tillämpas.
          </p>
          <head xml:id="i-R2EsmkRGiXbP7Nag8Prvqc" type="h2">
            Återgång till tidigare straff vid ny brottslighet
          </head>
          <p xml:id="i-7Pr4DGiBHxeYhWmjKkPyJN">
            Andelen dömda som återfaller i brott har under en lång tid legat
            på en hög nivå. Enligt Riksrevisionens rapport Återfall i brott
            återfaller i genomsnitt 70 procent av de som har dömts till fängelse
            i ny brottslighet inom tre år.
          </p>
          <p xml:id="i-Rxz4pJz2tGu9XTf1MvM2qi">
            Även om Sverigedemokraterna vill avskaffa den automatiska villkorliga
            frigivning­en kommer det efter en sådan reform att finnas tillfällen
            då personer döms till villkorliga straff eller friges villkorligt
            till följd av gott uppträdande.
          </p>
          <p xml:id="i-C2QBKm8Mtg8XSYFFYEMEUf">
            Detta får dock aldrig leda till att personer tillåts att begå
            brott under prövotiden utan att återgå till det ursprungliga straffet,
            oavsett brottets allvarlighetsgrad. Den som är villkorligt frigiven
            och återfaller i brottslighet ska således alltid återgå till sitt
            tidigare straff, utan undantag.
          </p>
          <p xml:id="i-ALi7yCPNff51GkXLgQJbq3">
            Fotboja vid frisläppande efter allvarliga brott
          </p>
          <p xml:id="i-Ks4UviBuzUabPqcWZZoooK">
            Återfallsrisken för dem som har avtjänat ett fängelsestraff är
            hög. Statistiken visar att risken för återfall ökar med de lagförda
            personernas tidigare brottsbelastning. Det är ett mönster som
            kan observeras över en längre tidsperiod.
          </p>
          <p xml:id="i-4pmeLbXmqfqriPUimDqLHX">
            Med anledning av detta bör personer som har dömts för allvarlig
            brottslighet, i synnerhet brott mot person, vid frigivningen förses
            med en elektronisk fotboja. Den elektroniska fotbojan bör nyttjas
            i proportion till fängelsestraffets längd. Syftet med en sådan
            ordning är att minska recidivrisken och öka möjligheten att beivra
            återfall i brott. Att avtjäna ett utdömt fängelsestraff är enkom
            en del av återgången till det normala samhället; även perioden
            efter fängelsestraffet bör med tanke på den återfallsstatistik
            som finns vara betingad med viss kontroll.
          </p>
        </div>
        <div type="motSignatures">
          <list>
            <item xml:id="i-BULVcADY19B2rEscChSF38">
              Adam Marttinen (SD)
            </item>
            <item xml:id="i-AoHNDBHpvkCg2s8C4rtWkt">
              Katja Nyberg (SD)
            </item>
            <item xml:id="i-EKVEw6g7tbYsVqK27o8wxd">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
