<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__237/mot_1907__ak__237-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 237. 1
          </p>
          <p>
            N:o 237.
          </p>
          <p>
            Af herr K. H, Branting, i anledning af Kungl. Maj:ts propo- sition
            om godkännande af förslag till öfverenskommelse mellan svenska
            staten, a ena, samt Luossavaara-Kiruna- vaara aktiebolag med flera,
            å andra sidan, angående viss grufegendom m. m.
          </p>
          <p>
            Jämför man det förslag till uppgörelse mellan staten och Gränges-
            bergsbolaget, som i fjol förelades Riksdagen och då afslogs, med
            det i år af Kungl. Maj:t framlagda nya förslaget, så blir totalintrycket,
            att statens intressen vunnit afsevärdt på att 1906 års Riksdag
            gaf rådrum till förnyade underhandlingar från delvis förändrade
            utgångspunkter. Redan vid remissen af fjolårets kungl. proposition
            tillät jag mig framhålla som den väsentligaste invändningen, att
            staten först efter 50 år skulle tillträda då kvarvarande malmrikedomar;
            »det hade varit önskvärdare att en uppgörelse kunnat träffas på
            sådant sätt, att redan på ett tidigare stadium kunnat inträda
            någon delaktighet för staten, och en delaktighet, som icke sedermera
            behöfde återbetalas». Och i motion n:o 168 om skrif- velse för
            fortsatta förhandlingar »i syfte att återvinna på för båda parterna
            antagliga villkor dessa naturtillgångar åt staten» — hvilken motion
            sam- lade 99 röster i Andra Kammaren — fullföljdes denna tanke
            så, »att en lösning bör eftersträfvas, som tryggar åt staten en
            vida tidigare besitt- ningsrätt till malmfälten, helst med andel
            i afkastningen redan före bola- gets afträdande af sin egendom,
            men som ändå lämnar bolagen sådana ekonomiska fördelar, att ingen
            med något fog skall kunna säga, att de blifvit annat än fullt
            honnett behandlade af de svenska statsmakterna». Det nu framlagda
            förslaget rör sig om den måttligare och mera öfverskådliga tiden
            af 25 år, eventuellt 35, ehuru visserligen statens
          </p>
          <p>
            Bih. till Riksd. Prot. 1907. 1 Saml. 2 Afd. 2 Band. 100 Häft.
            (N:o 237.)
          </p>
          <pb facs="riksdagen-motions-pdf/data/1907/mot_1907__ak__237/mot_1907__ak__237-002.pdf"/>
          <p>
            2 Motioner i Andra Kammaren, N:o 237.
          </p>
          <p>
            äganderätt sedan gäller blott hälften, medan år 1906 det var
            fråga om det hela efter 50 år. Den malmkvantitet, som bolaget
            får utfrakta, har i motsvarande grad minskats, då man lyckligtvis
            stannat vid de 3, respektive 3/4 millioner ton, som äfven i fjolårets
            proposition förutsattes skulle i medeltal uttagas från Kiirunavaara
            och Gellivare. Någon farhåga för att staten skulle komma till
            ett väsentligen sköfladt bord kan alltså nu icke gärna uppstå.
            Staten erhåller omedelbart, som underlag för eventuell svensk
            malmförädling, ägande- eller nyttjanderätt till värdefulla malmtill-
            gångar, som nu tillhöra bolaget. Redan från början erhåller staten
            någon delaktighet i bolagets vinst, utan att denna skall längre
            fram återbetalas. Fraktaftalet är förmånligare, både genom att
            det ej binder för en så aflägsen framtid och genom att den garanterade
            minimiinkomsten höjts från 4!/2 till 5 procent af anläggningskostnaden.
            Afven den för öfrigt principiellt alldeles förkastliga och hart
            när grundlagsvidriga bestämmel- sen, att bolagets beskattning
            för inkomst och förmögenhet skulle beräknas som från en lägre
            punkt än den riktiga på en eventuell progressiv skatte- skala,
            är åtminstone så till vida förbättrad, att man nu satt denna punkt
            där det rikaste bankbolaget kommer att stå, med de i fjol föreslagna
            maximibeloppen af resp. 1!/2 och 30 millioner kronor som minima.
            Det må sålunda gärna medgifvas, att statens fördelar af den nu
            ifrågasatta uppgörelsen blifva i flera afseenden beaktansvärda.
            Att också bolagens vinst blir stor, behöfver icke särskildt framhållas.
            Sant är, att staten å andra sidan afhänder sig den möjlighet att
            pålägga exporttull, som visade sig vid förhandlingarna om den
            tyska handelstraktaten vara ett så ifrigt eftertraktadt bytesobjekt.
            Men i det läge, hvari denna sak nu kommit, synes den möjligheten
            ändå ej vara synnerligen mycket att bygga på. . Ett skäl om icke
            till afslag så dock till uppskof ligger däremot onekligen i de
            betänkligheter, som med fog kunna framställas mot att lösa denna
            fråga ensamt för sig, utan samtidig uppgörelse med öfriga gruffältsägare
            i Norrbotten, bland hvilka ju just i dagarna Svappavaara- bolaget
            gjort sig påmint. Det nu föreslagna aftalet kommer, därest det
            bifalles, nog att bilda prejudikat vid statens, som jag hoppas,
            fortsatta sträfvan att åt nationen i dess helhet återvinna dess
            genom en alltför liberal lagstiftning förlorade rikedomar. Med
            styrka kan då göras gällande, att hvad som ansetts böra medgifvas
            det rika och starka Grängesbergs- bolaget icke heller bör förvägras
            andra malmspekulanter. Till hvilka kon- sekvenser detta kan leda,
            torde för ögonblicket vara vanskligt, att icke säga omöjligt,
            att öfverskåda. Obestridligen ligger i detta förhållande ett mycket
            vägande skäl för att uppskjuta hvarje slutligt afgörande tills
            någon utred-
          </p>
          <pb facs="riksdagen-motions-pdf/data/1907/mot_1907__ak__237/mot_1907__ak__237-003.pdf"/>
          <p>
            Motioner i Andra Kammaren, N:o 237. 3
          </p>
          <p>
            ning i detta hänseende föreligger. Och något skäl, hvarför statens
            ställ- ning gentemot bolagen skulle vara svagare ett år härefter
            än nu, torde icke kunna påvisas. Ur denna synpunkt skulle jag
            alltså för min del med jämnmod se, vatt Riksdagen lämnade frågan
            i år oafgjord. Men då jag icke vågår räkna på ett sådant uppskof,
            vill jag i stället framhålla, att förslaget för att öfver hufvud
            kunna af Riksdagen bifallas dock i hvarje fall måste på en af-
            görande hufvudpunkt fullständigas. Det yttersta och bärande syftet
            med hela denna uppgörelse om norrbottniska malmrikedomar får väl
            nämligen anses ligga icke i de visser- ligen beaktansvärda fördelar,
            som både staten och bolaget kunna vinna för den närmaste tiden
            i sammanhang med en ökad malmbrytning, utan däri att rättelse
            sker i ett ödesdigert missgrepp, i det dessa oerhördt värde- fulla
            naturtillgångar, hvilka rätt använda kunde ge med tiden en ryggrad
            åt nationens hela ekonomiska lif, återföras i det allmännas besittning.
            Men förhåller det sig så, då måste också en hufvudfråga vid aftalets
            be- dömande blifva denna: Ar det så uppgjordt att det verkligt
            tryggar detta återvinnande? Civilministern lägger i sin sammanfattning
            tyngdpunkten vid att staten kommer att bli ägare till hälften
            af Kiirunavaara och Gellivare. Hur det går med den återstående
            hälften gör honom tydligen föga be- kymmer. Han betonar uttryckligen,
            att staten i framtiden kan »&gt;efter sig företeende förhållanden
            begagna sig af sin lösningsrätt eller ej», och han finner t. o.
            m. en fördel däri, att staten först efter en grundlig värdering
            »behöfver bestämma sig för inlösningen». Blott denna frappant
            kyliga ställning gentemot det slutliga stats- förvärfvet af dessa
            naturrikedomar kan också i själfva verket förklara det eljest
            obegripliga faktum, att Kungl. Maj:t vid aftalets uppgörande icke
            synes ha lagt någon särskild vikt vid att en inlösen till staten
            blefve verkligt betryggad äfven under olika konjunkturer. . Den
            inlösningssumma, som anförts, är beräknad efter 3 kronor netto-
            vinst per ton, och den uppgår till den enorma summan af 140,625,000
            kronor. Med andra ord: sedan staten ordnat det hela så, att bolagets
            vinst genom den väldigt ökade brytningen årligen ökats med åtskilliga
            millioner kronor, sedan - sålunda aktieägarne i Grängesbergsbolaget
            under åtminstone 25 år så godt som garanterats ränta på ett kapital,
            mångfaldigt större än hvad de insatt, skulle staten till sist
            sluta sin uppgörelse med bolagsmännen genom att betala dem kontant
            detta mångfaldiga kapital. Hvad man må säga om en sådan uppgörelse,
            icke kan det påstås, att svenska staten där- vid förfarit med
            hård hand mot bolaget. Den tjänst detta en gång gjorde
          </p>
          <pb facs="riksdagen-motions-pdf/data/1907/mot_1907__ak__237/mot_1907__ak__237-004.pdf"/>
          <p>
            4 Motioner i Andra Kammaren, Nio 237.
          </p>
          <p>
            svenska intressen har det då fått återbetald med räntor och räntors
            räntor. ” Mot detta skall jag emellertid icke resa någon invändning.
            Förhål- landena äro sådana, och rikedomarna i Norrbotten lyckligtvis
            så stora, att de medgifva mycken frikostighet. Men väl synes det
            mig att någon gräns i all rimlighets namn bör sättas, öfver hvilken
            denna frikostighet dock icke bör tillåtas gå. Om konjunkturerna
            på järnmarknaden på 1920-talet äro sådana, att malmen i stället
            för 3 kronor ger en nettovinst af t. ex. 6 kronor — och ingen
            torde vilja på allvar bestrida, att icke detta mycket väl kan
            bli fallet — då blir det ju icke längre med 140, utan med 280
            millioner kronor som svenska staten skulle lösa sig till bolagets
            hälft i bergen. Vinsterna under den långa följden af år ha då
            varit kolossala, medan statens anpart hållit sig vid de fixerade
            beloppen. Trots att sålunda aktie- ägarne fått igen sitt kapital
            ännu mångfaldigt flera gånger, skulle staten till sist betala
            dem, för att få malmberget i sin ägo igen, den svindlande summan
            af 280 millioner kronor, sjufalt det nominella kapital, som utgör
            deras insats. Sådant är ju orimligt. Resultatet blir, att ingen
            inlösen kommer i fråga. Ju rikare afkastning, desto säkrare får
            staten icke i sin ägo bolags- hälften af malmrikedomarna. Det
            blir för dyrt. I stället skall en grupp kapitalister fortsätta
            att för obestämd tid framåt draga en rent oskälig vinst ur en
            naturtillgång, om hvars karaktär att vara nationens gemen- samma
            tillhörighet meningarna vid den tiden helt visst äro ännu klarare
            och mera stadgade än nu. Man må icke invända, att äfven för dessa
            summor finnas tillgångar ur själfva statsvinsten på malmbrytningen,
            blott man väntar tillräckligt, Det är sant, att summan af royaltyn
            och järnvägens vinstökning springer upp till väldiga belopp, om
            man tänker sig dessa inkomster år för år lagda å sido och växande
            med ränta på ränta. Enhvar förstår dock att så icke kommer att
            ske. Staten behöfver helt visst omedelbart använda åtminstone
            en stor del af de icke alltför öfverdrifna summor, som de närmaste
            årtiondena komma att tillfalla den från malmexporten. Man må icke
            heller invända, att, om malmpriset stiger, statens hälft i berget
            blir desto mera värdefull. Detta är sant, men det skaffar icke
            öfver den andra hälften. Tvärtom blir det då en stark anledning
            att fort- sätta med det hälftenbruk, som då ger staten goda årliga
            vinster, men till priset af en fortsatt monopolställning för en
            grupp aktieägare, hvilkas aktier blifvit för värdefulla att kunna
            af staten utlösas.
          </p>
          <pb facs="riksdagen-motions-pdf/data/1907/mot_1907__ak__237/mot_1907__ak__237-005.pdf"/>
          <p>
            Motioner i Andra Kammaren, N:o 237. 5
          </p>
          <p>
            Rättelsen af detta påtagliga missförhållande ligger ofantligt
            nära till hands. Man behöfver blott i aftalet införa ett stadgande
            om ett mazimi- pris, utöfver hvilket lösesumman icke må af gode
            männen sättas. Det kunde helt visst finnas giltiga skäl, med hänsyn
            till de stora vinster som dessa aktier torde komma att gifva,
            att begränsa detta pris till det nomi- nella värdet, 40 millioner
            kronor. Men därtill finnes väl för närvarande ringa utsikt, och
            vinnes en uppgörelse, må då gärna för mig rundlig fri- kostighet
            visas bolaget intill det sista. Kungl. Maj:t har själf räknat
            med en lösesumma af 140 millioner kronor. Det må då ej vara obilligt
            att bestämma, att lösesummans belopp åtminstone ej må öfverstiga
            150 mil- lioner kronor. Med den tendens till höga järnpriser,
            hvarmed fackmännen räkna, måste stadgandet af ett dylikt maximum
            helt visst anses som en oundgänglig förutsättning för att själfva
            hufvudsyftet med uppgörelsen verkligen i en framtid nås: att malmbergen
            omsider återföras i det all- männas ägo. På grund af hvad här
            anförts, tillåter jag mig därför hemställa,
          </p>
          <p>
            att Riksdagen måtte förklara, att den för sin del godkänner det
            i Kungl. Maj:ts proposition n:o 107, Bil. A, innehållna förslag
            till öfverenskommelse under den förutsättning, att i densamma
            införes det stadgande, att vid den i $ 9 omnämnda värdering lösesumman
            för bolagets stamaktier icke må under några förhållanden bestämmas
            högre än till 150 millioner kronor.
          </p>
          <p>
            Stockholm den 10 april 1907.
          </p>
          <p>
            Hjalmar Branting.
          </p>
        </div>
      </div>
    </body>
  </text>
</TEI>
