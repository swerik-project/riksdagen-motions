<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-00394">
  <teiHeader>
    <fileDesc>
      <titleStmt>
        <title>Kulturpolitiska frågor</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:394 av Jonas Sjöstedt m.fl. (V)</title>
          <idno type="rdwebb">H602394</idno>
          <rs type="number">394</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H602394/text</ref>
          <ref type="dokument_url_html">http://data.riksdagen.se/dokument/H602394</ref>
          <ref type="dokumentstatus_url_xml">http://data.riksdagen.se/dokumentstatus/H602394</ref>
          <ref type="docx">http://data.riksdagen.se/fil/32D67864-DBEF-49CE-A29C-8A432F59AD2B</ref>
          <ref type="pdf">http://data.riksdagen.se/fil/A192FF8D-15AF-46D2-BAA3-917AA5D98ED0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8VgJwsBGy1RfxwQWmgdgN3" type="signed"/>
        <correspContext corresp="i-8VgJwsBGy1RfxwQWmgdgN3">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-SHts4JUGVp1BWYsFp27gzp" type="submitted">
          <date when="2018-11-15"/>
          <time when="14:26:09"/>
        </correspAction>
        <correspAction xml:id="i-QzqXmWm59CMjxuFqU3xwWV" type="reviewed">
          <date when="2018-11-15"/>
          <time when="15:34:19"/>
        </correspAction>
        <correspAction xml:id="i-PkHHgYBGL6t3Z3fTmN92uC" type="referred">
          <date when="2018-12-05"/>
        </correspAction>
        <correspAction xml:id="i-VcyuucZB38K2zdGP8vWSN2" type="assigned">
          <date when="2019-05-15"/>
          <time when="16:45:59"/>
        </correspAction>
        <correspContext corresp="i-VcyuucZB38K2zdGP8vWSN2">
          <ref type="assignedTo">Kulturutskottet</ref>
        </correspContext>
        <correspAction xml:id="i-Qmpdu5dLV35mrxuhu62xzd" type="behandlas_i"/>
        <correspContext corresp="i-Qmpdu5dLV35mrxuhu62xzd">
          <ref type="uppgift">2018/19:KrU11</ref>
          <ref type="ref_dok_id">H601KrU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU11</ref>
          <ref type="ref_dok_titel">Kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:394 av Jonas Sjöstedt m.fl. (V)
          Kulturpolitiska frågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EZPZAqMHtZVfb219VDHX82">
            Förslag till riksdagsbeslut
          </head>
          <list style="ol">
            <item xml:id="i-QgvbGzm8TUoDDGQVzUuT9H">
              Riksdagen ställer sig bakom det som anförs i motionen om att
              regeringen bör tillsätta en statlig utredning för att genomlysa
              musiklivets villkor på alla nivåer från statliga subventioner,
              turnéstrukturer och myndigheters samverkan till exportfrågor och
              tillkännager detta för regeringen.
            </item>
            <item xml:id="i-VT7BZ2W5TXWyVbEQBF7SiK">
              Riksdagen ställer sig bakom det som anförs i motionen om att
              regeringen bör tillse att alla arrangörer som erhåller statliga
              medel ska tillämpa MU-avtalet och att ersättning ska utgå för
              konstnärernas hela arbetstid i samband med en utställning och
              tillkännager detta för regeringen.
            </item>
            <item xml:id="i-TFbfWE32CXKJQRkojTg3AX">
              Riksdagen ställer sig bakom det som anförs i motionen om att
              regeringen bör tillse att alla arrangörer som erhåller statliga
              medel tillämpar ett jämställt förfaringssätt vid utbetalning av
              ersättning enligt MU-avtalet och tillkännager detta för regeringen.
            </item>
            <item xml:id="i-TVrYuCJwgGQzYgWYi5U4X">
              Riksdagen ställer sig bakom det som anförs i motionen om att
              regeringen bör tillse att arrangörerna årligen rapporterar hur
              mycket de har betalat konstnärerna i utställningsersättning och
              medverkansersättning inom ramen för MU-avtalet och tillkännager
              detta för regeringen.
            </item>
            <item xml:id="i-U2fNQ4LpZdqLiixer5Fsop">
              Riksdagen ställer sig bakom det som anförs i motionen om att
              regeringen bör utreda förutsättningarna för att inrätta en fond
              för unga konstnärer som finansieras av transaktionsavgifter på
              äldre konst där upphovsrätten slutat gälla och tillkännager detta
              för regeringen.
            </item>
            <item xml:id="i-5JLkTynw1vieBvGx161xcY">
              Riksdagen ställer sig bakom det som anförs i motionen om att
              göra en kartläggning av konstnärers behov av och tillgången till
              ateljéer och kollektivverkstäder och tillkännager detta för regeringen.
            </item>
            <item xml:id="i-Ha6yTnXSPKsxRB1pEiBCRk">
              Riksdagen ställer sig bakom det som anförs i motionen om att
              regeringen bör vidta åtgärder för att säkra tillgången till konstnärsateljéer
              med rimliga hyror runt om i landet och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-N1jQFtHKWeuT7wpou3Q2wY" type="h1">
            Inledning
          </head>
          <p xml:id="i-Ar91wbzTjpfoNnasqtktG2">
            Den centrala frågan för Vänsterpartiet är hur vi ska kunna skapa
            ett kulturliv för alla och inte bara för några få. Vi vill möjliggöra
            för människor i hela landet att vara både deltagare och åskådare
            genom att öka tillgängligheten till kulturen. Därför måste vi
            ha goda villkor för både yrkesverksamma konstnärer och amatörkulturutövare
            i hela landet. Det handlar om ateljéstöd, mötesplatser eller arrangörsstöd
            och stärkt finansiering till institutioner på alla nivåer. Vidare
            måste även kulturarbetare få en grundtrygghet vid föräldraledighet,
            sjukdom, ålderdom eller arbetslöshet. Om Sverige ska leva upp
            till regeringsformen 2 § som slår fast att den ”enskildes kulturella
            välfärd” ska vara ett av tre ”grundläggande mål för den offentliga
            verksamheten” och nå sitt kulturpolitiska mål om att ”kreativitet,
            mångfald och konstnärlig kvalitet ska prägla samhällets utveckling”
            så måste de som producerar kulturen och konsten ges goda förutsättningar
            att verka.
          </p>
          <p xml:id="i-VSrxJE4xj2zTcWX2gbVs12">
            Kulturen ska vara fri och frispråkig. I dag händer det att kultur
            tystas och läggs tillrätta, ibland med goda föresatser, ibland
            med klassförakt, sexism eller hat som grund. Vänsterpartiet är
            konsekventa försvarare av konstnärlig frihet och yttrandefrihet.
            I dag angrips yttrandefriheten och det fria kulturlivet av extremhögern.
            Deras kulturkamp syftar till att tysta obekväma åsikter och föra
            oss tillbaka till en tid då kritik mot makten betraktades som
            illojalitet mot nationen. Vänsterpartiet anser att det är en ytterst
            viktig princip att politiker inte ska styra det konstnärliga innehållet.
            Konsten får aldrig reduceras enbart till sådant som är lättillgängligt,
            politiskt korrekt eller ämnat att underhålla för stunden.
          </p>
          <p xml:id="i-TUobMHtjggmgeApMTwarww">
            Att uttrycka sig genom konsten är en fundamental mänsklig rättighet.
            Varje konstnärligt uttryck är unikt och en viktig del av det samhälle
            vi lever i. Resultatet av konstnärligt skapande kan inte likställas
            med vanliga varor och tjänster utan har en särskild dimension.
            Marknadskrafterna kan inte ensamma garantera att det finns en
            mångfald av kulturuttryck, vare sig lokalt, regionalt, nationellt
            eller internationellt, utan huvudansvaret för detta vilar på det
            allmänna och på kulturpolitiken i stort. Det måste därför ges
            förutsättningar för att alla ska få möjlighet att utveckla sin
            skapande förmåga och vara aktiva deltagare på likvärdiga villkor
            i kulturlivet.
          </p>
          <p xml:id="i-RqEfVukQdRNuLo8G91PhYF">
            Vänsterpartiet vill satsa på kultursamverkansmodellen. Modellen
            inrättades 2011 i syfte att skapa ett ökat utrymme för regionala
            prioriteringar och variationer för kulturverksamhet, men statens
            bidrag till samverkansmodellen har halkat efter och vi behöver
            stärka möjligheten till kultur i hela landet. Modellen har dessutom
            utökats med bild och formområdet och behöver även förstärkning
            av den anledningen. Vänsterpartiet vill att en procent av statsbudgeten
            ska gå till kultursektorn.
          </p>
          <head xml:id="i-M5viZHaPVGEUaCiurt1m4Z" type="h2">
            Utred musiklivets villkor
          </head>
          <p xml:id="i-LnZnYaDs5cU8uxjD6fxamU">
            Varje generation har utifrån de musiktraditioner som funnits
            fått erövra sitt eget utrymme och sin egen musik. Det finns i
            dag ett brett spektrum av musikgenrer, en musikalisk mångfald
            som vi har anledning att vara stolta över. Men dessa genrer och
            stilar lever under mycket olika ekonomiska villkor. En alltför
            snålt tilltagen ekonomi gör också att kvaliteten sjunker eftersom
            många verksamheter slåss om samma pengar. Det är politikens ansvar
            att musiken i landet får förutsättningar att utvecklas och expandera.
            Musik är, tillsammans med film, den konstart som ungdomar från
            alla samhällsklasser kommer mest i kontakt med, både som mottagare
            och utövare. 600 000 personer i landet sjunger i kör. Ungdomar
            repar och spelar i band i tusentals källare och tillfälliga lokaler.
            Intresset för visan har utvecklats starkt och vissjungandet har
            blivit en rörelse som förenar över generationsgränserna. Musik-
            eller kulturskolor finns i nästan alla kommuner. Lokala orkestrar,
            körer och musikhus, regionala och nationella institutioner utgör
            stommen i det samhälleligt stödda musiklivet. Samtidigt står det
            fria musiklivet, professionella grupper, musiker och sångare,
            för en mycket stor del av musikutbudet. Många väljer att frilansa
            av konstnärliga skäl. Deras konstnärliga frihet är av vital betydelse
            för musikens utveckling.
          </p>
          <p xml:id="i-UywuKjdqcw9dhvbLUtPxwg">
            Förutsättningarna för svenskt musikliv har dock förändrats mycket
            de senaste åren bl.a. beroende på digitaliseringen och globaliseringen.
            Nätverket Ett musikliv för alla, som samlar 22 nationella musikorganisationer,
            har sedan en längre tid önskat en oberoende, parlamentarisk utredning
            av musiklivets komplexa villkor. Syftet är att musikpolitiken
            ska moderniseras och uppdateras. Frågor som bör ses över är exempelvis
            hur villkoren för offentligt stöd när det gäller olika musikinriktningar
            kan bli mer lika, hur de statliga anslagen till musik kan säkerställa
            att en musikalisk mångfald presenteras för landets invånare, hur
            regionernas stöd till musiklivet kan göras mer likt över landet,
            hur musikers PR, management och bokning kan stimuleras, hur politiken
            kan skapa förutsättningar för att säkra återväxten av nya musiker
            och musikskapare som vill satsa på en professionell verksamhet,
            hur nationella turné­strukturer kan byggas upp och hur de politiska
            strukturerna kan bli tydligare. Vidare bör utredningen ta fram
            förslag på en samordnad strategi för internationell musikpolitik.
          </p>
          <p xml:id="i-9j3NVxqbfXXYUxZKfrLC2s">
            Vänsterpartiet delar nätverkets syn på att villkoren för musiklivet
            behöver ses över från grunden.
          </p>
          <p xml:id="i-2hH4Ga9QrQNGsHEtpxATQe">
            Regeringen bör därför tillsätta en statlig utredning för att
            genomlysa musiklivets villkor på alla nivåer från statliga subventioner,
            turnéstruktur och myndigheters samverkan till exportfrågor. Detta
            bör riksdagen ställa sig bakom och ge regeringen till känna.
          </p>
          <head xml:id="i-Mjaqxp4swgRhQFhvHkUdVB" type="h2">
            Kulturarbetare ska kunna leva på sitt skapande
          </head>
          <p xml:id="i-L3yN9nmWtzi32Ui7bJwKMs">
            Frågan om hur konstnärer ska kunna betala för sig, när de inte
            själva får rimligt betalt för utfört arbete är en av de största
            kulturpolitiska frågorna idag. När samhället går mot allt mindre
            offentligt ägda samhällsfunktioner och lägger större tillit till
            att marknads­krafter ska lösa problem med tillgång och efterfrågan,
            så är konstnären en av de mest utsatta grupperna. Konstnärsnämnden
            senaste rapport om konstnärernas inkomster visar ett ökande gap
            mellan konstnärer och övriga befolkningen. Medianvärdet för den
            sammanräknade förvärvsinkomsten för bildkonstnärer och konsthantverkare
            ligger på 13 000 kronor i månaden före skatt, vilket kan jämföras
            med medianvärdet för alla konstnärliga och kulturella yrkesgrupper
            som ligger på 18 200 kronor eller 24 200 kronor för hela befolkningen
            (2014). Andelen bildkonstnärer som har en inkomst under 14 900
            kr före skatt ökade från 61,4 till 64,2 procent mellan 2004 och
            2014. Antalet bildkonstnärer som har mycket låga inkomster har
            alltså ökat mellan 2004 och 2014.
          </p>
          <p xml:id="i-KvjDJSyLvvJtSkGp6mcvL5">
            Den nuvarande kulturarbetsmarknaden innebär att många kulturskapare
            befinner sig i en osäker frilanstillvaro och ofta hamnar utanför
            de vanliga försäkringssystemen utan rätt till a-kassa, pension
            och sjukförsäkring. Bild- och formkonstnärerna har ofta de lägsta
            och mest osäkra inkomsterna av alla konstnärsgrupper. Professionellt
            verksamma kulturskapare måste ha möjlighet att leva på sitt kulturskapande
            under rimliga förhållanden. För det krävs bl.a. att de får en
            bättre ersättning för sitt arbete, att fler får fast anställning
            på kulturinstitutionerna och att socialförsäkringarna anpassas
            efter den verklighet som de frilansande kulturskaparna lever i.
            Vänsterpartiet vill undersöka möjligheterna att skapa en konstnärsallians
            för bild- och formkonstnärer. Kulturskapare ska även ha rätt till
            ekonomisk ersättning på en rimlig nivå när deras verk visas. Vänsterpartiet
            har genom åren drivit på frågor om MU-avtalet, höjd biblioteksersättning
            och stärkt visningsersättning.
          </p>
          <p xml:id="i-NZWtTA6tkvAg2hVxHuqzys">
            Konstnärspolitiska utredningen presenterade under våren 2018
            sitt betänkande Konstnär – oavsett villkor? (SOU 2018:23) med
            förslag som ska stimulera arbets­marknaden så att fler konstnärer
            kan leva på sitt konstnärliga yrke. Förslagen syftar även till
            att stärka konstnärernas position i dagens digitaliserade samhälle
            samt ska ge bättre förutsättningar för att ungdomar i hela landet,
            oavsett socioekonomisk bakgrund, ska våga välja konstnärsyrket.
            I utredningen föreslås bl.a. att en ny fond för bild- och formkonstnärer
            inrättas. Fonden ska finansieras med en konstavgift om högst 5
            procent vid andrahandsförsäljning av bildkonst som inte omfattas
            av följerätten. Vidare föreslås ett nytt statligt bidragssystem
            som ska omfatta arbetsstipendier, projektbidrag och långtidsstipendier.
            Vi förutsätter att regeringen presenterar en proposition baserad
            på utredningens förslag. I denna motion har vi valt att lägga
            ett konkret yrkande som handlar om en ny fond för bild och formkonstnärer
            (se nedan).
          </p>
          <p xml:id="i-NdgBK5WVVjx6bXXL3QH6ua">
            När det gäller socialförsäkringssystemen konstaterar utredningen
            att de i många avseenden är uppbyggda för arbetstagare med längre
            anställningsperioder och regelbunden inkomst, något som sällan
            gäller för konstnärer. Utredningen ser behov av ytterligare åtgärder
            för att öka konstnärernas sociala trygghet och konstaterar att
            det behövs tydligare regler för hur sjukpenninggrundande inkomst
            (SGI) för enskilda näringsidkare ska beräknas. Utredningen föreslår
            att detta tillsammans med den ekonomiska tryggheten vid sjukdom
            för konstnärer som har stipendier bör ingå i beredningen av den
            parlamentariska socialförsäkringsutredningens (PSFU) förslag (SOU
            2015:21). Utredningen anser även att tiden vid långa stipendier
            bör vara överhoppningsbar för a-kassa, en fråga som föreslås prövas
            av utredningen En ny arbetslöshetsförsäkring för fler, grundad
            på inkomster (dir. 2018:8).
          </p>
          <p xml:id="i-Kq6iM33CmnAXJ9e3SxD7vA">
            Vänsterpartiet anser att frågan om konstnärers och andra kulturskapares
            möjligheter till rimlig försörjning behöver ses över och lösas
            snarast. Det kan ske inom regerings­kansliets beredning av PSFU:s
            förslag och pågående utredning om a-kassan eller inom ramen för
            ett fristående utredningsuppdrag. Vi avvaktar regeringens proposition
            och lägger därför inte fram något yrkande i denna motion.
          </p>
          <head xml:id="i-AATHj3yVmCAH5VaQtJezYR" type="h2">
            Medverkans- och utställningsersättningsavtalet
          </head>
          <p xml:id="i-JNzuMoXkzfhRVTBL8rK64S">
            Medverkans- och utställningsersättningsavtalet (MU-avtalet) är
            ett ramavtal för konstnärers medverkan vid utställningar som ingåtts
            mellan staten och Konstnärernas Riksorganisation, Sveriges Konsthantverkare
            och Industriformgivare, Svenska Fotogra­fers Förbund och Svenska
            Tecknare. Avtalets syfte är att skapa bättre förutsättningar för
            bild- och formkonstnärer att få betalt för utfört arbete och innebär
            att konstnärer i samband med en utställning garanteras ersättning
            både för nedlagd arbetstid i samband med utställningen och för
            den konst som visas. MU-avtalet gäller för statliga insti­tutioner
            men avtalets intention är att vara vägledande för hela branschen,
            även privata utställningsarrangörer.
          </p>
          <p xml:id="i-3QDjYeuNiNat3z23JriMD5">
            MU-avtalet har inneburit att bildkonstnärer fått bättre villkor
            men problemet är att avtalet följs alltför sällan. En konstutställning
            kan liknas vid en teateruppsättning för vilken det skulle vara
            otänkbart att inte arvodera professionella skådespelarna för repetitionstiden
            utan enbart för de faktiskt uppförda föreställningarna. Bara drygt
            hälften av Sveriges utställningsarrangörer tillämpar MU-avtalet
            enligt KRO/KIF:s rapport MU-barometer 2015 – en granskning av
            tillämpningen av MU-avtalet under 2014. Av rapporten framgår även
            att det finns en könsbaserad skillnad i hur konstnärer ersätts.
            I de fall då utställningsarrangörer ersätter enligt annan arvoderingsmodell
            än MU-avtalet erhåller manliga konstnärer i genomsnitt 52 procent
            mer i ersättning än kvinnliga konstnärer och mer än dubbelt så
            mycket som personer med en annan könsidentitet än man eller kvinna.
            Av de arrangörer som tillämpar MU-avtalet, och som har redovisat
            hur mycket de har betalat i utställnings- respektive medverkansersättning,
            har manliga konstnärer i genomsnitt fått 10 procent mer i ersättning
            än kvinnliga konstnärer. Ersättningsgapet mellan kvinnor och män
            är alltså betydligt mindre i de fall MU-avtalet tillämpas, men
            likväl finns det en könsbaserad skillnad.
          </p>
          <p xml:id="i-68cMuZ1jBeqfABShAfRGTg">
            Kulturrådet har fått regeringens uppdrag att redovisa siffrorna
            om tillämpningen av MU-avtalet inom Kultursamverkansmodellen.
            De genomsnittliga ersättningarna till konstnärer i kronor per
            år var för visning av verken (utställningsersättning) 3 492 kronor
            för år 2017. Ersättningarna för omkostnader och arbetstid (medverkansersättning)
            var 3 066 kronor för år 2017. Siffrorna visar att det har varit
            svårare än vad många trott att få arrangörer att betala skäliga
            ersättningar.
          </p>
          <p xml:id="i-PzPRowoMZP35HTPGS5tmWM">
            Den konstnärspolitiska utredningen Konstnär – oavsett villkor?
            (SOU 2018:23) gör bedömningen att det inte finns ett omedelbart
            behov av en ny revidering av MU-avtalet, men möjligen på sikt
            för att anpassa avtalet till att bildkonst numera kan vara digital
            och inte enbart fysisk. För att understryka MU-avtalets betydelse
            för bild- och formkonstnä­rer föreslår dock utredningen att fler
            myndigheter inom museisektorn ska få i uppdrag att redovisa utbetalda
            ersättningar enligt avtalet.
          </p>
          <p xml:id="i-CYBugjfGszUdSF8ksTbfD9">
            Vänsterpartiet anser att alla utställningsarrangörer som får
            statliga bidrag ska tvingas att tillämpa MU-avtalet samt att det
            ska vidtas åtgärder för att tillförsäkra att det inte förekommer
            könsbaserade skillnader vid utbetalning av ersättning enligt MU-avtalet.
          </p>
          <p xml:id="i-WeCfBjpMtbk33LVrqroR7f">
            Regeringen bör därför tillse att alla arrangörer som erhåller
            statliga medel ska tillämpa MU-avtalet och att ersättning ska
            utgå för konstnärernas hela arbetstid i samband med en utställning.
            Detta bör riksdagen ställa sig bakom och ge regeringen till känna.
          </p>
          <p xml:id="i-GSog3te1tSMhCJyzS5ubMv">
            Regeringen bör även tillse att alla arrangörer som erhåller statliga
            medel tillämpar ett jämställt förfaringssätt vid utbetalning av
            ersättning enligt MU-avtalet. Detta bör riksdagen ställa sig bakom
            och ge regeringen till känna.
          </p>
          <p xml:id="i-PhCe2uvV4SkAzUwpC5uV6G">
            Regeringen bör vidare tillse att arrangörerna årligen rapporterar
            hur mycket de har betalat konstnärerna för utställningsersättning
            och medverkansersättning inom ramen för MU-avtalet. Detta bör
            riksdagen ställa sig bakom och ge regeringen till känna.
          </p>
          <head xml:id="i-DfVA19SwyjpWaWFNZVYqqe" type="h2">
            En ny konstnärsfond
          </head>
          <p xml:id="i-7KCFnZBozSPxviduoZRWrN">
            I Norge infördes 1948 ett slags konstavgift baserad på principen
            droit de suite (följerätt) med syftet att konstnären och hens
            anhöriga skulle ha rätt till en del av de värde­stegringar som
            inträffade när konstverk såldes vidare. Fonden skulle i första
            hand ge äldre konstnärer och avlidna konstnärers familjer en inkomst
            och pension. Den största delen av fondens tillgångar går fortfarande
            till konstnärer över 60 år men även till arbetsstipendier och
            etableringsstöd till konstnärer, projektstöd samt fyra årliga
            prestigefyllda konstpriser.
          </p>
          <p xml:id="i-TGPWx2JbSFqJQZhUxw3EJo">
            Den norska konstavgiften på 5 procent omfattar bildkonst, konsthantverk
            och foto och tas ut på all försäljning av konst i Norge med ett
            försäljningspris på mer än 2 000 kronor på såväl andrahandsmarknaden
            som förstahandsförsäljning och konstnärliga gestaltningsprojekt.
            Det finns få motsättningar kring det norska konstavgiftssystemet.
            Vissa säljare har dock påpekat att det skulle kunna innebära konkurrensnackdelar
            för aktörer i Norge att sälja äldre verk p.g.a. den norska konstavgiften
            och därmed leda till att konstförsäljningen i detta segment flyttar
            utomlands. Hittills finns det dock inget som tyder på att avgiften
            påverkar omsättningen i Norge negativt eller leder till ökad försäljning
            utomlands.
          </p>
          <p xml:id="i-GF12kVPhbTR2UhheGrEZiD">
            Regeringen tillsatte 1996 en utredning med uppgift att utarbeta
            ett förslag till regelsystem avseende en offentligrättslig avgift
            på vidareförsäljning av icke upphovsrättsligt skyddad konst. Förslagen
            i betänkandet En fond för unga konstnärer (SOU 1997:106) liknar
            till stor del den norska modellen. I utredningen föreslås att
            en avgift ska tas ut när en näringsidkare i sin yrkesmässiga verksamhet
            säljer vidare eller förmedlar en vidareförsäljning av ett konstverk
            som inte omfattas av den upphovs­rättsliga giltighetstiden, dvs.
            då det gått mer än sjuttio år från upphovsmannens dödsår. Detta
            avgiftssystem skulle således ta vid då den upphovsrättsliga regleringen
            upphör. Vidare föreslogs att avgiftsplikten, i likhet med vad
            som gäller enligt följerätten, ska omfatta alster av bildkonstverk
            inklusive tredimensionella verk samt fotografiska verk och att
            avgiftsskyldighet endast ska föreligga i de fall försäljningspriset
            exklusive mervärdesskatt överstiger en tjugondel av basbeloppet.
            Utredningen föreslog att de uppburna avgifterna ska bilda en särskild
            fond, Konstnärsfonden, i syfte att dels fördela bidrag till sammanslutningar
            som ägnar sig åt verksamhet som stöder grupper av bildkonstnärer,
            dels fördela individuella bidrag åt yngre eller i övrigt mindre
            etablerade bildkonstnärer. Regeringen lade dessvärre aldrig fram
            någon proposition utifrån utredningens förslag. Även den konstnärspolitiska
            utredningen Konstnär – oavsett villkor? (SOU 2018:23) föreslår
            att en liknande fond för bild- och formkonstnärer inrättas.
          </p>
          <p xml:id="i-UMEoefPonRqHSK7cQCjk3a">
            En konstfond liknande den i Norge som utredningarna ovan föreslagit
            skulle generera medel för ny konstproduktion utan att belasta
            statskassan. Samtidigt skulle fonden skapa förutsättningar både
            för att främja en underfinansierad bransch och för att säkerställa
            en god återväxt av samtida konst vilket även gynnar konsthandeln
            på lång sikt. På så sätt kan dåtidens stora konstnärer skapa förutsättningar
            för nya generationers konstnärer. Den ekonomiska omfördelning
            och de investeringar i framtidens konst som detta innebär gynnar
            både samhället i stort och den samtida konsten.
          </p>
          <p xml:id="i-NrE1xvYh9qCFPGk6QdXMLV">
            Regeringen bör därför utreda förutsättningarna för att inrätta
            en fond för unga konstnärer som finansieras av transaktionsavgifter
            på äldre konst där upphovsrätten slutat gälla. Detta bör riksdagen
            ställa sig bakom och ge regeringen till känna.
          </p>
          <head xml:id="i-9ULTKxp4u5cy4JqoqiqqTk" type="h2">
            Konstnärsateljéer och kollektivverkstäder
          </head>
          <p xml:id="i-5L7WFQtpQRQxTtVVnaid5h">
            I centrum för de allra flesta konstnärer i Sverige i dag är deras
            arbetsplats; den individuella ateljén eller kollektiva verkstaden
            som används bl.a. för att producera offentliga konstverk som är
            utrymmeskrävande eller för vilka specialverktyg/maskiner behövs
            som är så pass dyra att de ägs gemensamt. Konstnärernas arbetsplatser
            är ofta basen för det konstnärliga arbetet och en förutsättning
            för att Sverige ska ha en samtida konstscen och konst i våra livsmiljöer.
            Med hänsyn till konstnärernas ofta svåra ekonomiska villkor så
            finns det inget utrymme för höjda hyror för ateljéer och kollektivverkstäder.
            Även måttliga hyreshöjningar kan leda till att konstnärerna tvingas
            bort. Redan i dag är de faktiska kostnaderna för ateljén svåra
            att betala för den enskilda konstnären utan antingen privata eller
            offentliga aktörers stöd. Mot bakgrund av att inkomsterna för
            konstnärer generellt sett de senaste åren stått stilla eller t.o.m.
            har minskat, i förhållande till den generella prisökningen och
            inte minst den konstanta boprisökningen, är det viktigt att det
            både finns tillgång till ateljéer och att hyrorna för såväl nya
            som gamla ateljélokaler inte skjuter i höjden. I bl.a. storstadsområdena
            har, genom den pågående omvandlingen av fastighetsmarknaden och
            det begränsade utbytet av fastigheter, marknadspriserna skjutit
            i höjden. Allmännyttiga fastigheter har privatiserats och ateljéer
            har omvandlats till bostäder. Hur många konstnärer som på sikt
            kan fortsätta verka i storstadsområden är avhängigt den politiska
            viljan att skapa förutsättningar för levande och kreativa kulturstäder
            där yrkesverksamma konstnärer har råd att verka. Risken för en
            utarmning av det fria kultur- och konstlivet är stor.
          </p>
          <p xml:id="i-6YMbJGgWfDE3w1Mza7HYTb">
            Det är angeläget att skapa utrymme för konstnärlig produktion
            på helt nya platser samtidigt som hållbara lösningar behöver hittas
            för befintliga lokaler. Många konstnärer har ofta använt sig av
            lokaler i tidigare industrifastigheter, skolor som har tagits
            ur bruk och institutioner. Flertalet av dessa ateljélokaler finns
            i kulturhistoriskt värdefulla byggnader som inte sällan har ett
            eftersatt underhåll. Nödvändiga renoveringar kräver insatser som
            medför hyreshöjningar vilket i många fall gör det svårt för konstnärerna
            att stanna kvar i sina ateljéer. I dag kan kollektivverkstäder
            söka mindre utrustningsstöd från Kulturrådet. Boverket kan bidra
            med stöd till nybyggnad och ombyggnad av en icke-statlig kulturlokal
            (fokus ligger dock inte på ateljéhus och kollektivverkstäder utan
            på länsmuseer och andra lokaler där kultur visas). En mindre andel
            av regionerna stödjer kollektivverkstäder. En del av kommunerna
            ger stöd till ateljéer och verkstäder men ambitionsnivån skiljer
            sig stort mellan kommuner. Av Konstnärernas Riksorganisations
            rapport Årets Konstkommuner 2017 framgår att enbart en knapp tredjedel
            av landets kommuner (30 procent) svarar ja eller delvis på frågan
            om de har någon form av stöd till ateljéer eller kollektivverkstäder
            för konstnärer. Tillgången till ateljéer och kollektivverkstäder
            samt hyressättningen för dessa är i första hand en kommunal fråga
            men Vänsterpartiet anser att den även är av ett samhälleligt och
            nationellt intresse. Som ett första steg i att förbättra tillgången
            och se till att hyressättningen hålls på en rimlig nivå bör det
            göras en kartläggning av såväl konstnärers behov av som utbudet
            av olika slags arbetslokaler. Det är ett uppdrag som kan ges till
            en myndighet eller fristående aktör som exempelvis Konstnärernas
            Riksorganisation eller Konstnärernas Kollektivverkstäder Riksorganisation.
          </p>
          <p xml:id="i-AUMa1fAhmq9NGiik1n6Yb8">
            Regeringen bör därför göra en kartläggning av konstnärers behov
            av och tillgången till ateljéer och kollektivverkstäder. Detta
            bör riksdagen ställa sig bakom och ge regeringen till känna.
          </p>
          <p xml:id="i-HCsEcvai1edzZeP7R7ir2E">
            Regeringen bör därför vidta åtgärder för att säkra tillgången
            till konstnärsateljéer med rimliga hyror runt om i landet. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-A9x1VGZ4nas5hvkQE3xuv7" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-QpXEVyDGUNTTEG4aRHjJzF" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-ADDsrBKwew3aWvg15Nv8xG" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-TLF5HqjXfcwjCBfQhifxuJ" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-6vmJDiTsFAncfRJzVz7qRB" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-7g7BV1cAAmKMCPbcYG6uQH" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-6HfFiiXiz9w6mZkSFkis6Y" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-7Rx7bHkYXZ7NpcvwRm3wkp" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
