<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00242">
  <teiHeader>
    <fileDesc>
      <titleStmt>
        <title>Interkulturella Sverige</title>
        <author corresp="i-5CH7vHLGXLfDB5Tn7xx95V">av Siv Holma m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interkulturella Sverige</title>
          <idno type="rdwebb">GU02Kr242</idno>
          <rs type="number">Kr242</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr242/text</ref>
          <ref type="dokument_url_html">http://data.riksdagen.se/dokument/GU02Kr242</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr242</ref>
          <ref type="doc">http://data.riksdagen.se/fil/9903FB04-BAF3-4EB6-A68C-91F5C627D9D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JXusmuM2joTp58rFukB5wA" type="signed"/>
        <correspContext corresp="i-JXusmuM2joTp58rFukB5wA">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-Lm9vpJg3XPSpQUqyMTrTrP" type="referral">
          <date when="2006-11-07"/>
        </correspAction>
        <correspAction xml:id="i-AC8wDMnWTqoxpsXb8zzQcs" type="dismissal">
          <date when="2006-11-07"/>
        </correspAction>
        <correspAction xml:id="i-JFfihrj8m3B6QuQqumqdo8" type="numbering">
          <date when="2006-11-01"/>
        </correspAction>
        <correspAction xml:id="i-MboTPrfE6xSgzi6axzZX3a" type="submission">
          <date when="2006-10-31"/>
        </correspAction>
        <correspAction xml:id="i-DiubpNYVqCdnmQ93bsYRhg" type="transfer">
          <date when="2006-10-30"/>
        </correspAction>
        <correspAction xml:id="i-CFPYkpZc9xdQDa3RQVmz4w" type="assigned"/>
        <correspContext corresp="i-CFPYkpZc9xdQDa3RQVmz4w">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-2gQEU3HKiYHx3R42qXUkt4" type="TOC">
          <head xml:id="i-9rEVYRJr2rPaGqyYCwATYq">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Nationella minoriteter 3
            </item>
            <item>
              5 Gör teckenspråk till ett nationellt minoritetsspråk 4
            </item>
            <item>
              6 Uppföljning av mångkulturåret 5
            </item>
            <item>
              7 Litteratur, tidskrifter och film 6
            </item>
            <item>
              8 Världskultur musik och dans 7
            </item>
            <item>
              9 Interkulturell jämställdhet 7
            </item>
          </list>
        </div>
        <div type="motProposal" subtype="förslag">
          <head xml:id="i-VRipAYgEBzerUSLnGRxYW">
            2 Förslag till riksdagsbeslut
          </head>
          <list style="ol">
            <item xml:id="i-MSy4BUDijmwgUGmv2GHVfr">
              Riksdagen tillkännager för regeringen som sin mening vad i motionen
              anförs om att till förnyad prövning ta upp frågan om att göra
              teckenspråket till ett nationellt minoritetsspråk. 1
            </item>
            <item xml:id="i-JEgbtBdWAKzWXPLSgXuSQz">
              Riksdagen tillkännager för regeringen som sin mening vad i motionen
              anförs om bidrag till allmän kulturverksamhet, utveckling samt
              internationellt kulturutbyte och samarbete under anslag 28:2.
            </item>
            <item xml:id="i-C23BbCeEfEtN9pf2ksXkq7">
              Riksdagen begär att regeringen återkommer med förslag till åtgärder
              för att främja utgivning och distribution av litteratur och tidskrifter
              på invandrade och nationella minoriteters språk.
            </item>
            <item xml:id="i-22RsVQdoLr3q5XcvkTME54">
              Riksdagen tillkännager för regeringen som sin mening vad i motionen
              anförs om att utöka samarbetet med övriga nordiska länder vad
              gäller översättningar av litteratur till de invandrade och de
              nationella minoriteternas språk liksom utgivning av böcker och
              tidskrifter på dessa språk.
            </item>
            <item xml:id="i-F6efgxRXjYaJHmZ23rPfDW">
              Riksdagen tillkännager för regeringen som sin mening vad i motionen
              anförs om att tillsätta en utredning om förutsättningarna för
              professionellt arbete med folk- och världsmusik liksom med världsdans
              och att utredningen ska innefatta en handlingsplan för hur dessa
              genrer ska få ta sitt rättmätiga utrymme i de kulturpolitiska
              satsningarna.
            </item>
            <item xml:id="i-9FkEd2AozMKj1TMC2FwMYT">
              Riksdagen tillkännager för regeringen som sin mening vad i motionen
              anförs om att regeringen inom Nordiska ministerrådet bör lyfta
              fram förslaget om en nordisk symfoniorkester för folk- och världsmusik.
            </item>
            <item xml:id="i-S37FowdMzNREfDwy5PraDE">
              Riksdagen tillkännager för regeringen som sin mening vad i motionen
              anförs om att Kulturrådet bör ges i uppdrag att i sin anslagsfördelning
              uppmuntra verksamheter som kan främja interkulturell jämställdhet.
            </item>
          </list>
          <p xml:id="i-TvkUyPKBMUtGRh5gqvUb7E">
            1 Yrkande 1 hänvisat till KU.
          </p>
        </div>
        <div type="motContent">
          <head xml:id="i-8wiLMy3oRHdrG9fLj31wbV" type="h1">
            Interkulturella Sverige
          </head>
          <head xml:id="i-HVNB1FswYCYX38abYiCNp9" type="h1">
            3 Bakgrund
          </head>
          <p xml:id="i-Sdy5m6WeurTGgL6QEJGE4u">
            Vi har länge talat om mångkultur, men definitionen av vad mångkultur
            är varierar starkt. Det huvudsakliga problemet med begreppet är
            dock att det sällan inbegriper landets majoritetsbefolkning, endast
            minoriteterna. Det handlar om s.k. etnicitet, och en etnisk grupp
            definieras oftast i förhållande till majoritetsbefolkningen. Med
            etniska grupper menas då sådana med annan bakgrund än inhemsk.
            De nationella minoriteterna får ett slags mellanställning. De
            är både etniska samer, tornedalingar, finnar, romer eller judar
            och svenskar, eftersom deras mödrar och fäder funnits i landet
            lika länge som eller längre än vad som gäller för många som är
            vana att betrakta sig som svenskar.
          </p>
          <p xml:id="i-KTXj5FSMDXXxJw1jzog7mC">
            Inom vetenskapen har man numera infört mer tydliga begrepp och
            definitioner. Det talas om monokultur där det handlar om en enhetlig
            kultur, multi- eller mångkultur där olika kulturer samsas, mestadels
            bredvid varandra och interkultur som betecknar en process i vilken
            majoritetskultur och minoritetskulturer samverkar.
          </p>
          <p xml:id="i-Bj4AvF7zJFKD5CoYSKuK86">
            Vårt samhälle, med utbildningsväsen och de flesta institutioner
            och myndigheter, utgår fortfarande i grunden från att vi har ett
            monokulturellt samhälle, trots att alla vet att det är länge sedan
            så var fallet, om det ens någonsin varit det. Den önskan som finns
            hos många både kvinnor och män i landet om att komma tillbaka
            till det samhälle som var förr är ett uttryck för längtan till
            en monokultur som egentligen inte funnits och som definitivt inte
            finns nu och inte kommer att finnas i morgon.
          </p>
          <p xml:id="i-6jzc1LSbGakuAtYZGXg9Fw">
            Den utveckling Vänsterpartiet vill ha handlar om en interkulturell
            process där vi alla medverkar. Det handlar ju också om olika delkulturer
            som inte har något med etnicitet eller språk att göra men desto
            mer med klass, kön, ålder och var man bor i landet, vilka man
            umgås med på fritiden och hur man försörjer sig.
          </p>
          <p xml:id="i-DiC2nTJq55TxKc38PtVzty">
            Ett utmärkt uttryck för den interkulturella processen är den
            s.k. världskulturen musik eller dans där konstnärer från helt
            olika kulturer och bakgrunder möts och inspirerar varandra till
            nya uttryck. Samtidigt vet vi att för att kunna hävda sig i den
            gemensamma processen måste man ha en säker grund att stå på i
            den egna delkulturen.
          </p>
          <head xml:id="i-RofCKAvC1Pq77NKdTqYLts" type="h1">
            4 Nationella minoriteter
          </head>
          <p xml:id="i-STbc2DcvSXwTxdoqM1U86j">
            År 2000 ratificerade Sverige Europarådets ramkonvention om skydd
            för mänskliga rättigheter och den europeiska stadgan om landsdels-
            eller minoritetsspråk. Det innebär att Sverige åtagit sig att
            främja de nationella minoriteternas språk och kultur. De språk
            det gäller är samiska, finska, meänkieli (tornedalsfinska), romani
            chib och jiddisch.
          </p>
          <p xml:id="i-14YKSa2LNCwgBGDMgQ9Kx2">
            Det hittillsvarande anslaget i budgeten för de nationella minoriteternas
            språk och kultur har inte stått i någon rimlig relation till det
            åtagande staten gjort i och med ratificeringen av konventionerna.
            Vänsterpartiet har även under den förra regeringen drivit på för
            att få beloppet höjt och föreslår nu att anslaget 28:2 Bidrag
            till allmän kulturverksamhet, utveckling samt internationellt
            kulturutbyte och samarbete , i en första omgång utökas med 25
            mil-joner kronor för detta ändamål.
          </p>
          <p xml:id="i-8eievywP4pvqNQHXxYdViS">
            Anslaget disponeras av Kulturrådet och det finns många och stora
            behov att täcka hos fem olika grupper, som då får söka pengar
            från rådet. Sverigefinska arkivet behöver ordentliga resurser
            liksom Sverigefinska språknämnden som annars riskerar att inte
            kunna fortsätta att ge ut sin tidning. På det samiska området
            finns det svåra ekonomiska problem, och romer och tornedalingar
            är genomgående de grupper som har minst av det mesta.
          </p>
          <p xml:id="i-QcnmSabqZV1TQCvWZ57Pf3">
            När det gäller institutioner som arkiv, språknämnder, teatrar,
            bibliotek och kulturcentrum måste givetvis deras problem lösas
            på ett annat vis på sikt än genom tidsbegränsade bidrag. Här måste
            det göras genomgripande genomgångar av vad som ska prioriteras
            och hur en fördelning slutligen kan motsvara de olika gruppernas
            behov. Även de anslag som samerna får via Sametinget måste vägas
            in. Arkiv och språknämnd bör på några års sikt inrättas även för
            de minoriteter som i dag saknar sådana. Likaså krävs stöd till
            översättning och utgivning av litteratur och tidskrifter.
          </p>
          <p xml:id="i-H69kYTN9g9NJNDTpi9GzUq">
            För läromedelsutgivning ansvarar Myndigheten för skolutveckling,
            varför det inte tas upp i denna motion och under detta anslag.
            Det krävs också en särskild satsning på film och tv-program på
            de nationella minoritetsspråken, och tv-program och filmer behöver
            textas, barnfilmer behöver dubbas. Dessa utgifter ligger också
            utanför det här anslaget.
          </p>
          <p xml:id="i-QScX9JyjVu4rVdfeoyhABP">
            I ett interkulturellt perspektiv handlar det inte enbart om att
            de olika grupperna inom de nationella minoriteterna ska ha tillgång
            till sitt eget språk och sin egen kultur, utan också att majoritetsbefolkningen
            och övriga, invandrade, minoriteter ska ges möjlighet att förstå
            och lära sig mer om samisk, tornedalsfinsk och finsk, romsk och
            judisk kultur och därmed också att lära sig språket.
          </p>
          <p xml:id="i-W6dv2PNd2tsJXrbkjwtVrR">
            Under anslag 28:2 Bidrag till allmän kulturverksamhet, utveckling
            samt internationellt kulturutbyte och samarbete bör avsättas 25
            miljoner kronor år 2007 för främjande av de nationella minoriteternas
            språk och kultur. Dessa 25 miljoner kronor /år finansieras med
            de under samma anslag i propositionen avsatta reformmedlen. Detta
            bör riksdagen som sin mening ge regeringen till känna.
          </p>
          <head xml:id="i-7zgcya67u8Xs6SuLYKYbiM" type="h1">
            5 Gör teckenspråk till ett nationellt minoritetsspråk
          </head>
          <p xml:id="i-5UCoXYSPNE4fUZnygTFWtc">
            Teckenspråket är mycket mer än ett hjälpmedel för funktionshindrade.
            Det är ett eget språk som omfattar en grupp spridd över hela landet
            med en egen kulturell grupptillhörighet. För ca 10 000 barndomsdöva
            i landet är teckenspråket förstaspråk och ytterligare drygt 10
            000 hörselskadade barn och unga liksom vuxendöva har behov av
            språket. Det är således ingen liten minoritet detta är fråga om.
            Dessutom befinner sig ju en teckenspråkig flicka eller pojke,
            kvinna eller man, alltid i ett socialt sammanhang där flera personer
            i omgivningen förhoppningsvis är teckenspråkiga. Just interaktionen
            med hörande i omgivningen och i samhället i stort är givetvis
            viktig, för båda sidor.
          </p>
          <p xml:id="i-H32MvevN6DBcoY5L9QTsix">
            När man utredde vilka språk som skulle omfattas av Europarådets
            konvention om nationella minoriteter beslutades efter långa diskussioner
            att teckenspråket inte skulle betraktas som ett nationellt minoritetsspråk.
            Det var, menar Vänsterpartiet, ett misstag.
          </p>
          <p xml:id="i-3c31hnSYjVFQYntFHWovfr">
            Den utredning om teckenspråk och teckenspråkiga som lagt fram
            sitt slutbetänkande i år (SOU 2006:54) kommer med många bra förslag
            med utgångspunkt i att hörselskada och dövhet är funktionshinder.
            Utredningen vill också att teckenspråket ska tillerkännas en folkrättslig
            ställning motsvarande den ställning som givits de nationella minoritetsspråken.
            Vi menar att detta är bra, men att man bör sikta mot att fullt
            ut göra teckenspråket till ett nationellt minoritetsspråk som
            omfattas av Europarådskonventionerna med de rättigheter och den
            statushöjning som ett sådant erkännande ger. Det handlar ju också
            om att landets övriga befolkning ska få insikt i och möjlighet
            att tillägna sig ett språk med teckenspråkets speciella kvaliteter.
          </p>
          <p xml:id="i-Q64V2FLcFPYkd6y9G3iJed">
            Regeringen bör till förnyad prövning ta upp frågan om att göra
            teckenspråket till ett nationellt minoritetsspråk. Detta bör riksdagen
            tillkännage för regeringen som sin mening.
          </p>
          <head xml:id="i-oeEQsp82eMtbCE2V97uLq" type="h1">
            6 Uppföljning av mångkulturåret
          </head>
          <p xml:id="i-YBYoUyGjU8ighSsJCWayjw">
            Mångkulturåret 2006 har innehållit en stor mängd positiva inslag,
            inte minst sådana som syftar framåt och som handlar om att öka
            samspelet mellan olika grupper i samhället inklusive majoritetsbefolkningen.
            Men inga medel har avsatts för att följa upp året under 2007.
            Från första början har Vänsterpartiet kritiserat satsningen på
            Mångkulturåret för att det inte avsattes tillräckligt med resurser.
            Ändå har samordningsgruppen och alla de eldsjälar, kulturarbetare
            och andra, som gjort insatser under året lagt ner ett imponerande
            arbete. Om inte allt ska gå till historien som något färgsprakande
            intressant och lite exotiskt som bara de inblandade minns, så
            måste det till medel för uppföljning: inspirerande spridning av
            de goda exemplen dokumentation, seminarier, nätverksbildande osv.
          </p>
          <p xml:id="i-ByHegqkuwLTRS99bFbekyr">
            Vänsterpartiet räknar med att det behövs 2 miljoner kronor för
            2007 för att Kommittén för samordning ska kunna avsluta sitt arbete
            och dessutom 2 miljoner kronor som Kulturrådet får disponera i
            en pott där kommuner och regioner kan söka pengar för uppföljning.
          </p>
          <p xml:id="i-5RoQNFVcbxZMogdqzYRvZu">
            Riksdagen bör således besluta att sammanlagt 4 miljoner kronor
            under anslag 28:2 Bidrag till allmän kulturverksamhet, utveckling
            samt internationellt kulturutbyte och samarbete ska avsättas för
            uppföljning av mångkulturåret under 2007. Detta yrkande återfinns
            i Vänsterpartiets budgetmotion för utgiftsområde 17, Kr279.
          </p>
          <head xml:id="i-JB8pVpwAw4o5onTVunxdAc" type="h1">
            7 Litteratur, tidskrifter och film
          </head>
          <p xml:id="i-RyCAJYxZbFixW1CNBk2SeC">
            Statens kulturråd har i en tidigare omvärldsanalys konstaterat
            att det senaste decenniets utveckling visar att antalet boktitlar
            för barn och unga ökar, medan antalet översatta böcker minskar.
            Den stora majoriteten av de översatta barn- och ungdomsböckerna
            översätts från engelska, ca 80 procent. Det totala antalet språk
            som översätts till svenska i bokutgivningen blir färre år för
            år och det gäller i princip för all litteratur. Här krävs åtgärder
            för att säkerställa att det i den svenska bokutgivningen översätts
            betydligt fler böcker än i dag till svenska från fler språkområden.
            Det gäller förstås i allra högsta grad översättningar av litteratur
            från de nationella minoritetsspråken och olika invandrarspråk.
          </p>
          <p xml:id="i-MxDvXSdqpXEbVx9ZEAMF37">
            Det kan konstateras att de förlag som ger ut böcker och tidskrifter
            på invandrarspråk och nationella minoritetsspråk liksom de författare
            som skriver på dessa språk arbetar under mycket knappa förhållanden.
            Kulturrådet har tidigare konstaterat att det krävs en kartläggning
            av det litterära kretsloppet för litteratur på invandrarspråk
            för att få kunskap om vilka behov som finns och vilka åtgärder
            som ska till för att förbättra situationen för utgivning och distribution
            av litteratur på dessa språk. Detsamma gäller de nationella minoriteternas
            språk, vilka också sinsemellan är mycket ojämnt försedda vad gäller
            förlag.
          </p>
          <p xml:id="i-5CT6Hc1nU3boeKqFuiTjEi">
            Riksdagen bör återkomma med kartläggning, analys och förslag
            till åtgärder för att främja utgivning och distribution av litteratur
            och tidskrifter på invandrade och nationella minoriteters språk.
            Detta bör riksdagen tillkännage för regeringen som sin mening.
          </p>
          <p xml:id="i-DysNQLG1NuEJdyeNKzAcHZ">
            För att få till stånd fler översättningar till de olika minoritetsspråken
            bör man dessutom utöka samarbetet med de övriga nordiska länderna.
            Det gäller både de invandrade och de nationella minoriteternas
            litteratur och tidskrifter. Regeringen bör utöka samarbetet med
            övriga nordiska länder vad gäller översättningar av litteratur
            till de invandrade och de nationella minoriteternas språk liksom
            utgivning av böcker och tidskrifter på dessa språk. Detta bör
            riksdagen tillkännage för regeringen som sin mening.
          </p>
          <p xml:id="i-36jTWfGMY1K2NsAAABUy3S">
            Film och filmkulturella insatser på de nationella minoritetsspråken
            är inte minst viktiga med tanke på barnen de flickor och pojkar
            vars föräldrar ofta inte fått eller vågat använda sitt modersmål
            i skolan eller på andra håll ute i samhället. Dessa barn som nu
            växer upp och deras barn i sin tur riskerar att helt förlora modersmålet,
            som exempelvis kan vara samiska, meänkieli eller romani, eller
            de får lov att med mycket stora ansträngningar försöka återerövra
            det. Då är film ett viktigt hjälpmedel. Frågor som rör film behandlas
            i motion Kr273.
          </p>
          <head xml:id="i-L5DhGt4xD8HdanVArgisQe" type="h1">
            8 Världskultur musik och dans
          </head>
          <p xml:id="i-QuyNXq1M57cehzTHdkA5pR">
            Världskulturens roll i det interkulturella sammanhanget har berörts
            i inledningen. Under de senaste två decennierna har världsmusiken
            vunnit erkännande som egen genre, men ännu är det långt kvar innan
            den som fullvärdig genre har tillgång till scener och anslag.
            I Stockholm fungerar sedan ett antal år tillbaka Stallet som ett
            vattenhål för interkulturell musik och dans, men ingen utbyggnad
            har skett trots att behovet är stort. Nu begär Riksföreningen
            för Folkmusik och Dans (RFoD) tillsammans med ledarna för folk-
            och världsmusikutbildningarna på högskolorna att villkoren för
            professionellt arbete med folk- och världsmusik ska få en egen
            utredning (remissvar Orkesterutredningen, SOU 2006:34).
          </p>
          <p xml:id="i-HEk7E9rNmwsVjTRtCc6ibo">
            Vänsterpartiet instämmer i ovanstående. Förutsättningarna för
            professionellt arbete med folk- och världsmusik liksom med världsdans
            behöver utredas och utredningen ska innefatta att en handlingsplan
            tas fram för hur dessa genrer ska få ta sitt rättmätiga utrymme
            i de kulturpolitiska satsningarna. Detta bör riksdagen tillkännage
            för regeringen som sin mening.
          </p>
          <p xml:id="i-CvMkiDqSFjGmfBvs8M1Xoe">
            Inom genren folk- och världsmusik saknar man en symfoniorkester.
            Tretton musikhögskolor i Norden har skrivit till kulturministrarna
            och kräver att samhället stöder folk- och världsmusik med motsvarande
            en symfoniorkester inom fem år. I Sverige skulle det innebära
            ca 50 tjänster.
          </p>
          <p xml:id="i-9pf9hSPQsnf7Gfy53jYWfa">
            Riksdagen bör tillkännage för regeringen som sin mening att regeringen
            inom Nordiska ministerrådet bör lyfta förslaget om en nordisk
            symfoniorkester för folk- och världsmusik.
          </p>
          <head xml:id="i-HubtBQb7WNtAmSnmFBmZSY" type="h1">
            9 Interkulturell jämställdhet
          </head>
          <p xml:id="i-Xmugp6KAchaSPN7mkJhspe">
            Sverige är inte alltid ett föregångsland när det gäller jämställdhet.
            Och kulturen är ett utmärkt område för kvinnor och män, flickor
            och pojkar från olika folkgrupper att dela med sig av sin livsåskådning
            också när det gäller jämställdhet mellan könen, maktfördelning
            och sätt att fungera i vardagen. Inom kulturella uttryck som teater
            och dans kan olika synsätt och strategier belysas och utbytas
            och föras fram till diskussion. Kulturrådet bör ges i uppdrag
            att i sin anslagsfördelning uppmuntra sådana verksamheter, som
            kan främja interkulturell jämställdhet. Detta bör riksdagen tillkännage
            för regeringen som sin mening.
          </p>
        </div>
        <div type="motSignatures">
          <list>
            <item xml:id="i-UCmAGDbUipot7vMwEM4Rpc" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-B4BMVzn21hVkTNxq2uvWnw" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-PrEzkDz44y41PyJJfmZvGn" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-RkmNh9fTZRHNAhJhenMGvV" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-2L1g1udS33qkNurNcbMtr4" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-XN6zJTuLB97MQVJboScopa" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-AqAAHmcc86qVDojKiTzeWU" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-4nfCVmE3bVixdJqkCPueVy" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
