<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00663">
  <teiHeader>
    <fileDesc>
      <titleStmt>
        <title>om åtgärder mot internationell skatteflykt</title>
        <author>av Lennart Pettersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot internationell skatteflykt</title>
          <idno type="rdwebb">G102663</idno>
          <rs type="number">663</rs>
          <ref type="dokument_url_text">http://data.riksdagen.se/dokument/G102663/text</ref>
          <ref type="dokument_url_html">http://data.riksdagen.se/dokument/G102663</ref>
          <ref type="dokumentstatus_url_xml">http://data.riksdagen.se/dokumentstatus/G102663</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>LENNART PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RfNeesgBmvjdVGmmWEZYfe</idno>
            <name>KURT HUGOSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YSbqmgxvoUpXhwosS1J39k</idno>
            <name>OLLE GÖRANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VnL6YTronexi63Yin63EaD" type="signed"/>
        <correspContext corresp="i-VnL6YTronexi63Yin63EaD">
          <note type="signatory" corresp="r-0"/>
          <note type="signatory" corresp="i-RfNeesgBmvjdVGmmWEZYfe"/>
          <note type="signatory" corresp="i-YSbqmgxvoUpXhwosS1J39k"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__663/mot_197778__663-001.pdf"/>
      <fw xml:id="i-9PVz9YL7nsaEnyjFjUtXNs">
        Mot. 1977/78:663 15
      </fw>
      <div xml:id="i-3eHbKL7N8ft8VQZHc2DYxx" type="motHeader">
        <div xml:id="i-5Df4s8XYRtarVnP8DwcmTr" type="motTitle"/>
        <div xml:id="i-7Lh5QGEGdaY2v7syFrTeAR" type="motSubmissionInfo"/>
      </div>
      <div xml:id="i-Crn1ZCn5K8abthcSGq5HDN" type="motBody">
        <div xml:id="i-DMLKU9APUMtUYbui1RvSJS">
          <p xml:id="i-HkX8hVJGmciFJBSVGjiLc7">
            Motion
          </p>
          <p xml:id="i-GLG6hHdjkjQUcEaoAqMrv3">
            1977/78:663
          </p>
          <p xml:id="i-XsfimMdpr5QUxNkgkMm1XB">
            av Lennart Pettersson m. fl. om åtgärder mot internationell skatteflykt
          </p>
          <p xml:id="i-TMcqwC6w7ucfv2APraTcme">
            Inledning
          </p>
          <p xml:id="i-E9GP4YvoUvCRQL7v8E4fgn">
            Det är väl känt att skatteundandragande transaktioner sker i
            betydande omfattning i samband med olika utlandstransaktioner.
            Problemets storlek har vuxit i takt med den ökade utrikeshandeln
            och den ekonomiska integration som har ägt rum i Västeuropa under
            efterkrigstiden. Olikheter i skilda länders skatte- och civillagstiftning,
            men framför allt kontrollsvårig- heter och det bristande samarbetet
            mellan olika staters skattemyndigheter underlättar i hög grad
            uppkomsten av skattebrott där utlandstransaktioner är involverade.
            Det finns också vissa länder i Europa som t. o. m. har satt i
            system att till egen fördel gynna utländska skatte- och valutafifflare.
            Dessa länder är Liechtenstein, Schweiz och delvis också Luxemburg.
          </p>
          <p xml:id="i-XgcQhnvsU1HcjdbrLJc5Lz">
            Olika former av skatteflykt i samband med utlandstransaktioner
          </p>
          <p xml:id="i-MnKJJ32EtFqU2r18kFYm8S">
            Skattebrott i samband med internationella affärstransaktioner
            sker i många olika former. Den enklaste formen är att underlåta
            att bokföra utländska inkomster eller dra av fiktiva utländska
            kostnadsfakturor av olika slag. Dessa skattebrott kan vara mycket
            svåra för skattemyndigheterna att upptäcka, eftersom de i många
            fall inte har möjlighet att skaffa fram upplysningar i ärendet
            från det eller de länder som är involverade. På det hela taget
            är det så, vilket vi senare skall återkomma till i motionen, att
            frånvaron av ett heltäckande samarbete och informationsutbyte
            mellan de olika skattemyndigheterna i Västeuropa innebär redan
            internationella skattebrott av den enkla typ som just har redovisats
            är besvärliga problem. Som regel finns dock formellt korrekta
            handlingar upprättade för att täcka över de skattebrott som har
            begåtts. Detta minskar självfallet de svenska skattemyndigheternas
            bevismöjligheter. Det gäller speciellt i sådana fall där länder
            är involverade med vilka skattemyndigheterna i Sverige inte har
            några fungerande handräcknings- och informationsutbytesavtal.
            En vanlig skatteflyktsmetod är att ett företag i utlandet som
            behärskas av den skattskyldige i hemlandet ”förmedlar” dennes
            export eller import och tar en mindre eller större del av handelsmarginalen.
            Ett annat vanligt sätt är att till utlandsföretaget överlåta patenträttigheter
            eller andra immateriella rättig- heter varigenom betalningsströmmarna
            av royalty och andra liknande avgifter vändes från det svenska
            till det utländska företaget. Transaktioner av detta slag grundas
            då ofta på civilrättsligt oantastbara avtal av olika slag
          </p>
          <pb facs="riksdagen-motions-pdf/data/197778/mot_197778__663/mot_197778__663-002.pdf"/>
          <p xml:id="i-XsvkEctgRJ5S6o9BgYE4jY">
            mellan parterna såsom royalty — eller agenturavtal. Vanligen
            ligger utlands- företagen i lågskatteland. Kombinationen intressegemenskap-lågskatteland
            föder då misstanken att de företagna transaktionerna endast eller
            i vart fall huvudsakligen tjänar syftet att vinna skattelättnad
            för det svenska företaget och (eller) dess svenska ägare. När
            det gäller att mera systematiskt klassificera olika typer av skattefusk
            i samband med utlandstransaktioner kan följande redovisning avseende
            inkomst- och vinstöverföringar från Sverige, som upprättas inom
            riksskatte- verkets utlandsgrupp, vara av intresse.
          </p>
          <p xml:id="i-YKpsBKjvSKZEQgLCTYi6zF">
            1. Överlåtelse av rätt till ersättning.
          </p>
          <p xml:id="i-DZqgjHgXXT89ogyqR1bQph">
            vilket innebär att rättigheter, exempelvis patent- och tillverkningsrätter,
            överlåtits till företag i utlandet utan vederlag eller mot för
            lågt vederlag.
          </p>
          <p xml:id="i-C6qb3XNcbfZwoWtyKnuETp">
            2. Utbetalning av provision och royalty,
          </p>
          <p xml:id="i-9YXN9SYMHmnnHvYHWPKF5f">
            vilket innebär att utbetalning skett till utlandet för tjänster
            eller rättigheter, som enligt företagen utredning visat sig sakna
            egentligt värde.
          </p>
          <p xml:id="i-AxXjpDCJgc796NrxDtqPPH">
            3. Omfakturering,
          </p>
          <p xml:id="i-LGK4xYHDirY7v41LZF7qCo">
            som innebär att man satt in ett bolag i utlandet som mellanled
            antingen för att fördyra inköpen från utlandet eller för att samla
            upp försäljningsinkomsten, som eljest skulle ha redovisats hos
            det svenska företaget (dvs. man säljer billigt till omfaktureringsbolaget).
          </p>
          <p xml:id="i-EkYyDFk8HcQ1vVmz5pBwu4">
            4. Dolda ”koncernbidrag”
          </p>
          <p xml:id="i-3zwBJhavR8VNNuQgACrne2">
            Härmed avses transaktioner mellan rörelsedrivande företag som
            innebär att ett svenskt företag överfört medel till ett utländskt
            företag inom samma koncern utan att erhålla likvärdig motprestation.
            Överföringen kan ha skett på olika sätt, exempelvis genom olika
            former av bidrag, underlåtenhet att debitera ränta på utlånat
            kapital, felaktig prissättning etc.
          </p>
          <p xml:id="i-7kYXoCW41HYFfVzXMTyFjV">
            5. Falska fakturor
          </p>
          <p xml:id="i-NYTWPh4dRTZbyDLEUKCyLm">
            Avses fakturor som upptar tjänster eller varor som aldrig levererats,
            det saknar med andra ord underlag för fakturerade belopp.
          </p>
          <pb facs="riksdagen-motions-pdf/data/197778/mot_197778__663/mot_197778__663-003.pdf"/>
          <fw xml:id="i-zNo9o9mZD63RTYcc7NLS5">
            Mot. 1977/78:663 16
          </fw>
          <p xml:id="i-Fv5BqKGRLkcUi7UpLWq95e">
            6. Lagertransaktioner
          </p>
          <p xml:id="i-8ow4EBWmMhd2vvAiuSnH4">
            Innebär att man skaffar sig skattekredit (via nedskrivning av
            lager) genom fiktiva varuinköp eller genom att bokföra inköpen
            innan varorna faktiskt levererats.
          </p>
          <p xml:id="i-WBNQSUZC37Ez3At3giZdh2">
            7. Överpriser
          </p>
          <p xml:id="i-MezTJKxxsGPm399QZQMfAp">
            Avser sådana fall där man fördyrat importen genom att be den
            utländske leverantören ta ut överpris på sina varor. Detta överpris
            har sedan tillgodo- förts den svenske köparen, som regel genom
            att beloppet satts in på ett bankkonto i säljarens hemland eller
            i ett skatteflyktsland med helt vattentät banksekretess.
          </p>
          <p xml:id="i-4jZcGgW2HK3s5SNVfgEXct">
            8. Övriga ej avdragsgilla kostnader
          </p>
          <p xml:id="i-4iJVKzMxUxdV9kewaYWLWe">
            Avser sådana transaktioner som ej kunnat inrangeras under någon
            av punkterna 1-7, exempelvis bidrag eller kapitalinsatser till
            närstående företag i utlandet.
          </p>
          <p xml:id="i-Ndw2tfu68LBDhgHzTLSHfE">
            Problemen med skatteflyktsländer
          </p>
          <p xml:id="i-JF9RiJ1pkhwPxGHoQRnrHc">
            Bedömningen av utlandstransaktioner ur skattesynpunkt är som
            tidigare påpekats ofta förenad med betydande kontroll- och utredningsproblem.
            Orsaken härtill är givetvis i första hand svårigheten att nå den
            utländska parten för avstämning eller annan kontroll. Ytterligare
            en viktig orsak är de skattefavörer för juridiska personer som
            erbjuds av vissa länder och som gör det lockande för kapital att
            söka sig dit. Detta underlättas också av att dessa länder som
            regel har en sekretesslagstiftning som, i brist på effektiva handräckningsavtal
            eller avtal om informationsutbyte, förhindrar insyn i bolagens
            verksamhet och ägandeförhållanden. Även när någon form av handräckningsavtal
            finns kan det vara svårt att inom rimlig tid få fram de uppgifter
            som behövs för en riktig bedömning av avdragsfrågan. Man har i
            detta sammanhang myntat uttrycket ”skatteflyktsland”, som även
            om begreppet är svårt att definiera på ett precist sätt ändå talar
            om vad det rör sig om. Etiketten ”skatteflyktsland” kan sättas
            på ett land av flera orsaker. En del länder förtjänar denna titel
            mer än andra därför att de inte har någon bolagsskatt alls, eller
            i varje fall inte har någon skatt på utländska bolag eller på
            kapital som kommer från utländska källor. Bahamas, Bermuda och
            Nya Hebriderna är exempel på sådana länder. Andra länder, som
            också kan betraktas som skatteflyktsländer, erbjuder speciella
            och mycket omfattande skattefördelar på vissa områden. Det gäller
            främst holding- och finansbolag av olika slag liksom bolag utan
            egentlig verksamhet med utländska ägare som samlar ihop kapital
            från utlandet. Det
          </p>
          <pb facs="riksdagen-motions-pdf/data/197778/mot_197778__663/mot_197778__663-004.pdf"/>
          <fw xml:id="i-SRg9CAD3f1kPyRCXn8F6KZ">
            Mot. 1977/78:663 EN
          </fw>
          <p xml:id="i-BzSevfG6rhbjqAG18mkW9w">
            är helt klart att syftet med de stora skatteförmånerna för sådana
            bolag, liksom med den sekretesslagstiftning som omger dessa, är
            att sko sig på andra länders bekostnad. Man bryr sig heller inte
            om att det här ofta rör sig om ”svarta” pengar av olika slag.
            Exempel på skatteflyktsländer av detta slag i Europa är Liechtenstein,
            Schweiz och i viss mån Luxemburg.
          </p>
          <p xml:id="i-MtrDbVMShYxzoSd5ydQDnP">
            Schweiz och Liechtenstein
          </p>
          <p xml:id="i-VkryLagAtBZMVpQ9ni7ozR">
            Domicilbolagen i Schweitz, de s. k. Anstalten i Liechtenstein
            och holding- bolagen i Luxemburg är exempel på juridiska personer,
            som på grund av obefintliga eller helt otillräckliga handräckningsavtal,
            hårda sekretessregler och mycket stora skattefavörer är speciellt
            ägnade att utnyttjas vid mörklägg- ning av skatte- och valutabrott.
            Domicilbolagens ändamålsenlighet ur skattesynpunkt framgår av
            nedan- stående beskrivning, som har hämtats från Svenska Handelsbankens
            skrift Etablering utomlands.
          </p>
          <p xml:id="i-M6F8UyikTqxTJawhyocWv3">
            Domicilbolag är en skatterättslig beteckning för ett schweiziskt
            bolag (AG eller GmbH) som visserligen har sitt formella hemvist
            (domicil) i Schweiz men varken har egendom eller personal eller
            disponerar egen lokal eller bedriver verksamhet i Schweiz och
            vars verkställande ledning är förlagd utanför Schweiz. Utmärkande
            för ett domicilbolag är att dess inkomster härrör från utländska
            källor. .... Bolag som uppfyller ovannämnda villkor åtnjuter betydande
            skatteförmåner.
          </p>
          <p xml:id="i-Dmx25PDQZpSnQL1GDiZk2D">
            Det kan tilläggas att de utländska inkomster som dessa bolag
            hanterar är bl.a. patent- och licensintäkter, kommissionsintäkter
            av olika slag samt intäkter från utländsk fast egendom. När det
            gäller Anstalten i Liechtenstein förhåller det sig på ett liknande
            sätt. De är renodlade brevlådebolag som hanteras av specialiserade
            advokatbyråer och där åtskilliga Anstalten has om hand av varje
            advokat. Dessa bolag bedriver självfallet ingen affärsverksamhet
            i ordets egentliga mening. De tjänstgör endast som mörklagda mellanled
            för betalningstransaktioner mellan olika utländska bolag och för
            att samla på sig exempelvis patentin- täkter etc. från utlandet.
            Ingen vinstskatt utgår, inga frågor ställs, inga handräckningsavtal
            finns med skattemyndigheter i andra länder, sekretessen är fullständig.
            Den totala skatt som bolagen betalar är en promille av det behållna
            egna kapitalet. Självklart utövar en sådan bolagsform en stark
            lockelse på dem som är ute i skatteundandragande syfte. Den popularitet
            som denna bolagsform åtnjuter bland utländska — och däribland
            svenska — investerare visas av det faktum att det finns betydligt
            fler sådana bolag i Liechtenstein än det finns invånare där.
          </p>
          <pb facs="riksdagen-motions-pdf/data/197778/mot_197778__663/mot_197778__663-005.pdf"/>
          <fw xml:id="i-Ph2qGjjDL4X7MPW7qSzTG4">
            Mot. 1977/78:663 18
          </fw>
          <p xml:id="i-NS67dEZTjEC83PR1Tu4ymo">
            Krav på förbättringar i det existerande internationella samarbetet
            för att bekämpa skattebrott
          </p>
          <p xml:id="i-3wMcVQckWebaAjFANX3fu8">
            Hittillsvarande internationella samarbete för att komma till
            rätta med skatteflykt i samband med utlandstransaktioner har främst
            ägt rum inom ramen för bilaterala dubbelbeskattningsavtal, som
            har slutits mellan olika länder. Dessa avtal bygger i varierande
            utsträckning på ett modellavtal som arbetats fram inom ramen för
            OECD och som också innehåller en artikel (artikel 26) om utbyte
            av information mellan skattemyndigheter. I samband med att de
            internationella skattebrotten har ökat under senare år, har man
            i olika länder ställt frågan om den avtalsmetod som OECD arbetar
            med är tillräckligt effektiv. Den kritik som riktats mot nuvarande
            system av bilaterala dubbelbeskatt- ningsavtal går i första hand
            ut på följande: för det första täcker dessa inte alls alla länder
            i Europa. För det andra är spännvidden i avtalens innehåll mycket
            stor. Skalan sträcker sig från det mycket omfattande och effektiva
            samarbete som existerar mellan de nordiska staterna till de mycket
            svaga bilaterala avtal som exempelvis finns mellan Schweiz och
            andra länder. För det tredje så är det så att den grad av koordination
            i samarbetet mellan olika länders skattemyndigheter som är en
            absolut nödvändighet om man effektivt skall kunna bekämpa internationell
            skatteflykt saknas genom systemet med varierande bilaterala avtal.
            För det fjärde kan överenskomna förändringar i vissa fall ta mycket
            lång tid att få införda i de olika bilaterala avtalen. Dessa svagheter
            har lett till att intresset för multilaterala avtal om samarbete
            i fråga om information och handräckning mellan olika länders skattemyndigheter
            starkt har ökat under 1970-talet. De nordiska staterna har således
            upprättat en gemensam nordisk konven- tion på detta område, som
            är det mest omfattande hittills eftersom det inte enbart täcker
            direkta skatter utan även indirekta skatter, socialavgifter osv.
            Erfarenheterna av detta avtal är mycket goda. På samma sätt har
            man nu mellan EG-länderna beslutat sig för ett liknande multinationellt
            avtal som visserligen än så länge endast täcker den direkta beskattningen,
            men där man avser att gå vidare för att få fram en konvention
            som också omfattar den indirekta beskattningen. EG-staterna har
            över huvud taget på senare tid på olika sätt visat att de blivit
            alltmer på det klara med de problem som skatteundandragande internationella
            betalningstransaktioner leder till. Så här säger exempelvis EG:s
            ministerråd i anslutning till sitt beslut om utökat samarbete
            inom EG mot internationell skatteflykt:
          </p>
          <p xml:id="i-KaLArf3LboeUhkwhPVj7FP">
            Olika skatteflyktsåtgärder som utnyttjar skillnader mellan olika
            medlems- staters skattelagstiftning innebär allvarligt skadliga
            verkningar såväl interna- tionellt som inom Gemenskapen, inte
            endast på grund av de skatteintäkter som stat och kommun går miste
            om, utan också därför att de bryter principen om en rättvis taxering
            och leder till snedvridning av kapitalrörelser och konkurrensvillkor.
          </p>
          <pb facs="riksdagen-motions-pdf/data/197778/mot_197778__663/mot_197778__663-006.pdf"/>
          <fw xml:id="i-TNrG5scADAcpdrHJUKA5Yt">
            Mot. 1977/78:663 19
          </fw>
          <p xml:id="i-7rvDBiY9NnjTweCQpfN2Xd">
            Man är också väl medveten om att det inte räcker med ett multilateralt
            samarbete inom EG utan att det behövs ett samarbete på en bredare
            europeisk basis. På denna punkt säger EG:s ministerråd följande:
          </p>
          <p xml:id="i-YYPKuBjTQ4wh4crZcKHX13">
            Med hänsyn till den ökade sammanflätningen av de nationella ekonomi-
            erna (som följt på den ökade internationella handeln) och framväxten
            av multinationella företag, är det inte längre möjligt att effektivt
            bekämpa internationella skattebrott och skatteundandragande åtgärder
            endast natio- nellt och bilateralt. Insatserna behöver organiseras
            på en så vid och internationell basis som möjligt.
          </p>
          <p xml:id="i-LeLqY2Fc4WLxRmX5Ur6jLV">
            Vi anser att Sverige och övriga nordiska länder bör ta fasta
            på EG:s uttalade intresse på denna punkt och med Gemenskapen diskutera
            förutsättningarna för multilateralt avtal om utökat samarbete
            mellan skattemyndigheterna i samtliga länder i Västeuropa. Det
            är här viktigt att på lämpligt sätt också få länder som Schweiz
            och Liechtenstein att inse att det ligger i deras långsiktiga
            intresse att ställa upp på ett sådant avtal. Det som bör ingå
            i ett sådant multilateralt västeuropeiskt avtal ansluter sig ganska
            väl till såväl den nordiska konventionen som EG:s ministerråds
            beslut. Det bör således innehålla följande moment:
          </p>
          <p xml:id="i-4RZb63sE6YVtoyNFcx8Cp2">
            1. det bör omfatta direkta såväl som indirekta skatter liksom
            arbetsgivar- och socialförsäkringsavgifter. 2. det bör avse: a)
            ömsesidigt informationsutbyte mellan skattemyndigheterna i de
            olika länderna, b) handräckning när det gäller skatterevision
            i ett land på begäran av ett annat land, c) hjälp med att inkassera
            skatteskulder. 3. avtalet bör också innehålla en utvecklingsklausul
            för att efter hand utveckla samarbetet ytterligare i framtiden.
          </p>
          <p xml:id="i-V6riVtvFFGbaffNtXDRQpx">
            Utredning om särskiid svensk punktlagstiftning avseende transaktioner
            med skatteflyktsländer
          </p>
          <p xml:id="i-6m4Rq2cBD2x6qmSMUFXJUz">
            En stor del av de skattemål som har utretts gäller fåmansbolag
            där aktieägarna deltagit i eller vidtagit olika transaktioner
            som syftat till att göra bolagets medel disponibla utomlands för
            aktieägarna. Strävan har därvid visat sig vara att försöka förvandla
            för bolaget icke avdragsgilla och för aktieägarna skattepliktiga
            utdelningsinkomster till i bolaget avdragsgilla kostnader utan
            motsvarande beskattningseffekt för aktieägarna. De medel som överförs
            till de i detta sammanhang populära bolagsfor- merna i Liechtenstein
            och Schweiz kan omgående fritt disponeras av den fysiska person
            som stiftat bolaget eller av de personer som denne befullmäk-
            tigat. Aktieägarna i de svenska fåmansbolagen har som regel exklusiva
          </p>
          <pb facs="riksdagen-motions-pdf/data/197778/mot_197778__663/mot_197778__663-007.pdf"/>
          <fw xml:id="i-XzhdbNPMJ19X6UFaaHt2TY">
            Mot. 1977/78:663 20
          </fw>
          <p xml:id="i-YAdF4BBTHG8Yo4Yr6rHzfi">
            möjligheter att efter eget gottfinnande träffa avtal eller göra
            andra disposi- tioner inom fåmansbolagets ram. Dessa omständigheter
            innebär att nu rådande rättspraxis, vad gäller beskattningen av
            de fysiska personerna, är otillfredsställande vad gäller skattebrott
            i samband med utlandstransaktio- ner. Av de olika fallen framgår,
            att även där det varit möjligt att få fram sådan bevisning, att
            bolaget vägrats avdrag för konstruerande kostnader eller beskattas
            för ej hemtagna intäkter, har taxeringsintendenterna endast undantagsvis
            lyckats visa, art aktieägarna tillgodoförts beloppen och när detta
            skett. Dessa förhållanden talar för önskvärdheten av en punktlagstiftning,
            som försvårar möjligheterna att utnyttja skatteflyktsländer i
            skatteundandra- gande syfte. Det kan ingalunda anses självklart
            att Sverige — liksom andra länder — i fortsättningen skall acceptera
            att man i vissa länder har skapat bolagsformer som helt uppenbart
            är inriktade på att fånga upp utländskt kapital som söker sig
            utomlands för att mer eller mindre fullständigt undgå beskattning.
            För det fall att snabba ändringar inte kommer till stånd hos berörda
            skatteflyktsländer när det gäller vissa speciellt stötande bolagsformer,
            bör Sverige undersöka förutsättningarna för att vidta ensidiga
            åtgärder, där man t. o. m. bör överväga att helt slopa den skattemässiga
            avdragsrätten för betalningstransaktioner med skatteparadis som
            Bahamas, Bermuda liksom med exempelvis de s. k. Anstalten i Liechtenstein.
            Andra vägar att gå vore exempelvis ändringar i svensk valutalagstiftning.
            Enligt vår uppskattning bör en offentlig utredning tillsättas
            för att föreslå åtgärder på detta område.
          </p>
          <p xml:id="i-Vjp6ygHzH2VD2R3ovp1pnT">
            Sammanfattning
          </p>
          <p xml:id="i-ByXkM6qkW1k8PuPzbJRABF">
            Sammanfattningsvis kan man konstatera att möjligheterna att bättre
            komma till rätta med skattebrott i samband med utlandstransaktioner
            främst hänger samman med effektivare åtgärder på följande fyra
            områden:
          </p>
          <p xml:id="i-2AEpv8PM9AtJgm7Hn7NuUH">
            1) ett bättre och mer heltäckande samarbete mellan de olika skattemyndig-
            heterna i Västeuropa, som även inkluderar de länder som hittills
            har vägrat att delta i någon större utsträckning, 2) ett ökat
            tryck på skatteflyktsländerna i Europa att avskaffa sådana bolagsformer
            som kännetecknas av närmast total skattefrihet och ett maximum
            av sekretess och som uppenbarligen instiftats för att locka till
            sig utländska, ofta svarta, pengar, 3) ändringar i den svenska
            skattelagstiftningen som gör att skattemyndig- heterna kan vägra
            avdrag för kostnader som härrör från skatteflyktsländer för det
            fall bolaget inte på ett tillfredsställande sätt kan visa att
            transaktionerna ingår som ett led i en normal affärstransaktion,
            4) förhandlingar med andra länder, exempelvis inom ramen för Europarådets
            ministerkommitté, för att få fram effektivare utlämningsavtal
            inom Västeu-
          </p>
          <pb facs="riksdagen-motions-pdf/data/197778/mot_197778__663/mot_197778__663-008.pdf"/>
          <fw xml:id="i-2YrR2krNW9ZJs7s9Xt3tdM">
            Mot. 1977/78:663 21
          </fw>
          <p xml:id="i-Aa1CeZ3foqHyDNSMaBJp8X">
            ropa för personer som har begått ekonomiska brott, inklusive
            valuta- och skattebrott. Syftet bör vara att utlämningsavtalen
            i varje fall likställer ekonomisk brottslighet, inklusive skattebrott,
            med annan brottslighet. Som det nu är, är det i vissa fall så
            att man kan få en person utlämnad som har begått mindre inbrott
            medan en skattesvindlare i mångmiljonklassen förblir
          </p>
          <p xml:id="i-Ux8xHuQSH1bp1sxLrAjG7W">
            oåtkomlig.
          </p>
          <p xml:id="i-UhPHvuonJa1xUNMnkf2iSD">
            Hemställan
          </p>
          <p xml:id="i-Vyshu9RPriFg9Ge8RzW3PH">
            Med hänvisning till vad som anförts i motionen hemställes att
            riksdagen uttalar:
          </p>
          <p xml:id="i-4XCi2GiMPu224CuL5PNbr3">
            å
          </p>
          <p xml:id="i-AVGmApGUsBhqK4tUwBK8T6">
            att regeringen tar initiativ till överläggningar mellan de nordiska
            länderna och den europeiska gemenskapen i syfte att få till stånd
            ett multilateralt avtal om handräckning och informationsutbyte
            mellan skattemyndigheterna i samtliga länder i Västeuropa, att
            regeringen undersöker förutsättningarna att i samarbete med andra
            länder ta upp förhandlingar med Schweiz och Liechten- stein för
            att åstadkomma sådana ändringar i skatte- och sekretessreglerna
            för bl. a. Domicilgesellschaften resp. Anstal- ten att dessa inte
            längre kan utnyttjas i skatteundandragande syfte av bolag och
            privatpersoner utanför dessa länder, att regeringen tillsätter
            en utredning med uppgift att föreslå effektivare svenska nationella
            åtgärder mot internationell skat- teflykt, där bl. a. frågan prövas
            om inskränkande särregler vad gäller skatteavdrag i samband med
            transaktioner med skatte- flyktsländer, att regeringen driver
            på arbetet med att få fram utlämningsavtal avseende personer som
            i Sverige har begått grova skatte- och valutabrott.
          </p>
          <p xml:id="i-4tU9rhJSn37FW39kLCACjm" type="date">
            Stockholm den 23 januari 1978
          </p>
          <p xml:id="i-Rn4EYj1SVjbwo3cSoshhtQ">
            LENNART PETTERSSON (s) KURT HUGOSSON (s) OLLE GÖRANSSON (s)
          </p>
          <pb facs="riksdagen-motions-pdf/data/197778/mot_197778__663/mot_197778__663-009.pdf"/>
          <pb facs="riksdagen-motions-pdf/data/197778/mot_197778__663/mot_197778__663-010.pdf"/>
          <pb facs="riksdagen-motions-pdf/data/197778/mot_197778__663/mot_197778__663-011.pdf"/>
          <p xml:id="i-QE2vuuza2PacMAGS5qx4AU">
            'GOTAB 57362 Stockholm 1978
          </p>
        </div>
      </div>
    </body>
  </text>
</TEI>
