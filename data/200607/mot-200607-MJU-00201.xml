<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00201">
  <teiHeader>
    <fileDesc>
      <titleStmt>
        <title>Avbyråkratisering av hästnäringen</title>
        <author corresp="i-PyuBrn6sPrF8RQEvmB9xdP">av Cecilia Widegren (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avbyråkratisering av hästnäringen</title>
          <idno type="rdwebb">GU02MJ201</idno>
          <rs type="number">MJ201</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ201/text</ref>
          <ref type="dokument_url_html">http://data.riksdagen.se/dokument/GU02MJ201</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ201</ref>
          <ref type="doc">http://data.riksdagen.se/fil/7A2F3700-B8FA-4CB2-A9CA-168FC28E3574</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-As7gDZjyKmer5byX5aJdto" type="signed"/>
        <correspContext corresp="i-As7gDZjyKmer5byX5aJdto">
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction type="referral" xml:id="i-Go7KrX1y5PBq8s2cvc4RmJ">
          <date when="2006-11-07"/>
        </correspAction>
        <correspAction type="dismissal" xml:id="i-GR6nCdatD2QaJqZ5CBYDMj">
          <date when="2006-11-07"/>
        </correspAction>
        <correspAction type="submission" xml:id="i-7DrZKdMtcNitmFisvuoMoG">
          <date when="2006-10-31"/>
        </correspAction>
        <correspAction type="numbering" xml:id="i-B6Sia73tsozq26L67mzVHw">
          <date when="2006-10-27"/>
        </correspAction>
        <correspAction type="assigned" xml:id="i-WTmPzXSznTU3tUU47MuaXC"/>
        <correspContext corresp="i-WTmPzXSznTU3tUU47MuaXC">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NKnPZt4Ev1bTzysQFYxep9">
            Förslag till riksdagsbeslut
          </head>
          <list style="ol">
            <item xml:id="i-VaJr8G4GSExSkacj4S4H8v">
              Riksdagen tillkännager för regeringen som sin mening vad i motionen
              anförs om att bättre villkor för företag gynnar hästhållningen.
            </item>
            <item xml:id="i-JFKJuvkpNQ5VSorMN21XeS">
              Riksdagen tillkännager för regeringen som sin mening vad i motionen
              anförs om att förenkla regelbördan inom jordbruket och hästnäringen.
            </item>
            <item xml:id="i-77uKZkXk8WCkR5akhzQ83F">
              Riksdagen tillkännager för regeringen som sin mening vad i motionen
              anförs om likvärdiga konkurrensvillkor för samtliga aktörer på
              spelmarknaden. 1
            </item>
          </list>
          <p xml:id="i-3bMmLawMPkS1PdfDnsX9hr">
            1 Yrkande 3 hänvisat till KrU.
          </p>
        </div>
        <div type="motContent">
          <head type="h1" xml:id="i-SgPQgHe1Exw5aUmqNiAJbL">
            Avbyråkratisering av hästnäringen
          </head>
          <head type="h1" xml:id="i-KntBkBwsXNx4q3x7pQfY5r">
            Motivering
          </head>
          <p xml:id="i-9Wj4QxU6BryjGBaqbufszx">
            En politik för hästnäringen kan med fördel vara att styra och
            reglera mindre och istället se till att näringen ges förutsättningar
            att utvecklas på egna villkor och efter egen styrka.
          </p>
          <p xml:id="i-Kjr5xQPQYtFKjdBRe2Qkr2">
            Svensk hästhållning bedrivs antingen av olika kategorier företagare
            eller som hobbyverksamhet enskilt eller i föreningsform. Ingen
            av dessa grupper är betjänt av en politiskt utformad handlingsplan
            för ytterligare en sektor. Det som behövs är i stället att villkoren
            för företagande och för hästhållning i övrigt generellt förbättras
            och att dessa verksamheter tas på allvar som delar av svenskt
            näringsliv.
          </p>
          <p xml:id="i-KgHtf68PJSJ1Pbq7Rg5Qgp">
            Företag och organisationer inom hästsektorn har olika inriktning.
            De kan hålla hästar åt sig själva och andra, de kan bedriva ridskoleverksamhet,
            ge övriga utbildningar, bedriva avel, vara inriktade på tävlingar
            med totalisator i trav- och galoppsport, eller utan som dressyr
            eller körning. Därtill finns det en kringverksamhet runt hästanknutna
            verksamheter som att odla och transportera foder, bygga stallar
            och ridanläggningar och tillverka och sälja hästutrustning. Företagen
            har föga gemensamt förutom att hästen är en nödvändig del i företaget.
            De vitt skilda områdena och omfattningen av verksamheten visar
            att det är viktigare med generella förbättringar för hela näringen
            och möjligheterna att driva företag än riktade punktinsatser som
            Socialdemokraterna står för.
          </p>
          <p xml:id="i-7cQq6uFMHPezoJsinuZVCy">
            För företagarna behövs ett bättre företagsklimat. Som för alla
            andra företagare är skattebelastningen stor. De flesta av företagen
            i hästbranschen är små familjeföretag. Där vet vi att fåmansbolagsregler
            medför högre skatter för just dessa företagare än för andra.
          </p>
          <p xml:id="i-QJ1vA4DmPt3zHpWGzkNenw">
            Emellertid är det inte bara ekonomiska incitament som behöver
            förbättras. Miljötillsynen är ofta ojämn mellan kommunerna och
            miljöbalkens tillämpning ofta alltför rigid. Djurskyddstillsynen
            lider av samma brister. För samtliga hästägare och hästhållare
            vore det fördelaktigt med klara spelregler, likabehandling och
            en rimlig tillämpning inom dessa områden.
          </p>
          <p xml:id="i-CpTNnbcTb79DWjaMFab2vz">
            Hästar är levande varelser och därmed beroende av ständigt näringsintag.
            De är stora konsumenter av vallfoder. Denna produktion drabbas
            liksom övrig växtodling av extra höga kostnader i Sverige på grund
            av särskatterna på växt­näring och på drivmedel.
          </p>
          <p xml:id="i-kUHahVxwNdk9uVhhMfa8Z">
            Bättre villkor totalt sett för hästanknuten verksamhet skulle
            dessutom medföra att fler människor kunde få sin inkomst på landsbygden.
          </p>
          <p xml:id="i-Y8taxztuKHZiN8rBQ8SLr4">
            Hästen skall inte underskattas som landskapsvårdare. Hästens
            mule är väl så effektiv som klövdjurens när det gäller att hålla
            betesmarker i hävd. Det är därför förvånansvärt att hästen diskriminerats
            när det gäller just hävd av betesmarker. Förändringen av EU:s
            jordbrukspolitik innebär, när den genomförs, att bidrag för hävd
            kommer att utgå per hektar. Om detta inte skulle bli fallet utan
            bidrag för hävd utbetalas på grundval av betande djur bör hästen
            ingå som ett av dessa.
          </p>
          <p xml:id="i-MoCRs4HSxwkfg8TE29mKyL">
            Svensk spelmarknad är stadd i omvandling. De nationella monopolen
            kan inte längre upprätthållas, vilket betyder att ATG:s särställning
            i längden inte kan upprätthållas. Dels öppnar gemensamhetslagstiftningen
            för spelbolag från andra EU-länder, dels medför Internetbaserat
            spel att aktörer från hela världen lätt når den svenska spelaren.
            Detta får konsekvenser för hästhållningen i Sverige eftersom ATG
            under åren avsatt stora summor för hästens och ridsportens främjande.
          </p>
          <p xml:id="i-Ui1Mm8ZgoNKYDo854z94WU">
            Tillskotten från ATG är viktiga för de svenska hästintressenterna.
            Det vore värdefullt om även konkurrenter till ATG avsatte motsvarande
            medel för att jämställa konkurrensvillkoren. Då drabbas inte svensk
            hästhållning. Ett sätt som kunde prövas är en licensiering av
            spelaktörer där licensavgiften fördelas i enlighet med ATG:s nuvarande
            avtal med staten. Den internationella konkurrensen kan också komma
            att tvinga fram en likformad beskattning av spelvinster för att
            spel inte skall förläggas till länder där skatterna är lägst.
            Är de svenska skatterna för höga riskerar svenskt spel att tappa
            i attraktionskraft. Medlen till hästintressenterna kommer då att
            minska. Vi förutsätter att regeringen följer utvecklingen.
          </p>
          <p xml:id="i-Q4iYhnBtt1UhUWRn32LFkH">
            Det sägs ofta att hästbranschen är en framtidsnäring för landsbygden
            och jordbruket. Ändå drabbas de som håller hästar av omfattande
            byråkrati och regelkrångel förutom den regelbörda som drabbar
            alla företagare. Som exempel kan nämnas Djurskyddsmyndighetens
            blankett om tillstånd för att hålla hästar, byråkratin och väntetiderna
            som fanns vid införandet av hästpass och att alla som håller hästar
            och utfodrar dem med hösilage skall registrera sig som foderföretag
            hos Jordbruksverket. Det har skrivits en hel bok om skattereglerna
            som berör hästnäringen.
          </p>
          <p xml:id="i-KV6L7x5MKGQR1PyqisFmUA">
            Byråkratin är en stor belastning för företagen inom jordbruket.
            LRF har nyligen presenterat en sammanställning över alla de regelverk
            som drabbar jordbruket. Tyvärr finns det ingen översikt för hästarnas
            regelbörda men som ett exempel kan nämnas hur det för ett får
            finns 34 regelverk och 96 informationskrav. Det finns ingen anledning
            att tro att hästarna är mindre reglerade. För de gröna näringarna
            kostar den totala administrationen ungefär 4 miljarder kronor
            per år. Det är pengar som skulle göra betydligt större nytta om
            de gick till investeringar eller nya jobb istället.
          </p>
          <p xml:id="i-qKW11uUVpiWWTWn33kZM7">
            Hästnäringen är en framtidsbransch och en viktig del av utvecklingen
            på landsbygden, men om man vill ta till vara den fulla potentialen
            måste den få bättre förutsättningar att utvecklas och hitta nya
            vägar. Det är viktigt att stärka dess möjligheter att bidra till
            en levande landsbygd genom att bl.a. lätta på den byråkratiska
            bördan så den slipper vara nedtyngd av dryg administration och
            krångliga blanketter.
          </p>
        </div>
        <div type="motSignatures">
          <list>
            <item xml:id="i-Po2s41ogKhyE5A4ixZr11z" who="i-PyuBrn6sPrF8RQEvmB9xdP">
              Cecilia Widegren (m)
            </item>
          </list>
        </div>
      </div>
    </body>
  </text>
</TEI>
