<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03476">
  <teiHeader>
    <fileDesc>
      <titleStmt>
        <title>En effektiv offentlig förvaltning som fokuserar på kärnuppdraget och minskar byråkratin</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3476 av Karin Enström m.fl. (M)</title>
          <idno type="rdwebb">H8023476</idno>
          <rs type="number">3476</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023476/text</ref>
          <ref type="dokument_url_html">http://data.riksdagen.se/dokument/H8023476</ref>
          <ref type="dokumentstatus_url_xml">http://data.riksdagen.se/dokumentstatus/H8023476</ref>
          <ref type="docx">http://data.riksdagen.se/fil/557B4B14-404C-4016-B7B1-780D707598B2</ref>
          <ref type="pdf">http://data.riksdagen.se/fil/733B5CB6-0C73-438E-9D7B-2732D4F44F92</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JVJBMZFMJK5YHSMqRKfcrP</idno>
            <name>Lars Jilmstad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-T6geZmdAitghtdmaMpatb5" type="signed"/>
        <correspContext corresp="i-T6geZmdAitghtdmaMpatb5">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-JVJBMZFMJK5YHSMqRKfcrP"/>
        </correspContext>
        <correspAction xml:id="i-XX7r4FFFyT3jsdZ5Zz4vXb" type="submitted">
          <date when="2020-10-06"/>
          <time when="15:12:43"/>
        </correspAction>
        <correspAction xml:id="i-VXpb9gL7SETo9HssUeJ4So" type="reviewed">
          <date when="2020-10-06"/>
          <time when="19:24:37"/>
        </correspAction>
        <correspAction xml:id="i-L6oqEeeXiBLrH7Fj11AvUm" type="referred">
          <date when="2020-10-14"/>
        </correspAction>
        <correspAction xml:id="i-XKxmjsNTHtL7bxr5RAnAVv" type="assigned">
          <date when="2021-10-26"/>
          <time when="09:02:55"/>
        </correspAction>
        <correspContext corresp="i-XKxmjsNTHtL7bxr5RAnAVv">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-33QAQRy9tWnudkXg3n2osM" type="behandlas_i"/>
        <correspContext corresp="i-33QAQRy9tWnudkXg3n2osM">
          <ref type="uppgift">2020/21:NU16</ref>
          <ref type="ref_dok_id">H801NU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU16</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LiuGUwdd4iPijoTotVc7JK" type="behandlas_i"/>
        <correspContext corresp="i-LiuGUwdd4iPijoTotVc7JK">
          <ref type="uppgift">2020/21:NU4</ref>
          <ref type="ref_dok_id">H801NU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU4</ref>
          <ref type="ref_dok_titel">2020 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V9NM7XRUBhnMVWFhV5aDW9" type="behandlas_i"/>
        <correspContext corresp="i-V9NM7XRUBhnMVWFhV5aDW9">
          <ref type="uppgift">2020/21:KU22</ref>
          <ref type="ref_dok_id">H801KU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU22</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WksfEHZzFvsyPvE2HXc2Pf" type="behandlas_i"/>
        <correspContext corresp="i-WksfEHZzFvsyPvE2HXc2Pf">
          <ref type="uppgift">2020/21:FiU25</ref>
          <ref type="ref_dok_id">H801FiU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KnYEdE3zW4F5Nrvk67TWyG" type="behandlas_i"/>
        <correspContext corresp="i-KnYEdE3zW4F5Nrvk67TWyG">
          <ref type="uppgift">2020/21:NU17</ref>
          <ref type="ref_dok_id">H801NU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU17</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PECPLibTYrBPwXGQgG1NVJ" type="motHeader">
        <div xml:id="i-E3b6mfqz8LHvMdYEmtLVD" type="motTitle">
          Motion till riksdagen 2020/21:3476 av Karin Enström m.fl. (M)
          En effektiv offentlig förvaltning som fokuserar på kärnuppdraget
          och minskar byråkratin
        </div>
      </div>
      <div xml:id="i-TNfSdNfKL7wJEpAiY34xaL" type="motBody">
        <div xml:id="i-ByUELRyhBAtoPdvkq47GWG" type="motProposal" subtype="förslag">
          <head xml:id="i-8CW2gF2YfoyBpTNS3UXSTz">
            Förslag till riksdagsbeslut
          </head>
          <list xml:id="i-VS4ouqsdZWuQbBzvf9TXFR" style="ol">
            <item xml:id="i-Hj9oE4mptuGGSt64ABiZkf">
              Riksdagen ställer sig bakom det som anförs i motionen om att
              regeringen bör genomföra en stor myndighetsreform med genomgång
              och prioritering av Sveriges myndigheter och deras storlek, struktur,
              uppdrag och regleringsbrev i syfte att väsentligt minska antalet
              myndigheter, öka deras effektivitet och fokusera på kärnuppdragen,
              och detta tillkännager riksdagen för regeringen.
            </item>
            <item xml:id="i-6e9ysNFERycQayCjphzRgu">
              Riksdagen ställer sig bakom det som anförs i motionen om att
              det behövs en oberoende översyn av konsekvensutredningsförordningen
              och hela processen med konsekvensutredningsarbetet i Sverige samt
              tillkännager detta för regeringen.
            </item>
            <item xml:id="i-Kk1tX5aiY7Q8EPD8qpYTp6">
              Riksdagen ställer sig bakom det som anförs i motionen om att
              utvärdera och stärka Regelrådet och det regelförenklande arbete
              som bedrivs av regeringen och myndigheterna och tillkännager detta
              för regeringen.
            </item>
            <item xml:id="i-FDtAVuLwN2SgJ51YfVKQ3g">
              Riksdagen ställer sig bakom det som anförs i motionen om att
              skapa en sammanhållen process som drivs av regeringen för att
              hålla ihop och driva regelförenklingsarbetet och tillkännager
              detta för regeringen.
            </item>
            <item xml:id="i-G9dcUNfSU7RFV9ns4uyXKp">
              Riksdagen ställer sig bakom det som anförs i motionen om att
              regeringen årligen genom en särskild skrivelse bör återrapportera
              till riksdagen om hur arbetet med regelförenklingar fortskrider,
              och detta tillkännager riksdagen för regeringen.
            </item>
            <item xml:id="i-5Npk1HTe25nnzpgEVQfX1k">
              Riksdagen ställer sig bakom det som anförs i motionen om att
              inrätta ett implementeringsråd, som har till uppgift att granska
              och bedöma de samhällsekonomiska konsekvenserna av implementering
              av EU-lagstiftning, och tillkännager detta för regeringen.
            </item>
            <item xml:id="i-XXbh2r7Ft5N8DmNF2t3GAy">
              Riksdagen ställer sig bakom det som anförs i motionen om att
              utreda om och hur ett förbud för myndigheter att bedriva skattefinansierat
              påverkansarbete gentemot riksdag, regering och andra offentliga
              beslutsfattare kan utformas och tillkännager detta för regeringen.
            </item>
            <item xml:id="i-MzihoVnTSi4FS9Ywd9WvPf">
              Riksdagen ställer sig bakom det som anförs i motionen om att
              utreda om och hur ett förbud för statliga bolag att bedriva skattefinansierat
              påverkansarbete gentemot riksdag, regering och andra offentliga
              beslutsfattare kan utformas och tillkännager detta för regeringen.
            </item>
            <item xml:id="i-Y3TWntm4BtQWKrwYd5ZFZs">
              Riksdagen ställer sig bakom det som anförs i motionen om att
              myndigheter inte bör bedriva opinionsbildande verksamhet och tillkännager
              detta för regeringen.
            </item>
          </list>
        </div>
        <div xml:id="i-7XSN3SfZpVoWnY6p6QRwqb" type="motContent">
          <head xml:id="i-GH9KTu8BWY2bKkceU57nDz" type="h1">
            Motivering
          </head>
          <p xml:id="i-PmdeNdgqDP5kApCHfHJbJ7">
            Den svenska välfärdsmodellen bygger på ett samhällskontrakt mellan
            medborgare och stat, där medborgare betalar hög skatt för att
            få högkvalitativa välfärdstjänster inom framför allt inom skola,
            sjukvård, polis och allmän myndighetsservice. Mycket inom det
            offentliga fungerar också väl, men samtidigt är det alltmer uppenbart
            att statens kärn­uppgifter inte längre utförs på det sätt och
            med den kvalitet som svenska skattebetalare förväntar sig och
            har rätt att förvänta sig. Vi har världens femte högsta skattetryck
            men det syns varken i våra skolresultat, i tillgängligheten till
            vården eller i polistäthet och trygghet. Det blir då förståeligt
            att allt fler invånare ställer sig frågan om och vilken valuta
            vi får för våra skattemedel.
          </p>
          <p xml:id="i-FXZVdoApGujaz6HWWTZw4x">
            Skillnaden mellan berättigade förväntningar och levererade resultat
            har vuxit under senare år. Under förra mandatperioden höjde exempelvis
            regeringen skatterna med 60 miljarder kronor och utgifterna med
            100 miljarder kronor. Addera därtill den ekonomis­ka kris vi nu
            går in i till följd av covid-19. Behovet av att prioritera kärnan
            i statens och välfärdens uppdrag har sannolikt inte varit större
            i modern tid.
          </p>
          <p xml:id="i-9nc5fcVNfGnpRYRuB2kmjF">
            Detta behöver ske genom politiska prioriteringar i budget, likväl
            som i organisering och styrning samt regleringsbrev av de statliga
            myndigheterna. En framgångsrik styr­ning är avgörande för varje
            regerings möjlighet att genomföra sin och den av riksdagen beslutade
            politiken. Regeringen har under den nuvarande och den föregående
            mandat­perioden gjort vissa reformer inom det förvaltningspolitiska
            området men också brustit i styrningen av ett antal myndigheter
            i flera avseenden. Transportstyrelsen, Arbetsförmed­lingen och
            Försäkringskassan är några tydliga exempel. Den statliga förvaltningspoliti­ken
            och regeringens styrning av de statliga myndigheterna möter framförallt
            inte dagens utmaningar. Myndigheterna tillåts i allt mindre utsträckning
            fokusera på sina respektive kärnuppdrag, såsom att utreda brott
            eller att förmedla arbeten.
          </p>
          <p xml:id="i-CsQi5GG48Gc8cv4nRij9q8">
            För att byråkratin ska minska behöver staten prioritera i den
            breda och detaljerade flora av myndigheter, regleringsbrev samt
            mål och styrdokument av allehanda slag. Fokus behöver främst vara
            på myndigheternas kärnuppdrag och huvudsyfte. Alla myn­digheter
            eller myndighetsuppdrag kan inte vara självskrivna och så heller
            inte deras budgetanslag. Det behövs därför en bredare genomgång
            av samtliga myndigheter och dess uppdrag och anslag. I en sådan
            översyn bör bland annat effektiviteten i utform­ningen, dess tvärsektoriella
            krav samt storleken av myndigheten utvärderas och dess resultat
            mynna ut i en stor myndighetsreform.
          </p>
          <p xml:id="i-LXmB9gqPBUwVQA5WE8swQt">
            Erfarenheten säger oss exempelvis att tillfälliga projekt generellt
            sett är mer ineffek­tiva än permanenta förändringar och välgrundade
            reformer. Tyvärr är det idag många myndigheter som ändå får finansiering
            för just olika typer av tillfälliga projekt. Tillfäl­ligheten
            i projekten kommer ofta av att de varken är prioriterade eller
            förväntas skapa ett långsiktigt värde. Av dessa anledningar bör
            tillfälliga projekt undvikas.
          </p>
          <p xml:id="i-4ecCrPiyKnKEmaXEw1zmv7">
            Detsamma kan sägas om små myndigheter, då deras förvaltningskostnader
            ofta blir oproportionerligt stora samt dess förmåga att agera
            kraftfullt ofta är liten. Försök att avhjälpa detta med en så
            kallad servicemyndighet vid namnet Statens servicecenter skedde
            2012, men utvärdering och granskning av denna har visat att även
            denna lösning hitintills varit dyr och inte särskilt effektiv.
            Gällande små myndigheter behöver det därför särskilt övervägas
            om dessa bäst läggs ner alternativt slås samman med annan eller
            andra myndigheter. Även Statens servicecenter behöver utvärderas
            och kostnad­erna för dess tjänster jämföras med om myndigheter
            själva hade skött sina ekonomi- och lönesystem. Syftet med myndigheten
            är att öka effektiviteten och tillgängligheten i svensk statsförvaltning.
            Både Statskontoret och Riksrevisionen har dock ifrågasatt om så
            verkligen blivit fallet. Regeringen har även gjort förändringar
            i syfte att öka anslut­ningsgraden bland myndigheter, samt vidgat
            myndighetens ansvarsområde till att även inkludera fysiska servicekontor.
            En helhetsöversyn om myndigheten i dagens form möter de krav och
            förväntningar som fanns vid skapandet behöver därför ske i syfte
            att säkerställa att myndigheten är alternativt kan bli den effektiva
            service den är tänkt att vara.
          </p>
          <p xml:id="i-V4CvzaxwnM8S4qjYECBgH7">
            Frågan om utvärderingsmyndigheternas organisering och opartiskhet
            är också högst relevant i detta sammanhang. Liksom att snabbt
            få på plats en utbetalningsmyndighet i syfte att minska bidrags-
            samt välfärdsbrott. I oktober 2018 lämnades SOU 2018:79 – Analys-
            och utvärderingsutredningen över till Finansdepartementet. Utredningen
            innehåller förslag på en förändrad styrning och organisering av
            delar av regeringens analys- och utvärderingsmyndigheter. Remissvaren
            kom in våren 2019, men ännu har regeringen inte presenterat sin
            ståndpunkt och lämnat någon proposition på området. Principiellt
            bör utvärderingskompetenser av den här oberoende sorten, vare
            sig ligga under den minister eller den myndighet som de har till
            uppgift att utvärdera men de bör helt eller delvis kunna samlas
            under ett och samma paraply i syfte att stärka utvärder­ingskompetensen
            samt för att få till ett ökat fokus på utvärderingsbarhet i beredningar.
          </p>
          <p xml:id="i-Uayy8tRTcmq4JXhQ2eatcm">
            Vidare är det viktigt att enskilda tjänstemäns ansvar tydliggörs
            liksom att en god förvaltningskultur främjas. Vi ser med oro på
            att många enskilda människor och före­tagare uttrycker att man
            upplever byråkratin både omfattande och politiserad. En åter­kommande
            kommentar är en upplevelse av att en inblandad tjänsteman driver
            en egen agenda, snarare än agerar opolitiskt och sakligt. Självklart
            gör lejonparten av landets tjänstemän ett gott arbete och följer
            alla lagar och regler. Men, det blotta faktum att diskussionen
            huruvida man kan lita på staten och statliga beslut tagit fart
            är skäl nog för att agera för tydligare ansvarsfördelning, ansvarsutkrävning
            och en god förvaltnings­kultur. Att samla utvärderingsmyndigheterna
            i syfte att höja kvalitén på utvärderings­arbetet skulle också
            bidra till det. Att skärpa och vidga straffansvaret för tjänstefel
            ett annat och att få på plats en statstjänstemannautbildning är
            en tredje. De två sistnämnda förslagen tillkännagav riksdagen
            för regeringen i april 2018, och trots att det gått två mer än
            två år sedan dess finns ingetdera ännu på plats. Vad gäller tjänstemannaansvar
            finns inte ens ett utredningsförslag klart.
          </p>
          <p xml:id="i-RZgccd6ZMz8PsqVnY3oni7">
            Givet utvecklingen av tesdrivna myndigheter med främjandeuppdrag
            utmanas och försvåras myndigheters opartiska roll. Jämställdhetsmyndigheten
            samt flertalet myndig­heters opinionsbildande verksamhet är exempel
            på när offentlig förvaltning får politiska uppdrag och därför
            får svårare att vara och uppfattas opartiska. Med en stor myndighets­reform
            och en politik som prioriterar samhällskontraktets kärna borde
            dock detta kunna motverkas.
          </p>
          <head xml:id="i-WSRi6TMJq6JpSjXkK62mxn" type="h1">
            Granskning och konsekvensutvärdering
          </head>
          <p xml:id="i-Af41XEUyLiZE3xrVc1Yd3L">
            Skattebetalarnas pengar har många alternativa användningsområden
            och granskning av hur de används är centralt för demokratin, men
            också för att öka effektiviteten och förbättra verksamheterna.
            Denna granskning sker idag av exempelvis av massmedia och oberoende
            myndigheter så som Riksrevisionen. I takt med ett förändrat medielandskap
            och en ökad digitalisering finns det idag utrymme att ytterligare
            öka möjligheten till granskning och i slutändan också effektivitet,
            genom ökad transparens. Moderaternas förslag till reformer på
            digitaliseringen område finns i motionen En svensk digitaliserad
            offentlig förvaltning i framkant av Karin Enström m.fl.
          </p>
          <p xml:id="i-M7J3WqvPkmR6Xt5Hr9ePQb">
            Merparten av de granskningar som sker av offentlig förvaltning
            och skattemedel äger rum i efterhand, när ett beslut redan är
            fattat eller en investering redan är genom­förd. Potentialen i
            att utveckla och förbättra de analyser som sker i förväg är stor.
            En utredning av regeringens Expertgrupp för Studier i Offentlig
            ekonomi (ESO) presente­rade 2018 rapporten ”Tänk efter före!”,
            och den visar just detta samt föreslår en rad viktiga åtgärder
            för att utveckla och förbättra konsekvensanalyser av lagförslag
            redan innan de verkställs.
          </p>
          <p xml:id="i-FvYTcoTmeQftX1iFyss4Pp">
            Flera granskningar visar exempelvis att dagens konsekvensanalyser
            ofta är av bris­tande kvalitet, särskilt med avseende på deras
            samhällsekonomiska konsekvenser. I regel är det oftast bara effekter
            för statsbudget och näringslivets administrativa ökade kostnader
            som redovisas. Både för samhället i stort samt för företag specifikt
            saknas det alltså idag konsekvensutredning på flera områden. Av
            de konsekvensanalyser som Regelrådet granskade 2019 ansåg man
            att hälften av dessa var bristfälliga och de ansågs därför inte
            godtagbara. Samma siffra har återkommit flertalet år tillbaka
            och inte ändrats nämnvärt över tid. Därtill saknas det ofta analys
            av olika handlingsalternativ, inklusive alternativet att inte
            göra någonting. Resultatet blir en konsekvensanalys som alltför
            ofta bara stödjer och motiverar det liggande förslaget. Genomarbetade
            och politiskt motive­rade förslag bör tålas att jämföras. Även
            tidpunkten för då konsekvensanalysen görs och granskas av Regelrådet
            är relevant i sammanhanget. När detta sker sent i processen tycks
            det påverka de då redan framarbetade slutsatserna och förslaget
            i lägre grad.
          </p>
          <p xml:id="i-AmSUsEJJp2CLxZNXSC2NmB">
            På både EU-nivå samt inom OECD har man arbetat länge med att
            förstärka och ut­veckla konsekvensanalyser av politiska förslag.
            Det är därför också viktigt att vi i Sverige utvecklar våra metoder
            i syfte att inte hamna efter i policyprocesser och förhand­lingar
            inom samma organisationer och samarbetsorgan. Även OECD och Världsbanken
            har i rapporter konstaterat att Sverige brister både gällande
            kvalitén och omfattningen i de konsekvensanalyser som sker inför
            beslut samt i uppföljning av fattade beslut.
          </p>
          <p xml:id="i-5zMxvQAPribJVWdcUYxh9x">
            Ett exempel på vad som ofta brister i konsekvensanalyserna är
            när hinder och regel­verk uppkommer på lokal nivå, på grund av
            nationella regleringar. Näringslivets Regel­nämnd (NNR) har sedan
            2010 kartlagt den kommunala byråkratin och poängterar att en stor
            del av de hinder företag stöter på dessutom är just sådana. Det
            kan exempelvis röra sig om långa handläggningstider eller kommunala
            avgifter som uppenbart inte motsva­rar kostnaderna för det genomförda
            arbetet, men vars beräkningar inte är offentliga och därför inte
            går att kontrollera.
          </p>
          <p xml:id="i-AkziF3Ds1eWLZoKSPivjMX">
            Att vilja förbättra konsekvensanalyserna i statens offentliga
            utredningar är ingenting nytt, men det har visat sig inte vara
            särskilt enkelt. Studien Ekonomisk metodkvalitét inom statens
            offentliga utredningar från Ramböll Management Consulting år 2014,
            visar att konsekvensanalyserna i statens offentliga utredningar,
            inte förbättrades under åren 2002–2012, trots krav på detta. Därför
            behövs en oberoende översyn av konsekvens­utredningsförordningen
            samt hela processen med konsekvensutredningsarbete i Sverige.
          </p>
          <p xml:id="i-CPmrwxFW3ZDtm4tvEGkbD9">
            Regelrådet är sedan 2014 en del av Tillväxtverket. Denna organisatoriska
            lösning behöver utvärderas. Fram till dess måste Regelrådet få
            tillräckliga, oberoende och egna resurser inom Tillväxtverket
            för att kunna utveckla och kvalitetssäkra sin gransknings­funktion.
            Dessutom bör Regelrådets mandat breddas så att rådet i sina yttranden
            beaktar samtliga samhällsekonomiska konsekvenser av regelgivning,
            inte enbart juridiska per­soners administrativa kostnader.
          </p>
          <p xml:id="i-2tXz5UZhrJJMJD8jczESfo">
            Enligt Regelrådets årsrapport 2018 bör också Tillväxtverket utveckla
            sina insatser in­om stöd och utbildning i konsekvensutredningsarbetet.
            Vi vill därför uppdra åt Tillväxt­verket att intensifiera utbildningar
            för regelgivare i syfte att förbättra de kunskapsmäs­siga förutsättningarna
            för att upprätta konsekvensutredningar som håller god kvalitet.
            Vi vill dessutom att regeringen stärker styrningen av kommittéer
            och annat utredningsarbete för bättre konsekvensutredningar. Fler
            myndigheter bör vidare få uttalade förenklings­uppdrag.
          </p>
          <p xml:id="i-WtBmgXLcvx5xTtxWDxzWna">
            Byråkratin behöver som sagt både minska inom myndigheter och
            offentlig förvalt­ning, likväl som den byråkratin offentlig förvaltning
            skapar och ålägger andra. Att byrå­krati och regelbördan för företag
            är stor samt växande och medför administration och kostnader i
            100-miljardersklassen är väl känt. Om och i detta fördjupar vi
            moderater oss i ytterligare i motionen Regelförenklingar för Sveriges
            företagare av Lars Hjälmered m.fl. Byråkrati åläggs dock även
            samhället i övrigt och onödig administration, tid och kostnader
            uppstår såväl för juridiska personer som för personer, organisationer,
            organ samt för andra delar i den offentliga förvaltningen. Även
            detta problem skulle delvis kunna minska med mer genomarbetade
            konsekvensanalyser, men mer måste också till för att förbättra
            nuvarande regelverk och arbetsmetoder.
          </p>
          <p xml:id="i-Sz1VJybYpb3eASJwhyv9SS">
            Ett annat led i att vända den nu negativa utvecklingen och sätta
            fokus på regelför­enklingsarbetet är att regeringen årligen genom
            en särskild skrivelse återrapporterar till riksdagen om hur arbetet
            med regelförenklingar och minskad byråkrati fortskrider. Vidare
            behöver man även genom regeringen skapa en mer sammanhållen process
            i syfte att hålla ihop och driva regelförbättringsarbetet, både
            i regeringen och på våra myndig­heter. Detta har i andra länder
            visat sig vara helt avgörande för att nå framgång.
          </p>
          <p xml:id="i-YS37e2nCnXr43o1Sa7kQp2">
            Storbritannien har exempelvis lyckats minska byråkratin väsentligt
            efter att ha infört just systematiska processer, grönboksarbete
            samt tidiga konsekvensanalyser för varje ny lagstiftning. Danmark
            är ett annat positivt exempel. Det finns även metodmässiga lär­domar
            att dra från exempelvis USA, trots att våra beslutsystem i övrigt
            ser väldigt olika ut. En relevant regel i USA är att ”benefits
            must justify the cost of action”, det vill säga att vinsten med
            ett nytt regelverk måste motivera kostnaderna av att införa dem.
            Detta har tränat och tvingat administrationen att se nytta och
            kostnader i USA. EU-kommis­sionens ordförande har slagit fast
            att principen om ”en regel in, en regel ut” ska vara en ledstång
            för kommissionen. Det är klokt, inte minst då mycket lagstiftning
            i Sverige utgår från beslut som sker inom EU. Det är på samma
            sätt rimligt att strukturerat och återkommande se över hur den
            samlade bördan av regler och byråkrati kan minska.
          </p>
          <head xml:id="i-Jsy9T47BhmpQZh6nDbYRbr" type="h1">
            Överimplementering av EU-regler
          </head>
          <p xml:id="i-QvAeuPw3KGtH7i2ojVz2Sa">
            En stor del av svensk lagstiftning utgår ifrån vårt EU-medlemskap.
            Ofta handlar det om gemensamma regler för en viss bransch eller
            näringsgren. Ibland finns utrymme för nationell anpassning medan
            det andra gånger tvärtom är tvingande regler. Sverige är ett av
            de länder som återkommande överimplementerar nya EU-regler, så
            kallade ”gold-plating”. Ofta sker det i välvilja, där man i den
            svenska lagstiftningsprocessen passat på att införa nya regler
            när ett regelförändringsarbete ändå är igång, men tydligt är också
            att Sverige inte genomgående ställt sig frågor om vilka krav EU-rätten
            egentligen ställer eller hur andra länder väljer att tolka och
            agera utifrån den. Ett av problemen med över­implementering är
            att det gör att svenska företag får andra, mer långtgående regler
            än sina konkurrenter och att dessa nationella pålagor i sin tur
            ofta också medför omfattande byråkrati och kostnader för företag.
            Konkurrensen för dessa blir då snedvriden. Ökade kostnader uppstår
            dock även direkt och indirekt för offentliga verksamheter, ideellt
            före­ningsliv och för privatpersoner. Regelverken påverkar allt
            från idrottsutövare, skolmat, lekparker, naturvård samt vägar
            och snöröjning. Det offentliga, våra myndigheter, kom­muner och
            regioner påverkas i minst lika stor utsträckning som företag och
            i slutändan är det i medborgaren och konsumentens plånbok som
            de stora kostnaderna ofta landar.
          </p>
          <p xml:id="i-Ppc5J2MkrWfr6CLcQSKnJ">
            Riksdagen har redan beslutat om ett tillkännagivande till regeringen
            om goldplating och vi har respekt för att det gångna året inneburit
            att andra frågor krävt uppmärksam­het, men vill samtidigt påpeka
            att vår förväntan är att regeringen släpper sin omvittnat långsamma
            hantering av regelförenklingsarbetet och så snart det går återkommer
            till riksdagen med konkreta förslag på detta område.
          </p>
          <p xml:id="i-4UVX1rAbxmcNB8FVEFi7Nu">
            Ett rimligt nästa steg är att regeringen lägger fram förslag
            om införande av ett imple­menteringsråd med inspiration från bland
            annat Danmark och förslag från Tillväxt­verket. Ett sådant forum
            bör i första hand ha till uppgift att granska och brett bedöma
            konsekvenserna av implementering av EU-lagstiftning och att den
            inte ålägger oss nya större regelbördor.
          </p>
          <head xml:id="i-NscxM14WmY7g4q7TKKZpZR" type="h1">
            Opinionsbildande myndigheter
          </head>
          <p xml:id="i-CcNMbf7ifP6o1ttGDBiuvr">
            Regeringen och dess myndigheter lyder under lagen och kärnan
            i myndighetsuppdraget ligger i att se till att de lagar och förordningar
            som riksdag och regering har beslutat om blir verklighet och följs.
            Med stöd i lag och regleringsbrev är det ytterst myndigheter som
            verkställer nationella politiska beslut. I sin verkställighet
            är myndigheterna suverä­na och en minister får enligt regeringsformen
            11 kap. 3 § inte ensamt styra hur myndig­heten tolkar lagen. Inom
            dessa ramar är dock möjligt för statliga myndigheter och före­tag
            att idag bedriva informations- och lobbykampanjer. Det första
            inte lika kontrover­siellt som det sista.
          </p>
          <p xml:id="i-Bki5tUZPKsB2dSG1RAcctm">
            Självklart kan myndigheter behöva informera om sin verksamhet
            både till allmän­heten men också specifikt till beslutsfattare.
            De statliga myndigheterna har dock en unik tillgång till både
            riksdag och regering och kan genom regelbundna möten, myndighets­dialog,
            besök och dragningar vid sammanträden sprida både generell information
            och mer specifika synpunkter på vad som inte fungerar eller skulle
            behöva ses över och ändras. Det går därför även ur ekonomisk synpunkt
            att ifrågasätta varför stora summor pengar på dyrt informationsmaterial
            och andra kampanjande aktiviteter med besluts­fattare som målgrupp
            skulle behövas.
          </p>
          <p xml:id="i-9CiD5Rvv3gfyNPeKWdLY7P">
            Kombinationen av möjlighet till direktkontakt med beslutsfattare
            och själva upp­draget att verkställa och verka i enlighet med
            politiska beslut gör att kostsamma kam­panjer och direkt lobbying
            mot beslutsfattare och politiker blir ännu svårare att försvara.
            Det är inte bara olämpligt utan också ekonomiskt oförsvarbart
            att skattemedel avsatta till att verkställa och följa befintliga
            lagar och regelverk används på detta sätt till att motverka och
            ändra de samma.
          </p>
          <p xml:id="i-DEZTiw9MdJL5b7sjHD3aP7">
            Liknande problematik återkommer hos statliga bolag, och då särskilt
            de som verkar inom monopol. Monopolet skapar frånvaro av konkurrens
            och ger dem en särställning och ett ansvar som överstiger många
            andra företags. Ett konkret exempel på detta är hösten 2017 när
            helstatliga Systembolaget i direkt lobbying med postalt utskick
            till samtliga riksdagsledamöter och en allmän reklamkampanj la
            stora summor pengar på att påverka riksdagsledamöter i hur riksdagen
            ska definiera uppdraget för samma bolag och deras eventuella konkurrens.
          </p>
          <p xml:id="i-DkmRTSwLZkm7P48k1DdPSv">
            Detta beteende och där statliga bolag och myndigheter spenderar
            tid, kompetens och pengar på att påverka medborgare och beslutsfattare
            riskerar också att undergräva förtroendet för staten som sådan.
            Givetvis gäller yttrande- och tryckfriheten även för anställda
            inom statens myndigheter, för generaldirektörer, statliga bolag
            och deras vd:ar. Men den makt som dessa får om de med skattebetalarnas
            resurser i ryggen driver på­verkanskampanjer står inte i överensstämmelse
            med grunderna för den svenska förvalt­ningstraditionen (myndighet)
            eller ägandeförhållandena (statligt bolag). Det är skillnad på
            att använda sin yttrandefrihet och att använda skattebetalarnas
            pengar för att sprida dem i form av påverkanskampanjer.
          </p>
          <p xml:id="i-FVH1L7ipuGrTkbNHttCQNY">
            Ett annat liknande men ändå skiljt exempel är när myndigheter
            får till uppdrag att opinionsbilda med medborgaren som målgrupp.
            Ofta i syfte att övertyga befolkningen om sin egen förträfflighet
            eller för att uppmuntra ett viss beteende. Sida spenderar ex­empelvis
            155 miljoner kronor om året för att öka svenskarnas engagemang
            för biståndet. Den typen av opinionsbildande uppdrag och kostnader
            riskerar på liknande sätt mot­verka myndigheters objektiva och
            opartiska roll. Därför bör myndigheters externa kommunikationsarbete
            begränsas till samhällsinformation snarare än opinionsbildning
            och påverkansarbete. 2007 konstaterade SOU 2007:107 Opinionsbildande
            verksamheter och småmyndigheter att gränsdragningen trots sin
            tills synes enkelhet i praktiken är svår att definiera i lagtext.
            Någonstans möter yttrandefriheten den opartiska och verkställan­de
            myndigheten, men är problemet verkligen så stort att det behöver
            definieras? Den frågan ställde sig SOU 2007:107 och svaret idag
            13 år senare är tyvärr att myndigheter och kommuner lägger allt
            större och betydande belopp på kommunikation och opinions­bildning.
          </p>
          <p xml:id="i-St46jKTUM6sPrsvyg2ZYVm">
            Mot ovanstående bakgrund bör regeringen se över myndigheternas
            samt de av staten ägda bolags kommunikationsarbete och opinionsbildande
            verksamhet.
          </p>
        </div>
        <div xml:id="i-4FYfTD114NWwCi5tjWaLXF" type="signatureBlock">
          <list xml:id="i-BuN1VbaZ31CNFAgibzMu9G">
            <item xml:id="i-5irXdbPJzVTqARGKCLuj59" who="i-9Rr7JqtzHpZv84evqPH4D8" type="signature">
              Karin Enström (M)
            </item>
            <item xml:id="i-3FrpZzfBZzRXLbTkKbvw8G" who="i-9YKB8rsGppqRutMkVzzGbk" type="signature">
              Marta Obminska (M)
            </item>
            <item xml:id="i-Sb4jS16iRjgeVyyF5ikRmn" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
            <item xml:id="i-G3JcVcgGWoD4Pw8W8aN1VR" who="i-KGa34znP4SNkFTbwiVao8N" type="signature">
              Erik Ottoson (M)
            </item>
            <item xml:id="i-VeGS5uK3aodmzKqN3Lk57h" who="i-JVJBMZFMJK5YHSMqRKfcrP" type="signature">
              Lars Jilmstad (M)
            </item>
          </list>
        </div>
      </div>
    </body>
  </text>
</TEI>
