<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0210/mot_200304_Mj_0210-0001.pdf"/>
      <div type="motHeader" xml:id="i-DQ8FSvWbn48YFda8eFjCuG">
        <div type="motTitle" xml:id="i-K2osVdD7hDYqrhyxwTUeyn"/>
        <div type="motSubmissionInfo" xml:id="i-7Th8crgPo7k9PJZsa2VNrG"/>
      </div>
      <div type="motBody" xml:id="i-7MCf8qS6GpjP952MLqARHr">
        <div xml:id="i-WBwfRZ6YeTEwExBY1YTgph">
          <p xml:id="i-BsYzh3m1UPw4RX81bLGxo2">
            2003/04 mnr: MJ210 pnr: m1181
          </p>
          <p xml:id="i-Gmi48dFkebH8cgfTnbayed">
            Motion till riksdagen 2003/04:MJ210
          </p>
          <p xml:id="i-8oUAcCXBQYvTcFPd79fXFb">
            av Tobias Billström (m)
          </p>
          <p xml:id="i-CA1qo4xZQoo98eseENtbGU">
            Miljöbalken
          </p>
          <p xml:id="i-GboBP2qDTY94WMBW9KeRY9">
            Förslag till riksdagsbeslut
          </p>
          <p xml:id="i-QuvbHMmgGDqLVisHRWhxrh">
            Riksdagen tillkännager för regeringen som sin mening vad i motionen
            anförs om en översyn av miljöbalken.
          </p>
          <p xml:id="i-FhUKqATgyJvQ73J64riFQy">
            Motivering
          </p>
          <p xml:id="i-9PXCiDW8wxBfVmiFAbNQ2U">
            Tanken är god men resultatet farligt. Så skulle man kunna sammanfatta
            den nya miljöbalken. Syftet med miljöbalken — att samla miljölagstiftningen
            och effektivisera miljökontrollen — var säkert god, men för landets
            företagare och för tillväxten är resultatet av miljöbalken direkt
            farligt. Oron för att bryta mot någon av miljöbalkens alla regler
            och drabbas av miljösanktionsavgift är stor. I en ledare i Dagens
            Handel (nummer 2/2003) beskrivs en orimlig konsekvens av miljöbalken.
            Elektronikskrot kan i dag tas emot i butik även om kommunerna
            och näringslivet har kommit överens om kommunal insamling. Om
            konsumenten lämnar in till exempel gamla lysrör i butik så sker
            en ”mellanlagring av farligt avfall” i butiken. Butiksägaren måste
            anmäla detta minst sex veckor i förväg. Butiken räknas i detta
            fall som en så kallad C- anläggning som måste betala avgift, anteckna
            hur många lysrör som lagras, spara anteckningarna i minst fem
            år, begära tillstånd för att transportera bort lysrören, skriva
            transportdokument för varje transport om någon annan sköter transporten,
            följa regler om egenkontroll samt lämna årlig miljörapport! Missar
            butiksägaren något av kraven utgår miljösanktionsavgift på mellan
            5 000 och 25 000 kronor med åtföljande anmälan till åtal. Från
            och med den 1 juli 2003 drabbades ännu fler butiker av dessa krångliga
            miljöregler, eftersom de butiker som säljer tv-, audio- och videoapparater
            från och med detta datum blev skyldiga att ta tillbaka dessa varor
            när en kund köper en ny apparat. Men det är inte bara handeln
            som drabbas. Listan på ”miljöbrottslingar” i miljöbalkens ögon
            kan göras lång. Detta kan inte ha varit lagstiftarens avsikt,
          </p>
          <pb facs="riksdagen-motions-pdf/data/200304/mot_200304_Mj_0210/mot_200304_Mj_0210-0002.pdf"/>
          <p xml:id="i-2Y1Co84K92o1nFQ1nXcSYj">
            2003/04:MJ210
          </p>
          <p xml:id="i-3dRBpAQ3n7nPj2HQKN7pkG">
            och nu är det dags att se över balken för att få en miljölagstiftning
            som stödjer tillväxt och ett gott miljöarbete. Reglerna måste
            bli enklare att följa och handläggningstiderna måste bli kortare.
            Andra konsekvenser av dagens lagstiftning är helt orimligt långa
            handläggningstider för nya anläggningar eller uppgraderingar av
            befintliga. Utbyggnad eller ombyggnad av industrier kräver helt
            nya tillstånd för hela anläggningen. Konsekvensen blir att nya
            investeringar uteblir eller läggs i andra länder. Men även de
            myndigheter som skall tillämpa miljöbalken har problem med densamma.
            Exemplet från Dagens Handel visar också hur orimligt det blir
            för de tjänstemän som skall arbeta med miljöbalken. I stället
            för att kunna koncentrera arbetet på de viktigaste miljöfrågorna
            belastas kommunerna med administrativt arbete för att kontrollera
            att olika rapporter lämnas in. Denna orimlighet måste snarast
            rättas till. Det är därför helt nödvändigt med en översyn och
            omarbetning av miljöbalken på dessa punkter.
          </p>
          <p xml:id="i-PhsaJ2D72cCbRJ7V4r2Q9T">
            Stockholm den 23 september 2003
          </p>
          <p xml:id="i-7CZAfUMT8g3HZGdG7nHG17">
            Tobias Billström (m)
          </p>
          <p xml:id="i-U5vceYTr83uQhHMyjvdp2o">
            Elanders Gotab, Stockholm 2004
          </p>
        </div>
      </div>
    </body>
  </text>
</TEI>
