<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00316">
  <teiHeader>
    <fileDesc>
      <titleStmt>
        <title>Olovlig körning</title>
        <author corresp="i-3yGB8i2p5vZhm4Sy536rgC">av Anders Hansson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Olovlig körning</title>
          <idno type="rdwebb">GY02Ju316</idno>
          <rs type="number">Ju316</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju316/text</ref>
          <ref type="dokument_url_html">http://data.riksdagen.se/dokument/GY02Ju316</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju316</ref>
          <ref type="doc">http://data.riksdagen.se/fil/086F3F9F-7E57-49C8-A393-0BC95A350012</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hipt3sFSnQnBvuwxH9drBL" type="signed"/>
        <correspContext corresp="i-Hipt3sFSnQnBvuwxH9drBL">
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction type="numbering" xml:id="i-RqFpiQcny9sNEeR4WfiA8u">
          <date when="2010-10-28"/>
        </correspAction>
        <correspAction type="submission" xml:id="i-Lt6deuoqHYs8DheNKufSap">
          <date when="2010-10-26"/>
        </correspAction>
        <correspAction type="transfer" xml:id="i-8GaDzxp1zTAqgYEZ21VC7T">
          <date when="2010-10-26"/>
        </correspAction>
        <correspAction type="assigned" xml:id="i-AA4n8KHiTjPcQxdqVp6vmK"/>
        <correspContext corresp="i-AA4n8KHiTjPcQxdqVp6vmK">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Vs1CRHUyJc9JZx4X11hW7S">
            Förslag till riksdagsbeslut
          </head>
          <p xml:id="i-9PQhdkyyiaUkfk5grt46Cy">
            Riksdagen tillkännager för regeringen som sin mening vad som
            anförs i motionen om att se över möjligheten med utvidgad beslagtaganderätt
            för polisen avseende brottet olovlig körning.
          </p>
        </div>
        <div type="motContent">
          <head type="h1" xml:id="i-TTDP4fvu3jt1CArQXRPGgB">
            Motivering
          </head>
          <p xml:id="i-CNStBNMxE8aHMzUmZgSBGs">
            I Sverige finns över fyra miljoner personbilar. För att få framföra
            en personbil krävs att föraren innehar körkort. Krav föreligger
            också på att föraren inte skall vara påverkad av alkohol, narkotika,
            andra droger eller medicin. Brott mot dessa regler medför straffansvar.
            Reglerna är till för att skydda såväl förare som övriga trafikanter
            från tragiska olyckor.
          </p>
          <p xml:id="i-5HNJfSWxaXmDSF5KK9784W">
            Detta till trots så framför åtskilliga personer dagligen fordon
            under berusning av alkohol eller narkotika och vid flerfallet
            av tillfällena helt utan körkort. Åtskilliga av dem som kör olagligt
            gör tyvärr även detta både uppsåtligen och upprepade gånger.
          </p>
          <p xml:id="i-MHnkZmGUSAzHh3ceQztM26">
            Polisen gör vad den kan för att få bort dessa personer från våra
            vägar, men likt gummibollar studsar dessa personer snabbt tillbaka
            i att olovligen framföra fordon, då tiden till lagföring i tingsrätt
            tyvärr är lång och påföljden som utdöms oftast är låg. Personer
            som polisen ertappat körandes olagligt, släpps efter kontroll
            i avvaktan på rättegång. Följaktligen kan personen återigen använda
            sitt fordon till att begå nya olovliga körningar innan ärendet
            tas upp i domstol. Tingsrätterna får ofta ärenden där personer
            i väntan på tingsrättsförhandling blivit ertappade med att ha
            kört olovligt fler än fem gånger. Under denna tid har personen
            således blank struntat i polisens uppmaningar om att inte framföra
            ett fordon utan körkort.
          </p>
          <p xml:id="i-6NabqvSbSzUP1i39et1dbA">
            Fordonet som använts kan förverkas endast om det uppskattade
            värdet på det är väldigt lågt. I övriga fall görs ingen åtgärd
            avseende fordonet. Detta bör förändras.
          </p>
          <p xml:id="i-CcmvDLJq7MkjL3po1MjWAv">
            Fokus bör ligga på att få bort personen från våra vägar där andra
            medborgare kan drabbas av dennes uppsåtliga negligering av våra
            trafikregler. Därmed bör påföljden för en person som uppsåtligen
            bryter mot uppsatta regler inom ramen för brottet olovlig körning
            delas upp i två delar. Den första delen avser personen och brottet
            som är begånget. Den andra delen rör fordonet. I det sistnämnda
            fallet skall polisen ges utökad rätt att beslagta fordon. Fordonet
            skall sedan bärgas bort till polisens uppställningsplats där ägaren
            sedan kan lösa ut fordonet mot erläggande av en avgift.
          </p>
          <p xml:id="i-Nmu9qVNJMvaKTGoCmXFySx">
            En person som begår brottet olovlig körning skall dömas till
            påföljd i enlighet med lag (1951:649) om straff för vissa trafikbrott.
            Fordonet skall inte beslagtas.
          </p>
          <p xml:id="i-Af7Fa2c65BsEgAHERyND7i">
            En person som för andra gången begår brottet olovlig körning
            skall dömas till böter enligt samma lag ovan, men därtill skall
            fordonet beslagtas. Bärgare skall hämta fordonet och ställa upp
            det på polisens uppställningsplats. För att få ut sitt fordon
            skall föraren/ägaren sedermera bege sig till uppställningsplatsen
            och där erlägga avgift som motsvarar 5 % av bilens nuvarande värde
            samt ersättning för kostnader som uppstått i samband med bärgningen.
          </p>
          <p xml:id="i-FUohEVeBZHoGXWpXkHCWFc">
            En person som för tredje gången begår brottet olovlig körning
            skall dömas för grovt brott och därmed till fängelse. Fordonet
            skall i likhet med förra exemplet bärgas bort och sedan uthämtas
            mot erläggande av avgift och ersättning för kostnader enligt ovan.
          </p>
          <p xml:id="i-8zBR3PizVmADiSGUP413hK">
            Dessa förfaranden förutsätter att brotten måste ha begåtts under
            en avgränsad tidsperiod, förslagsvis på 03 månader, alternativt
            längre.
          </p>
          <p xml:id="i-UNqfnjWuYPncMUFF6uoyGZ">
            Beslagtagna bilar förvaras på polisens uppställningsplats i max
            tre månader. Därefter kommer dygnsavgift tillämpas, vilket läggs
            till avgifterna i övrigt för bilens uthämtande. Efter sex månader
            säljes bilarna på exekutiv auktion och pengarna används till att
            täcka polisens utgifter i samband med beslaget. Återstående pengar
            skickas sedan till ägaren av fordonet.
          </p>
          <p xml:id="i-5oGua67bshQSF3THKVnE3b">
            Upprepat och uppsåtligt ignorerande av polisens uppmaningar gällande
            olovlig körning måste tas på allvar. Ingen skall kunna strunta
            i lagen och fortsätta begå brott utan efterverkningar.
          </p>
          <p xml:id="i-HNSCcKYTWBsCLd6bEmj8ag">
            Genom detta förslag sätter samhället tydligt ner foten och markerar
            sin ståndpunkt rörande brottet. Personer utan körkort och som
            ändock använder fordon i syfte att bryta mot lagen skall ges en
            kännbar påföljd, inte bara för personen utan även för plånboken.
            Med detta förslag tror jag att vi kan förhindra framtida olovliga
            körningar och få bukt med problemet. Det är därför min önskan
            att regeringen ser över möjligheten till att omsätta detta förslag
            i verkligheten.
          </p>
        </div>
        <div type="motSignatures">
          <list>
            <item xml:id="i-JKZ3DtvESRjdcH7rGdvteC">
              Anders Hansson (M)
            </item>
          </list>
        </div>
      </div>
    </body>
  </text>
</TEI>
