<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00696">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__696/mot_1967__ak__696-001.pdf"/>
      <fw xml:id="i-9nYhWPdR43gZGNVNLRQSV">
        Motioner i Andra kammaren, nr 696 år 1967 11
      </fw>
      <div xml:id="i-2mt5cXzEMjuNnXgnZFZD11" type="motHeader">
        <div xml:id="i-54Rg79yds8CHVFi5BPc2KP" type="motTitle"/>
        <div xml:id="i-QiyS2ytg3nqpFbNyyqkear" type="motSubmissionInfo"/>
      </div>
      <div xml:id="i-AwCFMQG9xvXru8C5Z4XQMS" type="motBody">
        <div xml:id="i-C2aRYhZzunPKQpwDxcx3GK">
          <p xml:id="i-TwD6TB6qGiuXApULaDsgzK">
            Nr 6096
          </p>
          <p xml:id="i-UG5arzJu3pkqZ9MJ3bo2K1" type="titleString">
            Av herr Ståhl, i anledning av Kungl. Maj:ts framställning om
            anslag till Atomenergiverksamhet inom Aktiebolaget
          </p>
          <p xml:id="i-McufLZpjHAvprqhCBmYmiQ">
            Atomenergi.
          </p>
          <p xml:id="i-AXUBYuswzKCYJU2tgCCmAM">
            I årets statsverksproposition, bilaga 12: Handelsdepartementet,
            lämnar föredragande statsrådet under avsnitt F. Atomenergiverksamhet
            det intres- santa och ur alla synpunkter glädjande meddelandet
            (s. 100 ff.) att under år 1966 av regeringen träffats ett leveransavtal
            med Amerikas förenta sta- ter beträffande anrikat uran för civila
            ändamål omspännande en period av inte mindre än trettio år. Härigenom
            skapas äntligen praktiska möjlighe- ter till kommersiell produktion
            i större skala av elkraft, alternativt värme. Att det är enskilda
            initiativ, närmast i det påbörjade stora Oskarshamns- kraftverket,
            som drivit fram detta avtal, förminskar på intet sätt dess värde.
            Vi kan nu se fram emot helt nya resurser att med mer ändamåls-
            enliga metoder än fortsatt exploaterande av våra alltmer knappa
            reserver av vattenkraft tillgodose den år från år stigande efterfrågan
            på elkraft. Det kan med fog sägas, att mot bakgrunden av våra
            onekligen nedslå- ende erfarenheter av de mångåriga och enormt
            kostnadskrävande men ändå valhänta försöken att bygga upp en inhemsk
            kraftproduktion, base- rad på naturligt uran och tungt vatten,
            detta steg borde ha tagits för flera år sedan, särskilt som en
            sådan ändrad inriktning starkt framhållits från oppositionshåll
            i riksdagsdebatterna under senare år. Bättre sent än aldrig heter
            det, och ordspråket kan tillämpas även här. Rätt utnyttjat bör
            detta avtal ge oss möjligheter att inom överskådlig tid återvinna
            det handikapp som regeringens, särskilt det ansvariga statsrådets,
            tveksamhet och drö- jande på detta viktiga område skapat. Man
            vill uttala den livliga förhopp- ningen, att de enskilda kraftproducentföretagen
            även i fortsättningen skall fullfölja den förutseende och samhällsnyttiga
            linje beträffande den svenska elkraftproduktionen, som inletts
            med påbörjandet av Oskarshamnsverket, detta så mycket mer som
            ett svenskt företag — ASEA — står som konstruk- tör av och huvudentreprenör
            för denna betydande anläggning. Även här öppnar sig nya perspektiv
            för svensk teknik och produktion. I och med denna kursomläggning
            i den svenska atomenergipolitiken är det för var och en uppenbart,
            att den s. k. svenska eller blå-gula linjen, base- rad på naturligt
            uran och tungt vatten, kommer att erhålla utomordent-
          </p>
          <pb facs="riksdagen-motions-pdf/data/1967/mot_1967__ak__696/mot_1967__ak__696-002.pdf"/>
          <fw xml:id="i-EAh3a4bcdebV71yKWcmpy8">
            12 Motioner i Andra kammaren, nr 696 år 1967
          </fw>
          <p xml:id="i-3iTdkZeAuP4deqnRLrd8Gx">
            ligt ringa praktisk betydelse. Detta framgår också, ehuru inte
            direkt ut- sagt, av det i år presenterade budgetförslaget. Icke
            desto mindre visar före- dragande statsrådet motvilja inför tanken
            att dra konsekvenserna av den nya linje, som han själv nu nödgats
            slå in på. Detta gäller såväl anslags- posterna till AB Atomenergi
            som ställningstagandet till fortsatt drift vid uranverket i Ranstad.
            I båda dessa företag kan utan skadeverkningar in- besparas betydande
            belopp, särskilt ett budgetår som 1967/68 med dess ekonomiska
            knapphet på praktiskt taget alla områden. Därtill kommer de rikliga
            ekonomiska resurser som ställs till förfogande för det nu under
            byggnad varande Marvikenverket, vars framtid är ungefär lika oviss
            nu som vid tidpunkten för förra årets riksdagsdebatt. I det följande
            skall endast dessa tre anslagsposter något närmare belysas. Beträffande
            punkten atomenergiverksamhet inom AB Atomenergi före- slås för
            budgetåret 1967/68 ett reservationsanslag av 92 miljoner kronor.
            Det är känt att under en följd av år allvarlig kritik riktats
            såväl av expertis inom bolagets egen styrelse som från utomstående
            sakkunniga mot den alltför splittrade och vittförgrenade verksamhet
            som bolaget bedrivit. Kri- tiken har sökt uppnå en uppstramning
            och koncentration av bolagets verk- samhet på vissa väsentliga
            arbetsuppgifter, som skulle kunna bli till konstruktiv nytta för
            den fredliga atomenergiens utnyttjande i vårt land. Av såväl bolagets
            petita som infordrade remissyttranden synes med full klarhet framgå,
            att man inte heller nu står inför någon verklig ansträng- ning
            i detta syfte. Detsamma gäller utgifterna för administration och
            ser- vice, som också underkastats allvarlig kritik men inte heller
            ännu lett till åsyftat resultat. Enda utvägen att i dessa viktiga
            avseenden åvägabringa en ändring synes vara att genom prutningar
            på anslagsbeloppet framtvinga en omläggning till sundare ekonomisk
            planering inom företaget. I detta avseende föreslås därför en
            krympning av anslaget med 7 milj. kr. Vad här sagts om det expansiva
            draget i bolagets utgiftspolitik gäller även bolagets inkomstsida,
            på vilken redovisas summa 8,5 milj. kr. Detta belopp måste betecknas
            som påfallande anspråkslöst, särskilt som bola- get nu under många
            år borde ha förvärvat tillräcklig erfarenhet och insikt inom reaktorområdet
            för att i nämnvärd grad bidraga till företagets finan- siering.
            Det har också vid olika tillfällen av initierade bedömare understru-
            kits, att en mer insiktsfull företagsledning kunde ha ingivit
            köparna av bolagets tjänster en högre grad av förtroende, vilket
            i sin tur skulle ha tillfört företaget inkomster av betydelse.
            Uppdrag av större vikt och värde måste stå som en prioriterad
            målsättning för den fortsatta verksamheten. Metoderna att uppnå
            detta mål skall emellertid inte här närmare disku- teras. Även
            i detta avseende synes för uppnående av en snar förbättring nödvändigt
            att upptaga inkomstposten med ett högre belopp än som skett i
            propositionen. Vi föreslår den relativt blygsamma höjningen 3
            milj. kr. Anslaget till AB Atomenergi bör i enlighet med dessa
            båda yrkanden sän- kas från 92 till 82 milj. kr.
          </p>
          <pb facs="riksdagen-motions-pdf/data/1967/mot_1967__ak__696/mot_1967__ak__696-003.pdf"/>
          <fw xml:id="i-LShFy62vkvdpJtpb9RCrgo">
            Motioner i Andra kammaren, nr 696 år 1967 13
          </fw>
          <p xml:id="i-HvcRK1nP88NkMfgWsNoEVK">
            Beträffande uranverket vid Ranstad har meningarna bland remissinstan-
            serna varit mycket delade. Det står emellertid klart att då Sverige
            nu defi- nitivt övergår till kraftproduktion enligt lättvattenlinjen
            det naturliga ura- net under överskådlig framtid kommer att få
            nämnvärd betydelse endast för experiment och försöksverksamhet.
            För egentlig produktion i stor skala blir vi hänvisade till från
            utlandet enligt det nyligen ingångna avtalet im- porterat anrikat
            uran. Ett anrikningsverk kan ju på teknikens nuvarande stadium
            inte tänkas bli uppfört i Sverige. Mot denna bakgrund har Ran-
            stadsverkets betydelse för atomkraftens utnyttjande blivit allt
            mindre. Man kan beklaga att det vid tillkomsten kom att invagga
            många anställda och andra i förhoppningar, som snart skulle visa
            sig alltför löst grundade. Emellertid blir dessa förhoppningar
            inte mer realistiska därför att man förlänger Ranstadsverkets
            artificiella tillvaro. Beträffande det förflugna projektet att
            där uppföra ett stort byggnadsmaterialverk för exploatering av
            skifferfyndigheterna på platsen kan dessa knappast sägas vara
            mer realistiska än hoppet om ett lönsamt uranverk. Redan nödvändigheten
            att ytterligare investera och förränta initialanläggningar för
            inemot 100 milj. kr. säger i denna del tillräckligt om framtidsutsikterna.
            Ett direkt stopp vid Ranstad synes emellertid med hänsyn till
            de anställda och deras familjer inte kunna genomföras. En viss
            avvecklingsperiod blir er- forderlig. I enlighet härmed föreslås
            att anslaget till fortsatt drift vid Ranstad sättes till 3,5 milj.
            kr. Vad slutligen beträffar de ytterligare kostnader som anvisas
            för de fort- satta arbetena på Marvikenanläggningen har dessa
            arbeten nu fortskridit så långt, att någon återvändo eller ändring
            inte på allvar numera kan diskute- ras. Som formellt lån samt
            bidrag anvisas härtill på kapitalbudgeten sam- manlagt 58,3 milj.
            kr. Av större intresse är att anslaget till vattenfallsverket
            minskas med 15 milj. kr. &gt;»genom att senarelägga vissa leveranser
            av tungt vatten». Eftersom Marvikenanläggningen är planerad att
            igångköras under budgetåret efter det nästkommande, någon gång
            1968/69, är uppenbarligen avsikten att använda det här ifrågavarande
            beloppet på 15 milj. kr. till inköp av tungt vatten för Marviken.
            För detta ändamål kommer emellertid nämnda belopp ingalunda att
            räcka. För Marviken erfordras nämligen enligt upp- gifter en kvantitet
            av 186 ton tungt vatten, vilket med ett pris f. n. på 200 kr.
            per liter belöper sig till en kostnad av i runt tal 40 milj. kr.
            under nämnda budgetår. Tyvärr måste emellertid alltjämt bedömas
            såsom synnerligen ovisst, huruvida anläggningen kan komma att
            godkännas för igångkörning detta år. Tveksamheten hänför sig såväl
            till tekniska värderingar, trots att överhettningsmetoden inte
            redan från starten beräknas kunna komma i bruk, som till säkerhetssynpunkter.
            Under sådana förhållanden synes det med hänsyn till knappheten
            på kapitalmarknaden vara i hög grad angeläget att icke oundgängliga
            inköp av denna storleksordning kan få ifrågakomma förrän atomenergidelegationen
            lämnats tillfredsställande garantier att an- läggningen är godtagbar
            beträffande både säkerheten och den tekniska funk-
          </p>
          <pb facs="riksdagen-motions-pdf/data/1967/mot_1967__ak__696/mot_1967__ak__696-004.pdf"/>
          <fw xml:id="i-FEBMEYLZXoYAo63JEjoJDp">
            14 Motioner i Andra kammaren, nr 696 år 1967
          </fw>
          <p xml:id="i-TBmSY2q1gtS26Es6YFpuce">
            tionsdugligheten. Det synes lämpligt och riktigt att riksdagen
            i detta avseen- de gör särskilt uttalande. Under åberopande av
            det anförda hemställes, att riksdagen vid behandlingen av statsverkspropositionen
            bilaga 12, punkt F 2 atomenergiverksamhet inom AB Atom- energi
            a) anvisar ett reservationsanslag av 82 milj. kr., b) till övergångskostnader
            för avveckling av driften vid uranverket i Ranstad anvisar 3,4
            milj: kr., c) uttalar att anslag för tungt vatten till anläggningen
            vid Marviken bör anvisas först sedan tillfredsställande garantier
            lämnats atomenergidelegationen att anläggningen är god- tagbar
            beträffande både säkerheten och den tekniska funk- tionsdugligheten.
          </p>
          <p xml:id="i-5y1YjPjE3moutVsi7rGU1H" type="date">
            Stockholm den 26 januari 1967
          </p>
          <div xml:id="i-NsgyPnaFCnGTkAB5JP8mUu" type="signatureBlock">
            <list xml:id="i-5a8oMy8Y1tBnp1gx9nsuJL">
              <item xml:id="i-Tq8CFp1a4yPBiu7mhMYsYo" who="i-7cCozgpY4EZrWku38osFxG" type="signature">
                Manne Ståhl (fp)
              </item>
            </list>
          </div>
        </div>
      </div>
    </body>
  </text>
</TEI>
