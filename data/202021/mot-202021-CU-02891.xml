<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-02891">
  <teiHeader>
    <fileDesc>
      <titleStmt>
        <title>Åtgärder för en effektivare byggprocess</title>
        <author corresp="i-Lw92TAaAVgG8Kdf7YxhViy i-TcpRMvA7NUH7VxZ1m46K1W">av Markus Wiechel och Mikael Strandman (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2891 av Markus Wiechel och Mikael Strandman (båda SD)</title>
          <idno type="rdwebb">H8022891</idno>
          <rs type="number">2891</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8022891/text</ref>
          <ref type="dokument_url_html">http://data.riksdagen.se/dokument/H8022891</ref>
          <ref type="dokumentstatus_url_xml">http://data.riksdagen.se/dokumentstatus/H8022891</ref>
          <ref type="docx">http://data.riksdagen.se/fil/121F0BDA-6E29-4BE2-9CC0-2E742105012A</ref>
          <ref type="pdf">http://data.riksdagen.se/fil/3BC4B2D7-B469-4D32-9B36-A7B1B2B5288F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BaJkKCpfdvLGZcv78D3joA" type="signed"/>
        <correspContext corresp="i-BaJkKCpfdvLGZcv78D3joA">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TcpRMvA7NUH7VxZ1m46K1W"/>
        </correspContext>
        <correspAction xml:id="i-F4ZWYzWFibkDP3b5dgJvSr" type="submitted">
          <date when="2020-10-06"/>
          <time when="10:10:07"/>
        </correspAction>
        <correspAction xml:id="i-81gPr9pNirUag1U8UP6KTB" type="reviewed">
          <date when="2020-10-06"/>
          <time when="10:34:58"/>
        </correspAction>
        <correspAction xml:id="i-TYkBCrM99oFA4Qxsn1DFnC" type="referred">
          <date when="2020-10-14"/>
        </correspAction>
        <correspAction xml:id="i-WbMVS8pXMUMZv85avSQ2SH" type="assigned">
          <date when="2021-09-01"/>
          <time when="13:18:39"/>
        </correspAction>
        <correspContext corresp="i-WbMVS8pXMUMZv85avSQ2SH">
          <ref type="assignedTo">Civilutskottet</ref>
        </correspContext>
        <correspAction xml:id="i-EzPp4aRX7hBkyYonYue1GN" type="behandlas_i"/>
        <correspContext corresp="i-EzPp4aRX7hBkyYonYue1GN">
          <ref type="uppgift">2020/21:CU9</ref>
          <ref type="ref_dok_id">H801CU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU9</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6QW83pkfFyA1CRs5fqzvni" type="behandlas_i"/>
        <correspContext corresp="i-6QW83pkfFyA1CRs5fqzvni">
          <ref type="uppgift">2020/21:CU13</ref>
          <ref type="ref_dok_id">H801CU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU13</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4SPpNwe4JZvagGmUMyqtoS" type="motHeader">
        <div xml:id="i-DAXR9XTnZq9MWx1NMAUYrt" type="motTitle">
          Motion till riksdagen 2020/21:2891 av Markus Wiechel och Mikael
          Strandman (båda SD) Åtgärder för en effektivare byggprocess
        </div>
      </div>
      <div xml:id="i-37aGEdWYyLnW9Fow9otR89" type="motBody">
        <div xml:id="i-TbW9fT4Qp4WRv8pw2TZKxi" type="motProposal" subtype="förslag">
          <head xml:id="i-J8grz5Jx3K9dMhQoFvzL4n">
            Förslag till riksdagsbeslut
          </head>
          <list xml:id="i-PhwutekTE9ft7BJGp9ytWX" style="ol">
            <item xml:id="i-3XFuy6mvAbk9KPZtKV32QM">
              Riksdagen ställer sig bakom det som anförs i motionen om en översyn
              av hur behövlig och obebyggd mark kan utnyttjas bättre och tillkännager
              detta för regeringen.
            </item>
            <item xml:id="i-EcwwvYZRradg6s5Dh5gVrd">
              Riksdagen ställer sig bakom det som anförs i motionen om att
              förkorta plan- och byggprocessen och tillkännager detta för regeringen.
            </item>
            <item xml:id="i-C3rFUmA8Tc8tKMrYohP7ht">
              Riksdagen ställer sig bakom det som anförs i motionen om att
              mark- och miljödomstolen ska bli första överklagandeinstans och
              tillkännager detta för regeringen.
            </item>
            <item xml:id="i-RHUvkDp9Cjs55JmGL7pqru">
              Riksdagen ställer sig bakom det som anförs i motionen om att
              införa en avgift för överklagande av plan- och bygglovsärenden
              och tillkännager detta för regeringen.
            </item>
            <item xml:id="i-GT8pnNW5v98rfmXM42rMmq">
              Riksdagen ställer sig bakom det som anförs i motionen om en regional
              snarare än kommunal bostadsplanering och tillkännager detta för
              regeringen.
            </item>
            <item xml:id="i-3CfiBzhbj9VL9iRYc5Qc9j">
              Riksdagen ställer sig bakom det som anförs i motionen om en modern
              egnahemsrörelse och tillkännager detta för regeringen.
            </item>
          </list>
        </div>
        <div xml:id="i-2LzBGcir1fREdyEgCnD4Nv" type="motContent">
          <head xml:id="i-YbsHwALdVD83LKoPopXEv9" type="h1">
            Motivering
          </head>
          <p xml:id="i-28Nc7WE88fWVsiX2zStUKy">
            En hållbar och sund bostadspolitik vilar på samhällets och människans
            gemensamma ansvar, möjligheter och skyldigheter. Bostadspolitiken
            ska skapa förutsättningar för människor att bo och leva i de bostadsformer
            som passar den egna livssituationen bäst. Det ska finnas bostäder
            för alla plånböcker i alla skeden i livet. Tillgången på bostäder
            bör i så hög utsträckning som möjligt matcha de behov som finns
            i samhället. Bostaden är vårt hem och en viktig del av vår identitet.
            Alla samhällen är i behov av en känsla av samhörighet och grunden
            för en stark samhörighet kan mycket väl börja i hemmet. Människors
            välfärd, livskvalitet och sociala vardag byggs till stor del utifrån
            vårt hem, därför bör människor få chansen att bo trivsamt på den
            plats de önskar och det ska vara så lätt att flytta och hitta
            ny bostad som möjligt.
          </p>
          <head xml:id="i-QuU7UdeG6kEnokQw9cHvXm" type="h2">
            Översyn för hur behövlig och obebyggd mark kan utnyttjas bättre
          </head>
          <p xml:id="i-VA1Qe2HXNhwrE7o53b8Lc7">
            I flera kommuner finns det redan färdiga detaljplaner och dessvärre
            är många outnyttjade byggrätter belägna i områden som är i behov
            av fler bostäder. För att outnyttjade byggrätter snarast ska bebyggas
            och inte bara stå bör markägare uppmuntras att bygga för att inte
            låta värdefull mark vara. Större områden bör detaljplaneras än
            idag och kommunerna bör uppmuntras att utnyttja markanvisningarna
            för att skapa en bättre konkurrens av byggherrar, framförallt
            de mindre aktörerna på marknaden. För att möjliggöra detta krävs
            en lägre grad av detaljstyrning och en mer aktiv del i samhällsbyggnadsprocessen
            av eventuella finansiärer. Likaså kan den politiska styrningen
            komma att behöva flyttas upp till tidiga skeden och övergripande
            frågor vilket förkortar, förenklar och reducerar produktionsprocessens
            olika typer av risker. En översyn krävs därför för hur behövlig
            och obebyggd mark kan utnyttjas bättre.
          </p>
          <head xml:id="i-HZPQosBqeMuAxHzHRQ5E4h" type="h2">
            Förkortad plan- och byggprocess
          </head>
          <p xml:id="i-EXH4YTN3wew17g1uaxnK48">
            Plan- och byggprocessen består av tre steg idag, översiktsplan,
            detaljplan och bygglov. Likt många andra länder skulle det underlätta
            med endast två steg: översiktsplan och bygglov. Ett annat problem
            är när färdiga detaljplaner av olika skäl inte bebyggs. Finland
            har löst problemet genom att höja skatten på obebyggd mark för
            att marknadens parter ska vara måna om att snabba på processen.
            Även i Sverige måste sådana lösningar övervägas men först bör
            riksdagen ge regeringen till känna att korta plan- och byggprocessen
            från tre till två steg genom att slopa steget detaljplan.
          </p>
          <p xml:id="i-LRci3eSxCku1e4CEDDJp3T">
            Plan- och bygglagen ska vara tydlig, enkel och förutsägbar samtidigt
            som plan- och byggprocessen effektiviseras, blir mer transparent
            och byråkratin minskas. För att korta ned tiden för plan- och
            bygglovsärenden kan likaså mark- och miljödomstolen bli första
            överklagandeinstans samt att likt Danmark införa en avgift för
            överklagande. På detta sätt kan de mindre seriösa försöken sorteras
            bort i en större utsträckning.
          </p>
          <head xml:id="i-RNbdSmBtSresZ9CiFifYpy" type="h2">
            Regional bostadsplanering
          </head>
          <p xml:id="i-RW9LFiNwrtyVMhtczQGbQq">
            Sverige är ett avlångt land med olika regionala förutsättningar.
            Bostadsmarknaden är varierad och består av flera lokala bostadsmarknader
            som skiljer sig kraftigt åt vad gäller både efterfrågan och utbud.
            Samtidigt krävs det en väl samordnad regional planering för att
            kunna möta de behov som uppstår. För att tillväxt ska ske krävs
            det bostäder att erbjuda så att människor kan flytta dit arbetstillfällena
            finns och på så vis bidra till ytterligare tillväxt och ökad produktivitet.
            En fungerande arbetsmarknad utgår från att det är förhållandevis
            lätt att flytta från sin gamla bostad och att hitta en ny. Med
            en flexibel och rörlig bostadsmarknad blir detta mycket enklare.
            En välplanerad infrastruktur är således också nödvändigt för att
            kombinationen mellan bostad och vardaglig sysselsättning ska fungera
            bra.
          </p>
          <p xml:id="i-QrXdr7aMsrs6eoz7hhVkFd">
            Den strategiska översiktsplaneringen behöver ligga på regional
            nivå snarare än kommunal för att stärka bostadsförsörjningen i
            kommunerna. Bostadsförsörjnings­ansvaret för kommunerna blir allt
            viktigare och mer komplext när den regionala rörligheten på arbetsmarknaden
            är stor. Det krävs ett ökat regionalt samarbete för att klara
            infrastrukturen i regionen att hänga ihop med en välfungerande
            bostads­försörjning.
          </p>
          <p xml:id="i-MeSmvZd17PipDWhMKSfLLq">
            Att bygga hållbart är A och O i framtiden. Det betyder att tillgängligheten
            till kollektivtrafik måste vara god och i vissa områden kan det
            finnas behov av förtätning. Samtidigt är det viktigt att vi bygger
            miljöer för människor och med människor i stadsmiljö. Sammanhållna
            parker och grönområden är viktiga och fyller många funktioner
            i staden. Dessa grönområden kan göra staden unik och vara ett
            viktigt skäl till varför man vill bo just där. En hållbar utveckling
            för framtiden är när dagens behov tillfredsställs utan att äventyra
            kommande generationers behov. För att människor ska trivas, må
            bra och ha en god livskvalitet krävs det att bostadsplanering
            och kollektiv­trafikförsörjning hänger ihop.
          </p>
          <p xml:id="i-khr2NdbDW96ZNkmFrWSkK">
            Den strategiska översiktsplaneringen behöver flyttas från kommunal
            till regional nivå, åtminstone i de tre storstadsregionerna, för
            att stärka bostadsförsörjningen i kommunerna. Bostadsförsörjningsansvaret
            är idag kommunalt men är otidsenligt när arbetsmarknaden blivit
            alltmer regional. Det krävs då ett ökat regionalt samarbete för
            att klara bostadsförsörjningen.
          </p>
          <head xml:id="i-PiRgMFSNqCJPkaJZ66NU8Z" type="h2">
            Modern egnahemsrörelse
          </head>
          <p xml:id="i-GhJkEYceyC5q4nV3QCeq4d">
            Att äga sitt egna hem är positivt på flera plan. Det skapas en
            extra trygghet och tenderar öka ansvaret för att ta hand om och
            respektera bostaden för vad den är – ett hem. I slutet av 1800-talet
            bildades den s.k. egnahemsrörelsen. Egnahemsrörelsen bildades
            för att uppmuntra framförallt personer utan en stark ekonomi att
            skaffa sig en egen eller förbättrad bostad. Rörelsen kan ses som
            ett svar på olika bostads- och försörjnings­problem som hade uppstått
            och kan anses ha varit ett lyckat sådant. Utanför de trångbodda
            storstäderna växte därmed villa- och trädgårdsområden upp och
            utvecklingen uppmuntrades ofta av närliggande industrier. På flera
            ställen hördes röster om att egnahemmen egentligen användes som
            belöning till flitiga och skötsamma arbetare för att de skulle
            få ett sundare liv. Fördelaktiga statliga lån betalades bland
            annat ut genom egnahemslånefonden för att också gynna landsbygden.
            Detta resulterade i en möjlighet för resurssvaga att fly misären
            i städerna till förmån för landsbygden. Socialdemokraterna valde
            att vid 1900-talets mitt röra sig ifrån denna rörelse till förmån
            för att bygga fler hyresrätter och strax därefter började miljonprogrammet.
          </p>
          <p xml:id="i-543LM963x4yda2RohHG3ej">
            En ny egnahemsrörelse kan vara av godo för många människor även
            idag och det kan ses som en tydlig satsning i folkhemstankens
            tecken. En ny egnahemsrörelse kan således också vara av godo för
            att framförallt stötta vissa specifika områden på landsbygden
            och utanför städerna.
          </p>
          <p xml:id="i-Sy1Jo1zrxv2YWd9wJLJSKe">
            Med införandet av en säljoption till alla som bygger och köper
            en bostad i vissa specifika områden kan fler bli intresserade
            av att utveckla intressanta områden. Efter de första 10 åren erbjuder
            staten sig att köpa fastigheten till ett pris som parterna har
            kommit överens om på förhand. Detta kan således också skapa attraktivare
            områden eftersom eventuella investerare vet vilka förutsättningar
            som finns. Regeringen bör inrätta en utredning kring möjligheten
            att införa detta.
          </p>
        </div>
        <div xml:id="i-Js3jbKdapuaspVGaQfQunx" type="signatureBlock">
          <list xml:id="i-HgpchuZY1cQeW6ztdKd4ch">
            <item xml:id="i-6e1gouaRQy8zjJv5sp4uyq" type="signature">
              Markus Wiechel (SD)
            </item>
            <item xml:id="i-JXVYquqhyR6gy8x5hMiBM2" type="signature">
              Mikael Strandman (SD)
            </item>
          </list>
        </div>
      </div>
    </body>
  </text>
</TEI>
