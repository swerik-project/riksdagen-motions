<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00332">
  <teiHeader>
    <fileDesc>
      <titleStmt>
        <title>Rättvis vinhandel</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvis vinhandel</title>
          <idno type="rdwebb">GZ02So332</idno>
          <rs type="number">So332</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So332/text</ref>
          <ref type="dokument_url_html">http://data.riksdagen.se/dokument/GZ02So332</ref>
          <ref type="dokumentstatus_url_xml">http://data.riksdagen.se/dokumentstatus/GZ02So332</ref>
          <ref type="doc">http://data.riksdagen.se/fil/537070EB-89E6-418A-9EDB-4D66B71FEF22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gx2TxEybxdCXzntAH12LDk" type="signed"/>
        <correspContext corresp="i-Gx2TxEybxdCXzntAH12LDk">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-7tLAraNLCgojYcjwAyT4Bj" type="numbering">
          <date when="2011-10-05"/>
        </correspAction>
        <correspAction xml:id="i-Et3WXP5eYGMFgXzDevHnTg" type="submission">
          <date when="2011-10-03"/>
        </correspAction>
        <correspAction xml:id="i-CqJCe6sGGRPcmbsLZR9Y3R" type="transfer">
          <date when="2011-10-01"/>
        </correspAction>
        <correspAction xml:id="i-C68ShC7hRgv7wxX13uPEv1" type="assigned"/>
        <correspContext corresp="i-C68ShC7hRgv7wxX13uPEv1">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vk4y3uFq3ptjecWaNQou6h" type="motBody">
        <div xml:id="i-6im4E6CQ8HU1xxU5nAYE4U" type="motProposal" subtype="förslag">
          <head xml:id="i-3NsyemfWrCSk3zs7CRKAJr">
            Förslag till riksdagsbeslut
          </head>
          <list xml:id="i-9PnbfVqBfyWt6beu5KdCe4" style="ol">
            <item xml:id="i-Ebk24qKSuH6BaZAWH68qe6">
              Riksdagen tillkännager för regeringen som sin mening vad som
              anförs i motionen om att Systembolagets arbete med miljöfrågor,
              sociala och etiska frågor samt mänskliga rättigheter bör granskas
              externt och i samarbete med de arbetandes fackliga organisationer
              inom vin- och spritproduktionen och andra berörda parter.
            </item>
            <item xml:id="i-5MU3mB45CdTYXnvNrZreF2">
              Riksdagen tillkännager för regeringen som sin mening vad som
              anförs i motionen om att den ovannämnda processen ska vara öppen
              och transparent.
            </item>
            <item xml:id="i-S22RvteeMXHej8JZAGZN9a">
              Riksdagen tillkännager för regeringen som sin mening vad som
              anförs i motionen om att Systembolaget bör ta ett större ansvar
              för arbetsrätt och andra sociala rättigheter.
            </item>
            <item xml:id="i-7bmkVMzT7eQ9yGNwSbzvNp">
              Riksdagen tillkännager för regeringen som sin mening vad som
              anförs i motionen om att Systembolaget aktivt bör öka sitt utbud
              av produkter med Fairtrade-märkning eller annan etisk och miljömässig
              märkning för att på så sätt bidra till en hållbar utveckling och
              bättre arbetsvillkor för lantarbetarna på vingårdarna i vin- och
              spritexporterande länder.
            </item>
          </list>
        </div>
        <div xml:id="i-Rt2A8D3gE9k89PnEW9mXeu" type="motContent">
          <head xml:id="i-7SRLur36MWt94ywj2Ffkv1" type="h1">
            Inledning
          </head>
          <p xml:id="i-J82SUWDTYScBJ4ct5KvXCv">
            Systembolaget är tillsammans med de övriga nordiska alkoholmonopolen
            en av världens största återförsäljare av vin. Lantarbetare på
            vingårdar världen över tillhör de allra mest utsatta och underbetalda
            yrkesgrupperna. En ny rapport Ripe with Abuse. Human Rights Conditions
            in South Africas Fruit and Wine Industries (Human Rights Watch,
            augusti 2011) visar att lantarbetares rättigheter kränks systematiskt
            i Sydafrika det enskilda land varifrån Systembolaget köper mest
            vin. Lantarbetarna utsätts för farliga kemikalier, bostäderna
            på gårdarna är undermåliga, kvinnor diskrimineras vid graviditet
            och hänvisas nästan uteslutande till säsongsanställningar.
          </p>
          <p xml:id="i-E8pJHUiRvQj9o3GrqLN7mv">
            Vid ett möte mellan Systembolagets ansvariga för Corporate Social
            Responsibility, CSR, och lantarbetare på vingårdar i Chile (juni
            2011) vittnade arbetare om hur de svartlistas då de organiserar
            sig fackligt och visade upp sina anställningsavtal som förbjuder
            kollektivavtal. Lönerna går inte att leva på, inte ens när arbetsgivarna
            lever upp till de lagstadgade minimilönerna i respektive land.
          </p>
          <p xml:id="i-Tmb5pCJyrzbD2vYVjPqvUg">
            Systembolaget och övriga nordiska alkoholmonopol antar den 1
            januari 2012 en etisk uppförandekod för sitt arbete. Det är ett
            positivt steg, men inte tillräckligt. Den organisation monopolen
            har valt att ansluta sig till, Business Social Compliance Initiative,
            BSCI, har kritiserats för att den inte inkluderar fackföreningar
            och civila samhällets organisationer, för att den brister i öppenhet,
            och för att uppförandekoden saknar ett tydligt krav på en lön
            som går att leva på (levnadslön enligt FN:s internationella konvention
            om ekonomiska, sociala och kulturella rättigheter), och lön under
            föräldraledighet. Mer om kampanjens kritik mot BSCI i slutet av
            denna motion.
          </p>
          <p xml:id="i-3nt7n8D9Dz7uoQx89N9vYn">
            Dessutom medger inte nuvarande tolkning av 4 och 7 §§ i avtalet
            mellan staten och Systembolaget att Systembolaget särskilt prioriterar
            produkter med olika slags etiska märkningar vid anrop om upphandling
            och marknadsföring i butikerna. Information om koldioxidutsläpp
            för de olika produkterna, arbetsförhållanden och etisk hänsyn
            tillhandahålls inte av Systembolaget invid butikshyllorna, med
            hänvisning till 4 och 7 §§ i avtalet.
          </p>
          <p xml:id="i-TPjyiVregQA9jXCWj3bVef">
            Systembolaget har, som statligt bolag, ett ansvar att se till
            att lantarbetarnas arbetsförhållanden på vingårdar vars produkter
            de är återförsäljare av, är drägliga och att deras rättigheter
            respekteras i enlighet med internationell rätt och Sveriges politik
            för global utveckling (antagen 2003 av en enig riksdag).
          </p>
          <p xml:id="i-MjEUgWVUBFtZtdjXbxsoVn">
            Så länge oetiska företag tillåts konkurrera genom att inte ta
            ansvar för miljön och genom att kränka arbetsrätten, försvåras
            de etiska företagens agerande på marknaden. Konkurrensen snedvrids
            och det finns en uppenbar risk att ansvarstagande företag konkurreras
            ut av sådana som sänker sina kostnader med hjälp av kränkningar
            av arbetsrätt och miljöförstöring.
          </p>
          <head xml:id="i-6oCMH8wy4NYShtytV9hReu" type="h1">
            Skarp kritik från Rättvis handel
          </head>
          <p xml:id="i-AWE1KAPjKoWss7Gdxiv9D5">
            Kampanjen Rättvis vinhandel har riktat följande kritik mot BSCI-koden,
            som Systembolaget börjar tillämpa nästa år:
          </p>
          <list xml:id="i-HqrfeuyYB1hDSoEhwRf4rK" style="ul">
            <item xml:id="i-PyK19FAbXVwk8qBXvxkpZo">
              Fackföreningar och civila samhällets organisationer involveras
              inte. BSCI är ett företagsinitiativ, där varken fackföreningar
              eller civila samhällets organisationer har möjligheter att bli
              medlemmar eller få insyn. Fackföreningar deltar inte vid inspektioner
              eller i uppföljning av koden. Protokoll från inspektioner och
              kritik mot producenter offentliggörs inte.
            </item>
            <item xml:id="i-5GAfbWMtXTHGyxz2rhnnJK">
              Koden saknar ett tydligt krav på en lön som går att leva på (levnadslön
              enligt FN:s internationella konvention om ekonomiska, sociala
              och kulturella rättigheter). BSCI-koden ställer krav på att varje
              leverantör ska betala reglerad minimilön i de länder de verkar.
              Men ofta är minimilönen väldigt låg, och täcker inte ens de mest
              basala behoven som skolgång, bostad, sjukvårdskostnader med mera.
            </item>
            <item xml:id="i-Ja7PUhL5NEf4YSyxTyQZHK">
              Koden har svagheter kring organisationsfrihet. I BSCI-koden står
              det att arbetare har rätt att organisera sig, men enligt experter
              på internationell arbetsrätt är kraven på det här området för
              otydligt formulerade för att få någon effekt. Studier från bland
              andra Ethical Trade Initiaitive visar att uppförandekoder generellt
              sett inte lett till förbättringar när det gäller facklig organisering
              och minimilöner.
            </item>
            <item xml:id="i-Lwi6itTzPwXdGotXhRDG9p">
              Föräldraledighet och kompensation under föräldraledighet regleras
              inte i koden. Det är en särskilt viktig fråga för kvinnliga arbetare,
              som ofta diskrimineras vid graviditet och sällan får fast anställning
              och betald föräldraledighet enligt Ripe with Abuse, Human Rights
              Conditions in South Africas Fruit and Wine Industries, Human Rights
              Watch, 2011. Kampanjen har riktat skarp kritik mot att Systembolaget
              inte involverar de arbetandes organisationer i utarbetande av
              koden eller planerar att inkludera dessa i uppföljningsarbetet.
            </item>
          </list>
          <head xml:id="i-3zmxfDEX53gWf5AvnaGLrX" type="h1">
            Etik, mänskliga rättigheter och miljöhänsyn vid statlig upphandling
          </head>
          <p xml:id="i-59tq3nrLZQ8e1mnezcud3C">
            I den internationella diskussionen om företagens ansvar är en
            viktig fråga att etiska riktlinjer följs upp genom oberoende kontroll
            i samarbete med berörda parter och att uppföljningen är transparent
            och går att utvärdera för intressenter utanför bolaget. Att involvera
            arbetare och andra viktiga intressenter i uppföljningen är särskilt
            viktigt för att upptäcka bl.a. diskriminering mot kvinnliga arbetare
            (Barrientos et al (2004), IDS Working Paper 223 Ethical trade
            in African horticulture: gender, rights and participation) och
            fackligt aktiva. Det är dels en demokratifråga, att de som är
            berörda av en verksamhet ska göras delaktiga i CSR-arbetet, dels
            en fråga om trovärdighet.
          </p>
          <p xml:id="i-JYUACNmtJLbXgw3rxrvDmm">
            Därför bör Systembolagets arbete med miljö, mänskliga rättigheter
            och etik granskas externt och i samarbete med de arbetandes organisationer
            och andra berörda parter.
          </p>
          <p xml:id="i-98XWEkCEKVWGm2LpVhHb44">
            Detta bör riksdagen som sin mening ge regeringen till känna.
          </p>
          <p xml:id="i-8CwPvCaH2i1vQpQvjWj8R8">
            Denna process bör vara öppen och transparent. Detta bör riksdagen
            som sin mening ge regeringen till känna.
          </p>
          <p xml:id="i-23tdJMsmghma3svENzpDHB">
            Systembolaget bör ställa krav på underleverantörer och importörer
            och aktivt verka för att grundläggande arbetsrätt följs när det
            gäller samtliga produkter som upphandlas. Detta bör riksdagen
            som sin mening ge regeringen till känna.
          </p>
          <p xml:id="i-Y6R7kqc3C3fw52MdGmFHuM">
            Förutom att verka för att höja standarden vad gäller miljö och
            mänskliga rättigheter inom hela branschen, kan Systembolaget även
            aktivt öka sitt utbud av produkter med Fairtrade-märkning eller
            annan etisk och miljömässig märkning för att bidra till en hållbar
            utveckling och att lantarbetare får bättre arbetsvillkor.
          </p>
          <p xml:id="i-X2apAhRacp4KTUugQwhrrH">
            Systembolaget bör uppmuntras att utarbeta förslag på att en viss
            andel av sortimentet på Systembolaget ska utgöras av Fairtrade-
            eller etiskt märkta produkter av annat, samt en strategi för hur
            de målen ska nås. Detta bör riksdagen som sin mening ge regeringen
            till känna.
          </p>
          <p xml:id="i-NnEvYWX65kWxBSm3uuBQn2">
            För att möjliggöra ovannämnda krav bör 4 och 7 §§ i avtalet mellan
            Systembolaget och staten ses över (se nedan). De har framhållits
            som potentiella hinder i arbetet med att öka utbudet av och informationen
            om etiskt märkta produkter, och i och med detta ställa högre krav
            på respekt för arbetsrätt för samtliga produkter:
          </p>
          <p xml:id="i-WHmUJtVP5CeE6jbbr12Vbh">
            4 § Bolagets produktval ska vara sådant att ingen favorisering
            sker av inhemska produkter. Urvalet får endast grundas på en bedömning
            av produktens kvalitet, särskilda risker och skadeverkningar av
            produkten, kundernas efterfrågan och andra affärsmässiga hänsyn.
          </p>
          <p xml:id="i-Nh55DkL5i7dcebbv1rG1mk">
            Vidare:
          </p>
          <p xml:id="i-TQ9WkRdVWGdozWp1SaXyy8">
            7 § Bolagets åtgärder för marknadsföring och produktinformation
            ska vara opartiska och oberoende av produktens ursprungsland.
            Bolaget ska, med beaktande av i lag angivna begränsningar för
            marknadsföring av alkoholdrycker, verka för att nya produkter
            blir kända för kunderna.
          </p>
          <p xml:id="i-XoHSRXqHQE749Qq4uyCsHB">
            Vad som omfattas av uttrycket särskilda skadeverkningar av produkten
            i 4 § är oklart. I dagsläget tolkar inte Systembolagets CSR-avdelning
            (Mejlkorrespondens 2011-07-04) begreppet så att det innefattar
            lantarbetares ohälsa p.g.a. dåliga arbetsförhållanden, såsom exponering
            för kemikalier.
          </p>
          <p xml:id="i-SxirWVC5ZEToLpcjrktFrX">
            I butikerna är det enbart ekologiska produkter som förses med
            särskild information för andra etiska märkningar får kunderna
            själva leta efter etiketter på flaskan. Information om koldioxidutsläpp
            finns inte att tillgå.
          </p>
        </div>
        <div xml:id="i-VoqeRq7VvV6rdKPujyJTC6" type="signatureBlock">
          <list xml:id="i-PNp8XbgR7HpY1u2WFmUrQH">
            <item xml:id="i-5FXmaDAMFAk1orxsrGpKBF" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-9e5ceqPK2pS74DqfAWTLGx" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-MFa6WNuhV7TabvDGY3rnQT" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-Uy8LrXSGgAFBSGZZNvaqqh" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
