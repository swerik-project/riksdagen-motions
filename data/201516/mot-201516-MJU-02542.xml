<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02542">
  <teiHeader>
    <fileDesc>
      <titleStmt>
        <title>En effektivare klimatpolitik</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2542 av Martin Kinnunen m.fl. (SD)</title>
          <idno type="rdwebb">H3022542</idno>
          <rs type="number">2542</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022542/text</ref>
          <ref type="dokument_url_html">http://data.riksdagen.se/dokument/H3022542</ref>
          <ref type="dokumentstatus_url_xml">http://data.riksdagen.se/dokumentstatus/H3022542</ref>
          <ref type="docx">http://data.riksdagen.se/fil/9FD0F073-28CC-4DB1-BAC5-BA45329E466B</ref>
          <ref type="pdf">http://data.riksdagen.se/fil/6D320613-DD02-4D33-8120-432852FAE346</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Hzv44bXRrWEe6UhSPkJwVA" type="signed"/>
        <correspContext corresp="i-Hzv44bXRrWEe6UhSPkJwVA">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-7axeS8wLb7dXdWECyhESJs"/>
        </correspContext>
        <correspAction xml:id="i-SEkKJyDphdGN1jNkUr9WQK" type="submitted">
          <date when="2015-10-06"/>
          <time when="13:41:36"/>
        </correspAction>
        <correspAction xml:id="i-WJsdVMQU7RCNz7KtSThvwe" type="referred">
          <date when="2015-10-13"/>
        </correspAction>
        <correspAction xml:id="i-68WqjaTojYG2ZKK1p3uJh5" type="assigned">
          <date when="2016-07-18"/>
          <time when="14:08:49"/>
        </correspAction>
        <correspContext corresp="i-68WqjaTojYG2ZKK1p3uJh5">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-QUnW9egyYUNTVdAk55cxQn" type="behandlas_i"/>
        <correspContext corresp="i-QUnW9egyYUNTVdAk55cxQn">
          <ref type="uppgift">2015/16:MJU24</ref>
          <ref type="ref_dok_id">H301MJU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU24</ref>
          <ref type="ref_dok_titel">Klimat- och energimålen - Kontrollstation 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UKoWBKiSp6hecqgFMs7mdg" type="behandlas_i"/>
        <correspContext corresp="i-UKoWBKiSp6hecqgFMs7mdg">
          <ref type="uppgift">2015/16:NU10</ref>
          <ref type="ref_dok_id">H301NU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU10</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HQjc7tcaRhCXEM8DCmEFKJ" type="behandlas_i"/>
        <correspContext corresp="i-HQjc7tcaRhCXEM8DCmEFKJ">
          <ref type="uppgift">2015/16:SkU18</ref>
          <ref type="ref_dok_id">H301SkU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-393vSjpEKpFMUToEBLou1U" type="behandlas_i"/>
        <correspContext corresp="i-393vSjpEKpFMUToEBLou1U">
          <ref type="uppgift">2015/16:MJU20</ref>
          <ref type="ref_dok_id">H301MJU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU20</ref>
          <ref type="ref_dok_titel">Klimat- och energimålen - Kontrollstation 2015 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BQhfRN7rTghvHKMDKmHWwG" type="motHeader">
        <div xml:id="i-WHkKzmb3TjAuWHSz5a4vT7" type="motTitle">
          Motion till riksdagen 2015/16:2542 av Martin Kinnunen m.fl. (SD)
          En effektivare klimatpolitik
        </div>
      </div>
      <div xml:id="i-9dgVtM34dS44dr14ERB9B5" type="motBody">
        <div xml:id="i-UBcZUADi1ZJV6QQnxfY4DS" type="motProposal" subtype="förslag">
          <head xml:id="i-YHWxH67SFQmuMNaUvyoitn">
            Förslag till riksdagsbeslut
          </head>
          <list xml:id="i-NGZRDsG9dNiqGsAJsq9LPe" style="ol">
            <item xml:id="i-Fi9RyC75DWwXiaom4sVVGJ">
              Riksdagen ställer sig bakom det som anförs i motionen om att
              regeringen i EU och i globala förhandlingar ska verka för att
              bördefördelningen när det gäller minskade utsläpp av klimatgaser
              ska ha en tydlig koppling till nationernas faktiska utsläpp och
              tillkännager detta för regeringen.
            </item>
            <item xml:id="i-R9VrViWJqci6cTUYgXGbsj">
              Riksdagen ställer sig bakom det som anförs i motionen om att
              regeringen bör göra en analys av effekterna av en föregångspolitik
              på klimatområdet och tillkännager detta för regeringen.
            </item>
            <item xml:id="i-EjyW7BDvSECyTFnMD7xDnA">
              Riksdagen ställer sig bakom det som anförs i motionen om att
              regeringen ska utreda riskerna för s.k. koldioxidläckage till
              följd av ogynnsamma konkurrensförhållanden för svensk industri
              och tillkännager detta för regeringen.
            </item>
            <item xml:id="i-Y7c8xBHmQ9fvoWx3xcUZ9J">
              Riksdagen ställer sig bakom det som anförs i motionen om att
              ökat fokus bör ligga på insatser för att åstadkomma teknisk utveckling
              snarare än att genom ökade skatter minska utsläppen i Sverige
              och tillkännager detta för regeringen.
            </item>
            <item xml:id="i-8AAPhMUNmpoiRnpPJVx3HV">
              Riksdagen ställer sig bakom det som anförs i motionen om att
              regeringen vid förhandlingar inom den klimat- och energipolitiska
              ramen ska verka för att EU:s medlemsstaters åtaganden ska kunna
              justeras utifrån framtida faktiska globala överenskommelser och
              tillkännager detta för regeringen.
            </item>
            <item xml:id="i-EA4EJoMCzcnnzBMJSHog4C">
              Riksdagen ställer sig bakom det som anförs i motionen om att
              regeringen ska driva som svensk linje att EU:s medlemsstater inte
              ska anta väsentligt större mål om minskning av utsläpp av växthusgaser
              än världens övriga stora utsläppare och tillkännager detta för
              regeringen.
            </item>
            <item xml:id="i-Bhx1AF86brfa1YfGoTGupw">
              Riksdagen ställer sig bakom det som anförs i motionen om att
              regeringen både i Sverige och EU bör fokusera klimatpolitiken
              kring energiforskning och på nästa generations gröna energi och
              tillkännager detta för regeringen.
            </item>
            <item xml:id="i-C4gPR5rvmnpxgQuwVtW6ZG">
              Riksdagen ställer sig bakom det som anförs i motionen om att
              regeringen bör driva linjen att EU:s medlemsstater vid beräkningen
              av utsläpp av klimatgaser ska utgå från faktiska nettoutsläpp
              som inkluderar markanvändningen och tillkännager detta för regeringen.
            </item>
            <item xml:id="i-UqPTGi9J1go2bHSaT96Fic">
              Riksdagen ställer sig bakom det som anförs i motionen om att
              klimatmål bör formuleras i termer av det miljöproblem vi vill
              lösa och inte i termer av de medel vi har för att lösa det och
              tillkännager detta för regeringen.
            </item>
            <item xml:id="i-RdG879GzHpu6f3aCQ5p8qa">
              Riksdagen ställer sig bakom det som anförs i motionen om att
              regeringen i förhandlingar inom den klimat- och energipolitiska
              ramen ska verka för att likställa kärnkraft med förnybar energi
              och tillkännager detta för regeringen.
            </item>
            <item xml:id="i-DN9PqijdftcxXxNJqgyR6w">
              Riksdagen ställer sig bakom det som anförs i motionen om att
              regeringen ska ompröva sin politik för etanol och biodiesel och
              tillkännager detta för regeringen.
            </item>
            <item xml:id="i-T4v4E7mnrHa5bUfGLvPSKy">
              Riksdagen ställer sig bakom det som anförs i motionen om att
              subventionerna för etanol snarast bör fasas ut och tillkännager
              detta för regeringen.
            </item>
            <item xml:id="i-SonCTaRia8DzE8FKr6ziiP">
              Riksdagen ställer sig bakom det som anförs i motionen om att
              huvudprioriteringen i de globala förhandlingarna ska vara att
              uppnå bindande mål för utsläppsminskningar och tillkännager detta
              för regeringen.
            </item>
            <item xml:id="i-WDAKEoxmihV7rJwrWjv5y">
              Riksdagen ställer sig bakom det som anförs i motionen om att
              anpassa EU:s utsläppsmål till framtida globala avtal och tillkännager
              detta för regeringen.
            </item>
            <item xml:id="i-LrtSxJFY3WfBCFSNpKCoTC">
              Riksdagen ställer sig bakom det som anförs i motionen om att
              ett större finansiellt fokus bör läggas på att förbereda Sverige
              för eventuella framtida klimatförändringar och tillkännager detta
              för regeringen.
            </item>
          </list>
        </div>
        <div xml:id="i-VaLcM26eYUbeWwhq1N6LRG" type="motContent">
          <head xml:id="i-E7D9eiwaWVUQAJeRNXs6e1" type="h1">
            Motivering
          </head>
          <p xml:id="i-3dv2ajXXQSPiwkPKMN8TFh">
            Sverigedemokraterna saknar det globala perspektivet i svensk
            klimatpolitik. Det krävs en insikt om att Sverige, eller EU för
            den delen, på egen hand inte kan påverka koldioxidutsläppen i
            någon betydande utsträckning.
          </p>
          <p xml:id="i-ARuE9jAWrvMa3uVmZ1d83k">
            Sverigedemokraterna eftersträvar en miljö- och klimatpolitik
            baserad på humanism där alla världens människor har en okränkbar
            rätt att eftersträva en bättre och mer mänsklig morgondag. Vi
            avhåller oss från domedagsprofetior och lägger fokus på realistiska
            lösningar på verkliga problem.
          </p>
          <p xml:id="i-Mo2JwXzLpLW75qoaoUkmSP">
            Sverigedemokraterna menar att om vi på kort och lång sikt ska
            kunna klara vår industri och handel och därmed i förlängningen
            jobben och välfärden, måste vi ta med i beräkningen vad vi faktiskt
            släpper ut i förhållande till andra när vi beslutar om Sveriges
            utsläppsminskningar. I Sverige fasade vi ut stora delar av vår
            användning av fossilt bränsle på 70 och 80-talet bl.a. genom en
            omställning inom uppvärmning. Detta har tillsammans med en nästan
            koldioxidfri elproduktion resulterat i att vi i princip har den
            industrialiserade världens lägsta utsläpp per capita, detta trots
            vårt kalla klimat. Med anledning av detta, att vi i Sverige endast
            står för drygt 0,1 procent av värdens totala utsläpp av växthusgaser,
            är det inte rimligt att vi i Sverige ska krävas på större utsläppsminskningar
            än andra länder. Regeringens linje vid förhandlingar i EU och
            på global nivå måste vara att de som släpper ut mest också ska
            ta de största åtagandena att minska sina utsläpp när det kommer
            till bördefördelningen inom EU och globalt.
          </p>
          <head xml:id="i-5odTNH86yXL7U5dGnT4iqD" type="h1">
            Föregångspolitiken
          </head>
          <p xml:id="i-Ksowt5Gx2GbbTFav5rXnrd">
            Svensk klimatpolitik har länge byggt på att Sverige ska gå före
            andra länder på området och besluta om betydligt större utsläppsminskningar.
            Tanken bakom detta är att Sverige på detta sätt ska kunna påverka
            andra länder i samma riktning. Problemet med denna strategi är
            att det inte finns något som tyder på att den fungerar. Det finns
            ingen forskning på området som stöder att denna föregångspolitik
            på något sätt bidrar till minskade utsläpp. Enligt teorin om koldioxidläckage
            kan det till och med vara så att denna politik genom så kallat
            koldioxidläckage bidrar till att öka utsläppen i andra länder.
            Enligt EU-kommissionen bidrar varje procentuell ökning av elpriset
            till en minskning av exporten med 1,6 procent, vilket sätter fokus
            på vikten av att upprätthålla god konkurrenskraft inom EU. Om
            det blir dyrare att tillverka varor i Sverige och Europa är risken
            stor att företag istället flyttar till andra länder med lägre
            energipriser.
          </p>
          <p xml:id="i-6wYFhcBLnvhPCzPDZBMEy9">
            Riksrevisionen framhåller i sin rapport ”Mer klimat för pengarna”
            att det saknas underlag för att bedöma risken för så kallat koldioxidläckage,
            det vill säga att produktion flyttas från Sverige till länder
            med lägre eller inga utgifter för koldioxidutsläpp. Varken regeringen
            eller myndigheterna har samlat analyserat och rapporterat hur
            mycket olika branscher behöver betala för utsläppsminskningarna
            och om de företag som gynnas verkligen är de som omfattas av en
            risk för koldioxidläckage. Vissa analyser finns, men rapporteringen
            är otillräcklig.
          </p>
          <p xml:id="i-CVXLSwsTNv9HnGCStaHfLa">
            Vi anser det vara av största vikt att konkurrenskraften för såväl
            den svenska som den europeiska industrin inte försämras i den
            utsträckningen att koldioxidgenererande produktion flyttas till
            länder med en mindre ambitiös klimatpolitik eller där andra miljöhänsyn,
            arbetsrätt och mänskliga rättigheter är åsidosatta. Mot bakgrund
            av att koldioxidutsläppen ökar markant på andra håll i vår omvärld
            anser vi att det bör göras djupare konsekvensanalyser av att en
            ambitiös klimatpolitik ensidigt förs i en begränsad del av världen.
            I rapporten ”Klimatpolitik och ledarskap”, som togs fram inom
            ramen för Expertgruppen för miljöstudier, av professor Michael
            Hoel från Oslo universitet klargörs det att höga koldioxidskatter
            leder fram till ökade utsläpp i andra länder. För att minska utsläppen
            måste ökat fokus ligga på forskning och teknisk utveckling snarare
            än generella skattehöjningar för att minska utsläppen inom Sveriges
            gränser.
          </p>
          <p xml:id="i-DL3RB4WyNMDYmpVkH5A4nk">
            Därför är vi i Sverigedemokraterna av uppfattningen att en genomgripande
            analys av föregångspolitiken och risken för koldioxidläckage skyndsamt
            behöver genomföras så att inte värdefull svensk industri försvinner
            utomlands till ingen nytta för miljömålen men till en stor samhällskostnad.
          </p>
          <head xml:id="i-JC3hqpC5UjGvTFjzedS8Jj" type="h1">
            Nationella och europeiska utsläppsmål
          </head>
          <p xml:id="i-Hh93JVpS4ZZitUkXsC75XA">
            En för Sverigedemokraterna central uppfattning är att bindande
            mål för att minska utsläppen av växthusgaser ska uppnås utan att
            äventyra vare sig de enskilda nationernas eller hushållens ekonomi.
            Det är nödvändigt att åtaganden inom EU kopplas till ansträngningar
            att komma fram till bindande mål på global nivå. EU står trots
            allt bara för omkring 10 procent av världens utsläpp medan resten
            av världen ökar utsläppen med motsvarande ett helt EU på mindre
            än fem år. Sverigedemokraterna tycker därmed att regeringen i
            förhandlingarna för den klimat- och energipolitiska ramen ska
            verka för att åtagandena för medlemsstaterna ska kunna justeras
            till faktiska internationella avtal som omfattar alla världens
            stora utsläppare så som Kina, USA, Indien, Ryssland och Japan.
          </p>
          <p xml:id="i-Qg7METTP3yZh8Lf7bz4MU3">
            EU kan mycket väl ta en ledande roll i internationellt samarbete
            gällande utsläpp av växthusgaser, men att EU ska gå före och ställa
            markant hårdare krav på medlemsstaternas industri i förhållande
            till den globala marknaden ser vi som långsiktigt ohållbart. Sverigedemokraterna
            vänder sig således emot att Sverige och EU ensidigt beslutar om
            väsentligt större utsläppsminskningar av klimatgaser än vad som
            nås i internationella avtal. Europa är i det stora hela inte någon
            signifikant aktör och även om Europas länder skulle nå nollutsläpp
            är den reella effekten av de globala utsläppen högst begränsad.
          </p>
          <p xml:id="i-16LHrg4F87qG5pw4uBwPrz">
            Att sänka utsläpp av klimatgaser utan att detta är kopplat till
            nya innovationer som kan stå på egna ben i en konkurrensutsatt
            marknad är kostsamt och påverkar jobb och välfärd i Sverige och
            Europa negativt. Sveriges och Europas fokus måste därför riktas
            mot energiforskning där målet är att nya energislag ska bli så
            billiga att de konkurrerar ut fossila bränslen. Dagens förnybara
            energislag håller sällan måttet för att klara varken ekonomiska,
            tekniska eller miljömässiga hållbarhetsmål och så länge detta
            är fallet kommer fossila bränslen vara den dominerande energin
            i världen, framför allt för länder som gör en resa ur fattigdom
            mot förhållanden som mer liknar västvärldens.
          </p>
          <p xml:id="i-F1n5C2DvRNRsyC7owdM8U2">
            Sverigedemokraterna anser att Lulucf (land use, land use change
            and forestry) ska ingå i medlemsstaternas mål om utsläpp av klimatgaser.
            Detta är viktigt för att uppnå rättvisa och stimulera till en
            ansvarsfull skogspolitik. Dock ser vi det som märkligt om medlemsstaterna
            efter förhandlingar endast kan tillgodoräkna sig nya förändringar
            av markanvändning. Utgångspunkten måste givetvis vara att fastställa
            nationernas faktiska nettoutsläpp med markanvändning inkluderat
            och sedan utgå ifrån dessa nya siffror i samtliga beräkningar.
          </p>
          <head xml:id="i-XHR4L72MiBErDWQFAvMwLh" type="h1">
            Mål för förnybart och energieffektivisering
          </head>
          <p xml:id="i-AAgVVndeTDCtWruW5EVoMx">
            Sverigedemokraternas ståndpunkt är liksom konjunkturinstitutets
            att klimatmål bör formuleras i termer av det miljöproblem vi vill
            lösa och inte i termer av de medel vi har för att lösa det. Forskning
            har visat att bindande mål för förnybart inom EU kraftigt kan
            öka kostnaderna utan att utsläppen för den delen minskar. Påfallande
            ofta så betyder en omställning till så kallad förnybar energi
            i realiteten höjda utsläpp av klimatgaser. Tyskland är ett tydligt
            exempel på detta där kolkraften byggs ut kraftfullt trots världens
            mest ambitiösa satsningar på sol och vindkraft. I ljuset av detta
            är det märkligt att kärnkraftens betydelse över huvud taget inte
            finns med i diskussionen. Att kärnkraften som är att betrakta
            som klimatneutral ställs vid sidan av det som kallas ”förnybart”
            slår oerhört fel. I IPCC:s senaste rapport, WGIII AR5, har dock
            kärnkraften fått en tydlig plats, vilket är rimligt. Forskning
            på nästa generations kärnkraft måste också ges en tydlig prioritet.
            Sverigedemokraternas mening är därför att regeringen ska verka
            för att kärnkraft ska likställas med så kallad förnybar energi.
            När det kommer till energieffektivisering är det en högst motiverad
            process men den är inte i behov av politiska påbud. Att man med
            ett pennstreck från politiskt håll ska kapa stora delar av energianvändningen
            är en tankevurpa som snarast för tankarna till planekonomi.
          </p>
          <p xml:id="i-KmPJ2ZSubbneMwpZ7ZyR9K">
            Vi vänder oss därför mot bindande mål för förnybart bränsle och
            energieffektivisering samt för mål om en koldioxidneutral fordonsflotta.
          </p>
          <head xml:id="i-WwxebMcNgkoNdQX9iXGUbx" type="h1">
            Omställningar i energisektorn
          </head>
          <p xml:id="i-CDK7mAdNeDP3i36rQf7tG9">
            Som argument för att tvinga fram användande av biodrivmedel anförs
            i huvudsak den klimatnytta dessa bränslen påstås generera. Detta
            menar dock vi är falskt, åtminstone gällande första generationens
            biodrivmedel. Inte minst då uppodling av ny mark, vilket är konsekvensen
            av ökat användande av dessa bränslen, förändrar markanvändningen
            på ett sätt som genererar en koldioxidskuld som kommer att ta
            många årtionden att kompensera för. I rent klarspråk ökar alltså
            utsläppen av koldioxid för årtionden framåt. Samtidigt riskerar
            ovärderlig orörd natur att försvinna, inte minst sydamerikansk
            regnskog, vilket drabbar världens biologiska mångfald. Vidare
            ökar alla de problem som är kopplade till jordbruk, så som övergödning,
            vattenanvändning och användande av bekämpningsmedel.
          </p>
          <p xml:id="i-8B8H6Dt2o443MnoHFEZXik">
            Ett annat problem med biodrivmedlen är att många motorfordon
            inte är konstruerade ens för en låginblandning, utan havererar,
            med stora konsekvenser för enskilda privatpersoner. Riksrevisionen
            skriver i sin rapport ”Mer klimat för pengarna” att regeringen
            inte har samordnat infrastrukturplaneringen med klimatmålen utan
            sätter förhoppningen till att stora, nu okända, tekniksprång ska
            kunna bidra till utsläppsminskningar. Detta får anses vara mycket
            oansvarigt. I synnerhet som att regeringen inte tydligt samordnat
            klimatforskningen med klimatmålen för att inrikta forskningen
            mot att åstadkomma de tekniksprång som skulle behövas. Samtidigt
            har den senaste IPCC-rapporten, WGIIAR5, lyft fram tydliga konflikter
            mellan första generationens biodrivmedelsframställning och global
            livsmedelsförsörjning där man på flera håll i världen sett hur
            de allra fattigaste drabbas. Med anledning av detta måste regeringen
            göra en bredare analys över nyttan med biodrivmedlen. När det
            gäller subventionerna av etanol är det Sverigedemokraternas mening
            att de snarast bör fasas ut.
          </p>
          <head xml:id="i-Ah6dZqcb3zyiunyzmAuEqd" type="h1">
            Sverige inför klimatmötet i Paris
          </head>
          <p xml:id="i-J1PSy6pG3kRgqfLNMYEhiU">
            Det mest prioriterade när det kommer till klimatförhandlingarna
            på global nivå är att samtliga stora aktörer ansluter sig till
            en framtida uppgörelse. Kyotoprotokollet som löper ut 2020 har
            visat sig vara tämligen tandlöst just på grund av att allt för
            många viktiga aktörer på området aldrig anslutit sig samt att
            andra som anslutit sig inte brytt sig om att leva upp till avtalet.
            Sverige bör verka för att det internationella avtal som sluts
            efter Kyotoprotokollet ska vara bindande samt att avtalet så långt
            det är möjligt ska vara rättvist på så vis att det är de som släpper
            ut mest som också ska minska sina utsläpp mest. Ett stort problem
            i detta arbete är hur man ska kunna åstadkomma ett rättsligt bindande
            avtal och vilka sanktionsmöjligheter som kan tänkas finnas gentemot
            länder som inte fullföljer sina åtaganden. Detta är ett problem
            som måste lösas eftersom det är först när man har ett bindande
            avtal på global nivå som alla länder av större vikt anslutit sig
            till som man kan uppnå en rättvisare bördefördelning som inte
            snedvrider konkurrensen på världsmarknaden. I detta läge är det
            viktigare att verka för att man kan få ett bindande avtal för
            utsläppsminskningar på plats snarare än att lyckas överföra de
            mål EU och Sverige satt upp på en global nivå.
          </p>
          <p xml:id="i-TaqpcCFMWZA3Lgtsi1R8cn">
            Sverigedemokraterna tycker att det är viktigt att man inom ramen
            för arbetet i EU är öppna för att justera EU-ländernas åtaganden
            baserat på hur ett kommande globalt avtal formuleras. För att
            inte försämra svensk och europeisk konkurrenskraft bör Sverige
            verka för att justera ambitionerna i förhållande till ett nytt
            globalt utsläppsminskningsavtal.
          </p>
          <head xml:id="i-BKKBFFqGYdgC9ixx2w5cz9" type="h1">
            Framtida utmaningar
          </head>
          <p xml:id="i-5dUr2bE5EWcXqwcezbgMT9">
            Man kan idag konstatera att de globala försöken att åstadkomma
            utsläppsminskningar har misslyckats. Utsläppen av koldioxid fortsätter
            att i takt med att fler tidigare fattiga länder idag upplever
            kraftig tillväxt och det finns inte mycket som tyder på någon
            reell förändring trots ansträngningarna i Europa. Det som på allvar
            skulle kunna förändra detta faktum, att utsläppsnivåerna av klimatgaser
            även fortsättningsvis kommer att ligga på höga nivåer, är att
            Sverige och andra nationer lyckas att konkurrera ut det fossila
            genom innovationer framför allt inom energiframställning.
          </p>
          <p xml:id="i-WedT9Y55qcjWDW73LuAyZL">
            Teknologi som sedan kan exporteras. På sikt bör Sverige också
            kunna sträva efter att bli helt koldioxidneutralt. Samtidigt är
            det viktigt att understryka att en nulägesanalys ger för handen
            att utsläppen förmodligen globalt inte kommer att minska under
            vår generation.
          </p>
          <head xml:id="i-zSw5ZYVQcLZQo9grYBeAf" type="h1">
            Klimatförändringar
          </head>
          <p xml:id="i-GyAsNPN3zPbJr1f2ZfVkir">
            Sverigedemokraterna har ett stort engagemang för miljön, både
            nationellt, regionalt och globalt och i denna kontext ser vi allvarligt
            på de ökade utsläppen av växthusgaser i världen och de effekter
            detta kan få. Samtidigt noterar vi att den vetenskapliga diskussionen
            är levande, bland annat påpekas vid sidan av den dominerande forskningen
            att den globala medeltemperaturen inte ökar eller ökar mycket
            långsamt sedan millennieskiftet, varför det finns anledning att
            ha ett öppet sinne när det kommer till synen på effekterna av
            ökad förekomst av växthusgaser i vår atmosfär. Samtidigt är det
            viktigt att försiktighetsprincipen får råda. Vi måste alltså förbereda
            oss för att vi kan få ett betydligt varmare klimat redan under
            detta århundrade. Vi kan också vara tämligen säkra på att klimatet
            kommer att variera och att Sverige kommer att ställas inför utmaningar
            till följd av extremväderhändelser. Detta kommer att ske oavsett
            hur många miljarder vi väljer att lägga på så kallade klimatsatsningar.
            Därför är det rimligt att ett större fokus förutom på forskning
            läggs på att säkra svensk infrastruktur mot ett varierat klimat.
            I detta arbete är det viktigt att såväl fördelar som nackdelar
            till följd av ett varmare klimat tas med i analysen.
          </p>
        </div>
        <div xml:id="i-PYVmG3DTbVWDL42RMaK8Dd" type="motSignatures">
          <list xml:id="i-WT9zMaHU7iSr72upu1Dfb8">
            <item xml:id="i-8mJTdQZYJRm3PNEmtcHY4V" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-MsHRKmEdmWMJBHXA6NL9ho" who="i-8UHfFy8Egv2UxrL1auT5kE">
              Anders Forsberg (SD)
            </item>
            <item xml:id="i-H7obPxyGWv52HcdHoJVBg2" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-RkeCDyYvsrD6vNWtoWfWs7" who="i-DF6yJMSNGfT6HwisDSi4qz">
              Josef Fransson (SD)
            </item>
            <item xml:id="i-P4oHv3n6zwiaNKGPFxZeNs" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-FhTAcexaChjTv26fGuWxjg" who="i-7axeS8wLb7dXdWECyhESJs">
              Aron Emilsson (SD)
            </item>
          </list>
        </div>
      </div>
    </body>
  </text>
</TEI>
