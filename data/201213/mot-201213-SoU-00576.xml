<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00576">
  <teiHeader>
    <fileDesc>
      <titleStmt>
        <title>Suicidprevention</title>
        <author corresp="i-XRXtPdXG8Ahj3n8huVdjCn">av Per Ramhorn (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Suicidprevention</title>
          <idno type="rdwebb">H002So576</idno>
          <rs type="number">So576</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So576/text</ref>
          <ref type="dokument_url_html">http://data.riksdagen.se/dokument/H002So576</ref>
          <ref type="dokumentstatus_url_xml">http://data.riksdagen.se/dokumentstatus/H002So576</ref>
          <ref type="doc">http://data.riksdagen.se/fil/BAEF2D02-6AB0-4ADC-972B-53B25DDFAF98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E1Bh1MRT4JGRZZkgp2g7q6" type="signed"/>
        <correspContext corresp="i-E1Bh1MRT4JGRZZkgp2g7q6">
          <note type="signatory" corresp="i-XRXtPdXG8Ahj3n8huVdjCn"/>
        </correspContext>
        <correspAction xml:id="i-33RoCa233uwJuHywsWetWD" type="numbering">
          <date when="2012-10-09"/>
        </correspAction>
        <correspAction xml:id="i-EKh3rPzhv9Rise3riuvZ5x" type="submission">
          <date when="2012-10-05"/>
        </correspAction>
        <correspAction xml:id="i-Xt3A7DtDJwsF35U2HY7wei" type="transfer">
          <date when="2012-10-05"/>
        </correspAction>
        <correspAction xml:id="i-JQUhGKs5nYzgjggp88RcxB" type="assigned"/>
        <correspContext corresp="i-JQUhGKs5nYzgjggp88RcxB">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BGeLzYU53LxJx38ZLSde9a">
            Förslag till riksdagsbeslut
          </head>
          <list style="ol">
            <item xml:id="i-E3yis5MegmWYqPphzVoXCZ">
              Riksdagen tillkännager för regeringen som sin mening vad som
              anförs i motionen om ökade insatser för att motverka suicid i
              allmänhet och bland ungdomar i synnerhet.
            </item>
            <item xml:id="i-8hTMpSbvkqnCm9e7fCHP5C">
              Riksdagen tillkännager för regeringen som sin mening vad som
              anförs i motionen om att utreda möjligheterna att förbjuda uppmuntran
              till suicid. 1
            </item>
            <item xml:id="i-STSGpYEKFHiLyvDTn7BXmZ">
              Riksdagen tillkännager för regeringen som sin mening vad som
              anförs i motionen om insatser och stöd till efterlevande.
            </item>
          </list>
          <p xml:id="i-Pgemrc9xbogrBfaYZv6CLm">
            1 Yrkande 2 hänvisat till JuU.
          </p>
        </div>
        <div type="motContent">
          <head xml:id="i-PKVt6sq1huQKALpXNzEX63" type="h1">
            Motivering
          </head>
          <p xml:id="i-WVUm1f8f3rv2oHQnLxkRB2">
            År 2010 valde 1 442 människor över 15 år i Sverige att i förtid
            avsluta sina liv. Det är nästan 4 personer om dagen. Av dessa
            hade 147 personer inte fyllt 24 år. Antalet suicid per 100 000
            invånare har sedan 1980 halverats för alla åldersgrupper utom
            denna yngsta grupp, 1524 år, där antalet legat i det närmaste
            konstant. För samma grupp har antalet registrerade självmordsförsök
            ökat drastiskt sedan 1997, medan det bland äldre legat konstant
            eller ökat i liten mån. Det är uppenbart att de insatser som görs
            för att förhindra självmord inte når ut till svenska ungdomar.
          </p>
          <p xml:id="i-WbGbkb6ama8TF3dRhLExn2">
            För män mellan 15 och 44 år är självmord den vanligaste dödsorsaken,
            för kvinnor den näst vanligaste. Ungefär tre gånger fler dör genom
            att ta sitt eget liv jämfört med det antal som dör i trafiken.
            Samtidigt har arbetet för en ökad trafiksäkerhet synliggjorts
            och uppmärksammats betydligt mer än de insatser som görs för att
            minska antalet suicid.
          </p>
          <p xml:id="i-XQRjjBTtnFCWedsEWgjVX2">
            Under våren 2011 startade ett för Sverige unikt projekt i Stockholm,
            med syfte att kraftigt minska antalet självmord i länet. En del
            i detta projekt är bättre samordning mellan våra olika räddningstjänster,
            för att effektivisera utryckningar och garantera snabb och korrekt
            hjälp vid larm som indikerar självmordsförsök. En annan del är
            en kortare utbildning i första hjälpen vid psykisk ohälsa som
            syftar till att förbereda utryckningspersonal på situationer där
            de behöver känna till grunderna i bemötande av personer som lider
            av psykisk ohälsa. I projektet ingår också en testkörning av en
            polisbil som utöver poliser bemannas av en sjuksköterska specialiserad
            på psykiatri, som ytterligare bidrar till att höja kompetensen
            och säkra en välfungerande insats.
          </p>
          <p xml:id="i-NuUzBxbyLYn1W1w1DXghtD">
            Utöver ovan beskrivna projekt genomförs en fysisk genomgång av
            staden där planen är att förhindra självmord genom att exempelvis
            sätta upp stängsel vid platser som visat sig vara vanliga val
            för suicid. Många gånger kan självmord förhindras helt enkelt
            genom att tillfällen försvinner och impulsiva handlingar bromsas.
          </p>
          <p xml:id="i-QFCFPBnyJBGrjUp3hYVVDa">
            Slutligen gavs arbetet med självmordsprevention utrymme på den
            festival för unga, Ung08, som genomfördes i augusti. Ungdomar
            fick tillfälle att tala om och lära sig vilka insatser den enskilda
            individen kan göra för att hjälpa en vän eller bekant som visar
            tecken på att må psykiskt dåligt.
          </p>
          <p xml:id="i-B6qkvuC1xGMQETP111Bajs">
            Alla de insatser som inletts i Stockholm visar på ett stort engagemang
            och en stark vilja att gripa tag i problemet. Vi anser att projektet
            snarast bör utökas till att omfatta hela vårt land, och samtidigt
            permanentas. Dock finns det än fler satsningar att genomföra.
          </p>
          <p xml:id="i-DZQuKWv32FEsniS8bN2UPS">
            Den psykiska ohälsan bland unga har ökat så kraftigt att den
            nu är ett av våra största folkhälsoproblem. Enkätstudier visar
            att så mycket som var tionde pojke och var femte flicka psykiskt
            mår så dåligt att de skär sig med kniv eller rakblad för att dämpa
            sitt psykiska lidande. Psykisk ohälsa ligger bakom 90 procent
            av alla självmord som begås i Sverige. Vikten av en god och tillgänglig
            psykiatrisk vård, särskilt för barn och ungdomar, kan därför inte
            nog belysas och det krävs omfattande insatser för att stärka denna.
            Dessutom fordras förstärkningar inom skolpsykiatrin och kuratorsverksamheten,
            inte minst då många unga drar sig för att söka extern psykiatrisk
            vård. All personal som arbetar med någon form av vård eller omsorg
            bör också gå en kortare utbildning, likt den som riktar sig till
            Stockholms utryckningspersonal, för att lära sig känna igen signaler
            och tidigt upptäcka eventuell självmordsbenägenhet.
          </p>
          <p xml:id="i-FaiTVbWpJTqmScF2jCzS2u">
            En faktor som inte får förbises i sammanhanget, och som till
            viss del kan ha bidragit till de avvikande trenderna för den yngsta
            åldersgruppen, är internet och vad som där går att finna. Det
            har redan påpekats att självmord ofta är en impulsiv handling,
            och då många ungdomar lever en stor del av livet på internet kan
            den information som där möter en person med självmordstankar vara
            helt avgörande för personens framtid. Ofta är internet den plats
            dit unga vänder sig för att söka efter hjälp. Dessvärre förekommer
            inte sällan bland sökresultaten sajter som uppmuntrar läsaren
            att ta sitt liv; ibland innehåller de rena guider i hur man bäst
            går tillväga. Det är vår mening att en minimiåtgärd vore att genom
            så kallad sökordsoptimering se till att dessa sajter inte hamnar
            högt bland sökresultaten.
          </p>
          <p xml:id="i-HLVBF599ZuNiGYMMJtBiD1">
            En ytterligare åtgärd vore att utreda möjligheten att förbjuda
            alla former av uppmuntran till självmord, vare sig det sker på
            internet eller på något annat sätt. Rimligtvis borde denna typ
            av uppmuntran jämföras med brott såsom vållande till annans död
            eller dråp då handlingen resulterar i att en medmänniska mister
            livet.
          </p>
          <p xml:id="i-UhVN6bvGmdtDe433w85FJi">
            Avslutningsvis är det givetvis av stor vikt att ge nödvändigt
            stöd till de efterlevande när självmord trots allt sker. Att förlora
            en närstående är alltid ett trauma, men då personen i fråga själv
            valt att avsluta sitt liv är situationen än mer chockerande och
            väcker än fler känslor och frågor. En utredning bör tillsättas
            för att se över vilka insatser som behövs för att kunna möta de
            efterlevandes behov, för att stödja och vägleda tillbaka till
            vardagens liv. Utredningen bör ta fram riktlinjer för såväl direkt
            som uppföljande kontakt med anhöriga.
          </p>
        </div>
        <div type="motSignatures">
          <list>
            <item xml:id="i-USGDX95PUKKDPtGUycg6vR">
              Per Ramhorn (SD)
            </item>
          </list>
        </div>
      </div>
    </body>
  </text>
</TEI>
