<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00426">
  <teiHeader>
    <fileDesc>
      <titleStmt>
        <title>Regional tillväxt</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional tillväxt</title>
          <idno type="rdwebb">H102N426</idno>
          <rs type="number">N426</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N426/text</ref>
          <ref type="dokument_url_html">http://data.riksdagen.se/dokument/H102N426</ref>
          <ref type="dokumentstatus_url_xml">http://data.riksdagen.se/dokumentstatus/H102N426</ref>
          <ref type="doc">http://data.riksdagen.se/fil/D67EFC14-34FC-47CF-9E96-9A855E0CBD60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CXE3jE8jD3jd9MZiz87v8D" type="signed"/>
        <correspContext corresp="i-CXE3jE8jD3jd9MZiz87v8D">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-4oK6HjNJR6K1QAGZmsEqiv"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-Ty8QCuVFBPKpfBLfr6zVqn"/>
        </correspContext>
        <correspAction type="numbering" xml:id="i-79jwFTkmeaDMxj4CE3biXr">
          <date when="2013-10-08"/>
        </correspAction>
        <correspAction type="submission" xml:id="i-WUbnY3Gnpt9FHgLTq5eRu8">
          <date when="2013-10-04"/>
        </correspAction>
        <correspAction type="transfer" xml:id="i-WHWkwUS4UM5Aa7f7CrVFrX">
          <date when="2013-10-03"/>
        </correspAction>
        <correspAction type="assigned" xml:id="i-UVWJW6SLY5MkKCv4Aw9cyx"/>
        <correspContext corresp="i-UVWJW6SLY5MkKCv4Aw9cyx">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-5Yi7iqVfUJeCRR4RJ3U154">
          <head xml:id="i-8uD2wmPdwh5xomyumMJhQ4">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Regional tillväxt i hela landet 3
            </item>
            <item>
              Det kommunala skatteutjämningssystemet 4
            </item>
            <item>
              Tillgänglighet till offentliga tjänster 4
            </item>
            <item>
              Urban tillväxtpolitik 5
            </item>
            <item>
              Kommunikationer 6
            </item>
            <item>
              Universitet och högskolor 7
            </item>
            <item>
              Regionala utvecklingsråd och kompetensplattformar 8
            </item>
            <item>
              Fungerande riskkapitalförsörjning 8
            </item>
            <item>
              Strukturfonderna 9
            </item>
            <item>
              Lokala sparbanker 9
            </item>
            <item>
              Fungerande bredband och mobil telefoni i hela Sverige 10
            </item>
          </list>
        </div>
        <div type="motProposal" subtype="förslag">
          <head xml:id="i-WT9nNtipKvNR35xixDytkt">
            Förslag till riksdagsbeslut
          </head>
          <list style="ol">
            <item xml:id="i-Wrq5Q7tvRgy739JhrUkq78">
              Riksdagen tillkännager för regeringen som sin mening vad som
              anförs i motionen om det kommunala skatteutjämningssystemet. 1
            </item>
            <item xml:id="i-BpB6LFkVbjwCgwcG4fLsGS">
              Riksdagen tillkännager för regeringen som sin mening vad som
              anförs i motionen om att statliga myndigheter ska ha som uppdrag
              att trygga tillgängligheten till grundläggande offentlig service
              i gles- och landsbygd via servicekontor. 2
            </item>
            <item xml:id="i-VLQZkq4mGEUKJkqnZqYTcA">
              Riksdagen tillkännager för regeringen som sin mening vad som
              anförs i motionen om att möjligheterna att bibehålla en kommersiell
              och offentlig service bör ses över.
            </item>
            <item xml:id="i-SW8di8t8AwTopHtQMNvsJt">
              Riksdagen tillkännager för regeringen som sin mening vad som
              anförs i motionen om landsbygdsprogrammet. 3
            </item>
            <item xml:id="i-QNAsytzH1FvyydxQaV4yFj">
              Riksdagen tillkännager för regeringen som sin mening vad som
              anförs i motionen om behovet av att utforma en framtidsstrategi
              för både urban tillväxt- och landsbygdsutveckling.
            </item>
            <item xml:id="i-AA7ikFsuLpxCa3J17HagmJ">
              Riksdagen tillkännager för regeringen som sin mening vad som
              anförs i motionen om behovet av en samlad skärgårdspolitik.
            </item>
            <item xml:id="i-WXx697uppooAubytJbLwz4">
              Riksdagen tillkännager för regeringen som sin mening vad som
              anförs i motionen om kommunikationer. 4
            </item>
            <item xml:id="i-PMqQTTyMkMd9XTacUdRupa">
              Riksdagen tillkännager för regeringen som sin mening vad som
              anförs i motionen om 16 000 nya högskoleplatser. 5
            </item>
            <item xml:id="i-JTVxrrkXJiN3DC1eoxTtdf">
              Riksdagen tillkännager för regeringen som sin mening vad som
              anförs i motionen om behovet av att premiera lärosätenas samverkan
              med det omgivande samhället som en viktig del av den regionala
              tillväxtpolitiken. 5
            </item>
            <item xml:id="i-3x9H6pp1a7FveM877j8P8M">
              Riksdagen tillkännager för regeringen som sin mening vad som
              anförs i motionen om utvecklingsråd och kompetensplattformar.
              5
            </item>
            <item xml:id="i-EHNhseHBeFq7D7ZYbAqz5x">
              Riksdagen tillkännager för regeringen som sin mening vad som
              anförs i motionen om behovet av en översyn av det statliga riskkapitalsystemet.
            </item>
            <item xml:id="i-L45udc9RDaj9zH8Wd15Ugq">
              Riksdagen tillkännager för regeringen som sin mening vad som
              anförs i motionen om att upprätta en tidsplan för att genomföra
              Riksrevisionens förslag till åtgärder när det gäller strukturfonderna.
            </item>
            <item xml:id="i-AA8gY5ZfKcsr5ujV5qAWiS">
              Riksdagen tillkännager för regeringen som sin mening vad som
              anförs i motionen om att Riksrevisionens åtgärder ska vara på
              plats innan den nya programperioden för strukturfonderna inleds
              från 2014.
            </item>
            <item xml:id="i-8H5oJ85ckz5utEm4EeYTQo">
              Riksdagen tillkännager för regeringen som sin mening vad som
              anförs i motionen om behovet av att se över systemet med egenkapitalbevis.
              1
            </item>
            <item xml:id="i-BPZzmbXC7bwxFVxaztsfVD">
              Riksdagen tillkännager för regeringen som sin mening vad som
              anförs i motionen om en ny bredbandsstrategi. 4
            </item>
          </list>
          <p xml:id="i-F9jQSxwKfDZK5JxAG83nsK">
            1 Yrkandena 1 och 14 hänvisade till FiU.
          </p>
          <p xml:id="i-17URGDqPWRnxfNpEuMYFbC">
            2 Yrkande 2 hänvisat till KU.
          </p>
          <p xml:id="i-FhE3miXcsoVdyGRJCV1kBi">
            3 Yrkande 4 hänvisat till MJU.
          </p>
          <p xml:id="i-BXmpeLrhx3oyJdVzj84yJ8">
            4 Yrkandena 7 och 15 hänvisade till TU.
          </p>
          <p xml:id="i-uNYQLtno9jZMxwTkBXa11">
            5 Yrkandena 8–10 hänvisade till UbU.
          </p>
        </div>
        <div type="motContent">
          <head type="h1" xml:id="i-DjgwdsXYhXCJjinbbmWqQH">
            Regional tillväxt i hela landet
          </head>
          <p xml:id="i-9SaaERNhnAeDbHgnp5xuRt">
            Genom att nyttja hela landets tillväxtpotential vill vi skapa
            jobb och stärka Sverige. Vi socialdemokrater vill göra den regionala
            tillväxtpolitiken till en central fråga där konsekvenserna för
            den regionala utvecklingen blir en ständigt närvarande aspekt
            i utformningen av strategiska politiska beslut. Detta förutsätter
            i sin tur en väl fungerande samordning mellan olika politikområden
            och mellan olika politiska nivåer. Den nationella nivån måste
            aktivt samverka med regioner och kommuner för att skapa bästa
            möjliga utvecklingsmöjligheter. Vi socialdemokrater accepterar
            inte att regionalpolitiken reduceras till en lågambitiös politik
            för gles- och landsbygd. En kraftfull regionalpolitik måste anta
            utmaningen att formulera övergripande tillväxt- och utvecklingsstrategier
            för hela landet. En landsända kan inte ses isolerat från en annan.
            Företag, naturresurser och arbetskraft återfinns i alla delar
            av landet och de är sinsemellan sammanlänkande i ett komplext
            system av produktion och transporter som knyter Sverige samman.
            För oss socialdemokrater är det oerhört angeläget att solidariteten
            mellan Sveriges regioner vidmakthålls. Vår solidariskt uppbyggda
            välfärd, där det kommunala skatteutjämningssystemet spelar en
            viktig roll, bidrar ytterligare till att stärka de ekonomiska
            banden mellan olika delar av landet. En fortsatt kommunalekonomisk
            utjämning är därför ett nödvändigt verktyg för att kunna garantera
            en likvärdig kvalitet i välfärdstjänsterna oavsett var i landet
            man bor. Det starka ömsesidiga beroendet mellan Sveriges olika
            landsändar innebär att den regionala tillväxtpolitiken måste söka
            lösningar på såväl de snabbväxande storstädernas problem som de
            svåra välfärdsutmaningar som väntar många mindre regioner som
            tampas med kraftigt minskande befolkning, hög strukturell arbetslöshet
            och skev åldersstruktur. En annan grundläggande slutsats är att
            varannan svensk återfinns faktiskt varken i storstaden eller i
            genuin gles- och landsbygd. Halva befolkningen lever i det som
            alltför länge varit regionalpolitikens blinda fläck: de medelstora
            regionerna. Här återfinns sannolikt både framtida tillväxtregioner
            och regioner som, utan en kraftfull politik, på sikt kan få problem
            att hantera ett snabbt tilltagande internationellt konkurrenstryck.
            Vår utgångspunkt är att den ekonomiska tillväxten är summan av
            tillväxten i landets alla delar och att de statliga insatserna
            måste vara inriktade på att regionerna ska få möjlighet att växa
            och utvecklas efter sina särskilda förutsättningar. Den regionala
            tillväxtpolitiken ska bidra till att skapa en hållbar tillväxt
            i hela landet, med väl fungerande och hållbara lokala arbetsmarknadsregioner
            och en god servicenivå i alla delar av landet. Genom tillgång
            till vattenkraft, jordbruk, skogs- och mineralnäring har vi kunnat
            bygga upp en exportekonomi som stärkt tillväxten i vårt land.
          </p>
          <head type="h1" xml:id="i-Ey4Xgqhq1CZCiG6SAV1WTU">
            Det kommunala skatteutjämningssystemet
          </head>
          <p xml:id="i-Q1JG9NZoUApTbQ1zebEtDF">
            Ett viktigt redskap för hela landets utveckling är det kommunala
            skatteutjämningssystemet. En fortsatt kommunalekonomisk utjämning
            är därför ett nödvändigt verktyg för att kunna garantera en likvärdig
            kvalitet i välfärdstjänsterna oavsett var i landet man bor. Vi
            socialdemokrater är övertygade om att det inte finns ett motsatsförhållande
            mellan storstäder och landsbygd. På samma sätt som det är viktigt
            att utveckla de stora urbana regionerna måste den regionala tillväxtpolitiken
            också bygga på insikten att landsbygden har rätt att utvecklas
            på samma villkor som andra geografiska områden. Sverige har många
            komparativa fördelar på den internationella marknaden genom landsbygden.
            Ett fungerande utjämningssystem är av avgörande betydelse för
            att kommunerna och landstingen ska ges likvärdiga ekonomiska förutsättningar
            att bedriva sin verksamhet. I april 2011 föreslog en enig parlamentarisk
            utredning förändringar av det kommunala skatteutjämningssystemet.
            Kommittén föreslog förändringar både i inkomst- och kostnadsutjämningen,
            med förslag till införande den 1 januari 2013. Den parlamentariska
            utredningen presenterade, efter flera kompromisser, ett enhälligt
            förslag. I budgetpropositionen för 2014 föreslår regeringen förändringar
            i utjämningssystemet för kommuner och landsting. I huvudsak följer
            man det eniga förslag som den parlamentariska utredningen lämnade
            till regeringen i SOU 2011:39. Regeringen avviker emellertid från
            utredningen vad avser förändringar i inkomstutjämningen. Det medför
            att 961 miljoner kronor i huvudsak omfördelas till ett tiotal
            moderatstyrda höginkomstkommuner. Denna moderatbonus är orimlig.
            Vi föreslår att de 961 miljoner kronor som regeringen för över
            till välbärgade kommuner i stället fördelas till alla kommuner
            och landsting inom ramen för utjämningssystemet. Detta ska riksdagen
            tillkännage regeringen.
          </p>
          <head type="h1" xml:id="i-R5XtTsxYp6SnR6afkbNxqG">
            Tillgänglighet till offentliga tjänster
          </head>
          <p xml:id="i-AzggpSuH5De5ukYTyZRdUs">
            En levande landsbygd är en förutsättning för att Sverige ska
            stå sig väl på den globala arenan. Samtidigt står landsbygden
            inför stora utmaningar som berör tillgänglighet på offentliga
            och privata tjänster. På många håll runt om i Sverige blir det
            allt längre till närmaste butik, mack eller serviceställe. På
            många orter blir det därför svårare för de små företagen att klara
            sin vardag och utvecklas. Det är en oroväckande utveckling att
            samhällstjänster urholkas i de områden som kan behöva dem mest.
            Därför bör statliga myndigheter ha som uppdrag att trygga tillgängligheten
            till grundläggande offentlig service i gles- och landsbygd. Servicekontor
            kopplade till myndigheternas verksamheter i sådana områden är
            en viktig del i detta. Detta ska riksdagen tillkännage för regeringen.
          </p>
          <p xml:id="i-GWoa4DM11SvtnwH5pTHzPo">
            En positiv utveckling av landsbygden förutsätter en helhetsbild
            och att flera politikområden samverkar. Landsbygdsprogrammet har
            i det avseendet en stor avgörande betydelse för lansdbygdens utveckling.
            Regeringen har förhandlat fram en långtidsbudget i EU där den
            svenska landsbygden mister 500 miljoner kronor per år. Regeringen
            har kompenserat bortfallet med endast 129 miljoner. Det kommer
            att slå ut jobb runt om i hela landet. På landsbygden är dessa
            arbetstillfällen många gånger avgörande för andra jobb och möjligheterna
            för ett fungerande näringsliv. Vi vill modernisera landsbygdsprogrammet
            genom att fokusera på jobb genom att utveckla landsbygdens näringsliv,
            exempelvis genom att stödja utbyggnaden av grundläggande service,
            som dagligvaruhandel och bensinmackar, ge ett särskilt stöd till
            utbyggnaden av bredband, bistå innovationer på landsbygden samt
            stödja ett ambitiöst ekologiskt jordbruk. Totalt garanterar vår
            satsning de 500 miljoner kronor som landsbygsprogrammet haft.
            Vi socialdemokrater kommer dessutom att fortsätta arbeta för att
            EU-stöden till landsbygd och jordbruk ska styras om till att gälla
            mer ersättningar för åtgärder som gynnar det allmänna, t.ex. miljöåtgärderna
            i landsbygdsprogrammet. En sådan politik måste innehålla åtgärder,
            t.ex. förbättrat stöd till näringslivsutveckling, stöd till småföretag
            och företag som drivs i sociala eller kooperativa former, förbättrad
            tillgång till offentlig och kommersiell service, riskkapital och
            investeringar i kommunikationer och infrastruktur. Detta ska riksdagen
            tillkännage regeringen.
          </p>
          <p xml:id="i-Rm78jVGvEkNddA9NH9JVJf">
            Tillgängligheten till myndighetsutövande funktioner ska värnas
            oavsett var man bor i landet. Det kan aldrig accepteras att myndighetsutövning
            gentemot privatpersoner och företag ska påverkas av geografiska
            faktorer. Medborgarnas tillgång till fungerande samhällsinstitutioner
            är en förutsättning för trygghet och ekonomisk utveckling. Under
            de senaste åren har det skett en utveckling där grundläggande
            samhällsservice centraliserats till områden med ökad befolkningsökning,
            samtidigt som servicen försvagats i regioner där befolkningsunderlaget
            minskats. Det är en utveckling som är djupt oroväckande. Effekterna
            av denna utveckling har blivit att viktiga funktioner som haft
            stor betydelse för människor i många mindre och glesare regioner
            försvunnit. Utarmningen av den offentliga servicen gäller dock
            paradoxalt nog inte enbart glesbygden utan också i hög grad för
            många av de stora, befolkningstäta, bostadsområdena i storstädenas
            ytterområden. Vi vill betona vikten av åtgärder för att säkerställa
            en acceptabel servicenivå, exempelvis genom utökad telefonkundtjänst
            och förbättrad service via internet. Marknadslösningar eller rationaliseringsåtgärder
            kan aldrig ersätta medborgarnas rätt till en tillgänglig samhällsservice.
            Möjligheterna att bibehålla en kommersiell och offentlig service
            bör ses över. Detta ska riksdagen tillkännage regeringen.
          </p>
          <head type="h1" xml:id="i-JN6evDHUM59ktpwcBSXPUi">
            Urban tillväxtpolitik
          </head>
          <p xml:id="i-RP5fXCkAhnyQSj9a1aaTyS">
            Väl fungerande urbana områden är viktiga för ett modernt och
            konkurrenskraftigt Sverige. Storstadsregionernas betydelse för
            Sveriges tillväxt och välstånd kommer att bli allt större. Därför
            vill vi utforma en framtidsstrategi för både urban tillväxt- och
            landsbygdsutveckling. Vi måste hitta lösningar på både de snabbväxande
            städernas utmaningar och samtidigt problemen med kraftigt minskande
            befolkning, hög strukturell arbetslöshet och skev åldersstruktur
            i utsatta landsbygdskommuner. Samtidigt vill vi uppmärksamma situationen
            för våra skärgårdskommuner. För varje år som går säljs allt fler
            hus, vilket leder till att antalet året runt-boenden minskar i
            dessa kommuner. Detta leder till ökade problem i form av minskat
            underlag för samhällsservice. Därför vill vi lyfta fram behovet
            av en samlad skärsgårdspolitik. Detta ska riksdagen tillkännage
            regeringen. Socialdemokratin vill göra den regionala och hållbara
            utvecklingspolitiken till en viktig fråga och ta med den regionala
            aspekten i utformningen av strategiska politiska beslut. Stat,
            kommuner och myndigheter måste arbeta tillsammans för att stärka
            den regionala utvecklingen och för att ge god service.
          </p>
          <head type="h1" xml:id="i-2acSQRQ6euA8qmX613FUW9">
            Kommunikationer
          </head>
          <p xml:id="i-xC61tKEeyE5JiLi5DhKYH">
            I ett internationellt perspektiv kännetecknas Sverige av gles
            bebyggelse och stora avstånd. Det är en stor utmaning eftersom
            kunskapsintensiva verksamheter, som Sverige i allt större utsträckning
            måste bygga sin framtida konkurrenskraft på, har en tydlig tendens
            att koncentreras till befolkningsmässigt stora regioner. Goda
            möjligheter till arbetspendling underlättar för fler att kunna
            få ett jobb. Efter lång tid av bristande resurser till underhåll
            och begränsad kapacitetsökning är det svenska järnvägsnätet starkt
            ansträngt. Trafikmängden är större än någonsin. Dagens tåg är
            tyngre, längre, bredare och högre, vilket gör att infrastrukturen
            slits snabbare. Arbetspendlare, inte minst i storstadsregionerna,
            drabbas av ständiga förseningar. En betydande satsning bör göras
            för att rusta upp och bygga ut järnvägsnätet för såväl persontransporter
            som godstrafik samt investera i andra transportslag som kollektivtrafik
            – det gör det enklare för människor och företag att göra klimatsmarta
            transportval samtidigt som det skapar jobb och stärker Sveriges
            konkurrenskraft.
          </p>
          <p xml:id="i-KrCdShUYScNFZ5HhcowgJr">
            Mycket tyder på att standarden på de svenska vägarna blivit sämre.
            Bristande bärighet, potthål, spår och uppriven beläggning är vanligt
            förekommande i alla delar av landet. Skador på vägarna ger omfattande
            effekter på jobben och Sveriges ekonomi. Institutet Skogsforsk
            visar att skogsindustrin förlorar uppemot 1 miljard kronor per
            år på bristande vägbärighet. Dåligt underhållna vägar innebär
            ökad risk för skador på alla typer av vägfordon. Det innebär även
            ökad olycksrisk. Vi ser ökat vägunderhåll för främst ökad bärighet
            som en strategisk investering för Sveriges framtid. Ska skogs-
            och basindustrin utvecklas i positiv riktning måste våra vägar
            underhållas ordentligt. Väl underhållna vägar främjar också arbetspendlingen
            i de delar av landet där kollektivtrafiken är begränsad. För att
            värna jobben i skogs- och basindustrin vill vi göra en särskild
            satsning på vägarnas bärighet och tjälsäkring samt till enskilda
            vägar. Det är särskilt angeläget eftersom regeringen skär ner
            på tjälsäkring och bärighetsförstärkning samt stödet till enskilda
            vägar. Vägförbättringar som beläggningsarbeten, bärighetsförstärkningar
            och uppsättning av mitträcken skapar snabbt arbetstillfällen i
            bygg- och anläggningsbranschen men även i åkeri- och maskinbranschen.
            Fördelen med vägförbättringar är att de är genomförbara åtgärder
            som ger resultat relativt snabbt.
          </p>
          <head type="h1" xml:id="i-KT5B1c2j2zB53joFTf8w9f">
            Universitet och högskolor
          </head>
          <p xml:id="i-T83oSEm5sWCtooXXXVY6kE">
            Genom en målmedveten politisk satsning under tidigare socialdemokratiska
            regeringar finns det idag universitet och högskolor som fungerar
            som ett kraftcentrum för utvecklingen i varje region. Forskning
            visar att tillgången till högre utbildning är avgörande för den
            långsiktiga ekonomiska utvecklingen i en region. Vi vill att alla
            högskolor och universitet ska ha ett uttalat ansvar för att vara
            en aktiv partner i den egna regionala utvecklingen. De regionala
            högskolorna och universiteten spelar i det avseendet en väsentlig
            roll. Vi vill främja en konkurrenskraftig basindustri och små
            och medelstora företag som spelar en stor roll för jobb, exportintäkter
            och investeringar, men även för den högproduktiva tjänstesektorn
            i hela landet. Vidare bör företagens möjligheter att använda forskningsresultaten
            i syfte att stimulera innovationer som leder till nya jobb ute
            i regionerna särskilt uppmärksammas. Samarbete mellan företag,
            forskning, regioner och kommuner är nödvändigt för att stimulera
            vidareförädling för den svenska basindustrin och andra näringar.
            Tydliga strukturer och incitament för högskolornas tredje uppgift,
            att samverka med det omgivande samhället, saknas. Vi föreslår
            att samverkan ska vara en indikator när resurser fördelas till
            högskolor och universitet. Ett antal utredningar har pekat på
            brister när det gäller incitament för, och den strategiska styrningen
            av, universitets och högskolors samverkan med det omgivande samhället
            samt arbetet med att forskningsbaserad kunskap kommer till nytta.
            Vi ser därför behov av att ytterligare stimulera och premiera
            lärosätenas samverkan med det omgivande samhället, såväl näringsliv,
            offentlig sektor som samhället i dess bredaste bemärkelse. Detta
            ska riksdagen tillkännage regeringen. Detta är av stor betydelse
            för den svenska regionala tillväxtpolitiken då det finns fördelar
            med att vissa högskolor särskilt profilerar sig mot en företags-
            och samhällsnära forskning.
          </p>
          <p xml:id="i-AcktiFzsL8NDxSmcR1p5Yb">
            Sverige ska ha en världsledande utbildningsnivå i hela befolkningen.
            En växande andel av jobben kommer att kräva en högre utbildning.
            Vi har inte råd att tappa i andel välutbildade jämfört med andra
            länder. Det är också avgörande att rekryteringen till högskolan
            breddas. Högskolor och universitet ska finnas i hela landet och
            byggas ut ytterligare. Vi vill ha en mångfald i högskolelandskapet
            där lärosäten med olika profil ges utrymme att utvecklas. Regeringen
            väljer att kraftigt dra ned antalet högskoleplatser, vilket riskerar
            Sveriges framtida konkurrenskraft. För att förbättra matchningen
            på arbetsmarknaden, stärka den enskildes möjligheter till arbete
            och bryta passiviteten som riskerar att permanent slå ut människor
            som drabbas av tillfällig arbetslöshet från arbetsmarknaden vill
            vi investera i fler utbildningsplatser. Samtidigt krävs fler studieplatser
            vid såväl yrkeshögskola, högskola som universitet för att bekämpa
            den bredare arbetslösheten och stänga rekryteringsgapet. Kvalificerade
            yrkesutbildningar och yrkeshögskoleutbildningar är av stor vikt
            för att arbetsgivare ska hitta rätt utbildad personal och är samtidigt
            ett snabbt sätt för den enskilda att få ett kvalificerat arbete.
            Antalet ansökningar om att få starta yrkeshögskoleutbildning är
            långt fler än de som beviljas. År 2012 beviljades endast 25–30
            procent av ansökningarna om att bedriva yrkeshögskoleutbildning
            med statligt stöd, och det var i genomsnitt 4,2 sökande per studieplats.
            Det visar på behovet av att utöka möjligheterna att studera inom
            ramen för yrkeshögskolan. Som en del av våra insatser för att
            avskaffa fas 3 och bekämpa ungdomsarbetslösheten investerar vi
            i 6 000 nya platser i yrkeshögskolan. Söktrycket till högskolor
            och universitet är rekordhögt. Det följer av att arbetslösheten
            är hög och antalet unga är stort samtidigt som efterfrågan på
            högskoleutbildade ökar på arbetsmarknaden. I detta läge har regeringen
            kraftigt dragit ned på antalet högskoleplatser. Vi vill ge fler
            möjlighet att studera på högskola. Det öppnar fler möjligheter
            för individen och det stärker Sveriges konkurrenskraft. Vi investerar
            i 6 000 nya platser i högskolan som en del av våra insatser för
            att avskaffa fas 3 och bekämpa ungdomsarbetslösheten. Vi investerar
            i 6 000 nya platser i Yrkeshögskolan, som en del av 90-dagarsgarantin
            och att avskaffa fas 3. Vi investerar i att utbilda 1 000 nya
            förskollärare. Därutöver investerar vi i 3 000 ytterligare högskoleplatser.
            Sammantaget innebär detta att vi investerar i 16 000 nya platser
            på högskolan. Detta ska riksdagen tillkännage regeringen.
          </p>
          <head type="h1" xml:id="i-4dvg1qo4CqdQUrE8EhzLPM">
            Regionala utvecklingsråd och kompetensplattformar
          </head>
          <p xml:id="i-SeAszd83KcMPcv9UkS6m4R">
            För att stödja det regionala innovationsklimatet föreslår vi
            att det inrättas regionala utvecklingsråd, vars huvuduppgift är
            att samordna det regionalpolitiska arbetet mellan offentlig sektor,
            högskola, det lokala näringslivet och parterna för att underlätta
            innovationer och kompetensförsörjningen i Sverige. Inom ramen
            för de regionala utvecklingsråden kommer kompetensplattformarna
            att få en stor betydelse. Även om arbetet med kompetensplattformarna
            nått olika långt i olika regioner växer nu strukturer fram som
            kan innebära en bra grund för att stärka arbetet med regional
            utveckling och kompetensförsörjning. Vi menar att det finns starka
            skäl att fortsätta vidareutveckla kompetensplattformarna, inom
            ramen för de regionala utvecklingsråden, för att därmed stärka
            möjligheterna att klara kompetensförsörjningen och stänga rekryteringsgapet
            i Sverige. Detta ska riksdagen tillkännage för riksdagen.
          </p>
          <head type="h1" xml:id="i-Bv3tPraiCeUGFdHkPaNEsE">
            Fungerande riskkapitalförsörjning
          </head>
          <p xml:id="i-N3fv4JcbpNd5fte92yhSqx">
            Det finns stora brister i den statliga riskkapitalförsörjningen
            för företag i tidiga skeden. Studier visar att Sverige, i relation
            till flera andra jämförbara länder, investerar mindre kapital
            till de allra tidigaste faserna där behovet av statlig stödfinansiering
            är som störst. Samtidigt finns god tillgång till statligt riskkapital
            som till betydande del inte utnyttjas idag. Exempelvis är det
            av största vikt att regeringen ser till att kapitalet i Inlandsinnovation
            och Fouriertransform kommer till användning för investeringar
            ute i regionerna. Dagens ordning fungerar inte. Därför föreslår
            vi en översyn av det statliga riskkapitalsystemet så att den används
            på ett effektivare sätt. Detta ska riksdagen tillkännage regeringen.
          </p>
          <head type="h1" xml:id="i-KmeEFNDKSMqYbbTDdBQedt">
            Strukturfonderna
          </head>
          <p xml:id="i-C1fQyXKob8xZu6zRVLYgbZ">
            Vi vill uppmärksamma den viktiga betydelsen som strukturfonderna
            har för att stimulera den regionala tillväxten i Sverige. Projekt
            som bedrivs inom ramen för dessa program syftar till att påverka
            förutsättningarna för regional tillväxt. Att förenkla administrationen
            är därför ett nödvändigt steg för att projekten ska bli verklighet.
            Riksrevisionen har funnit att regeringens åtgärder inte varit
            tillräckliga för att underlätta administrationen för strukturfonderna.
            Vi anser därför att riksdagen bör ge ett tillkännagivande till
            regeringen om att upprätta en tidsplan i syfte att genomföra de
            åtgärder som Riksrevisionen föreslår i syfte att lösa de administrativa
            problemen för strukturfonderna, samt att åtgärderna ska vara på
            plats innan den nya programperioden för fonderna inleds från år
            2014. Detta ska riksdagen tillkännage regeringen.
          </p>
          <head type="h1" xml:id="i-AtCfMgcfu9PCWaD8gMx4L1">
            Lokala sparbanker
          </head>
          <p xml:id="i-TvyhbYiYbxEFR2xXMKodnB">
            Under senare tid har flera av affärsbankerna lagt ned lokala
            kontor främst i landsbygdsregionerna. Detta har skett samtidigt
            som behovet av krediter hos de många växande småföretagen utanför
            storstäderna ökat i väsentlig omfattning. Tydliga effekter är
            att nyetableringarna av företag hämmats och att befintliga småföretag
            inte kunnat växa. Därför måste sparbanksrörelsen, som varit en
            viktig resurs för regional tillväxt, ges bättre möjligheter att
            fungera som en utvecklingsmotor i de regioner och kommuner som
            saknar en lokal sparbank. Risken är att det snarare kan bli ännu
            färre sparbanker på landsbygden än de cirka sextio som för närvarande
            är verksamma på grund av nya EU-regler och den strukturella utvecklingen
            på bankmarknaden. Nyetablering kan ske antingen genom att befintliga
            sparbanker erbjuds statliga lån eller genom att inrätta kreditgarantier
            för att etablera filialer på orter med stort behov av en lokal
            sparbank. Lösningen att få nyttja statliga lån för en etablering
            kan kombineras med (eller i vissa fall ersättas av) ett system
            som används i Norge och som kallas egenkapitalbevis. Vi anser
            att denna lösning bör ses över i syfte att undersöka möjligheterna
            att pröva den i Sverige. Detta ska riksdagen tillkännage regeringen.
          </p>
          <head type="h1" xml:id="i-BJpLNLZx4kMYbGz1BpK3YQ">
            Fungerande bredband och mobil telefoni i hela Sverige
          </head>
          <p xml:id="i-QaYJvunocm3u87ow63HKk1">
            I dag finns märkbara brister i mobiltäckningen. Många upplever
            också försämringar i takt med att terminaler, datorer och smarta
            telefoner erbjuder allt fler tjänster. För dem som arbetar i hemtjänsten
            och kör ensamma i glesbygden är mobiltäckningen nödvändig. För
            dem som jobbar i skog och mark och längs kusterna är det ett arbetsmiljöproblem
            att inte kunna vara i kontakt med omvärlden. Men det skapar även
            svårigheter för friluftsliv, jakt och fiske, båtliv, turist- och
            besöksnäringen. Bredbandstillgängligheten är viktig var i Sverige
            man än råkar bo och oavsett om man bor i flerfamiljshus, radhus,
            villa i stad eller fastighet på landsbygden. Hög hastighet i it-infrastrukturen
            är helt avgörande för såväl privatpersoner, hushåll, företag som
            offentliga förvaltningar i hela landet. Vi ser ett tydligt samhällsansvar
            när nu marknaden inte klarar detta. Det behövs en ny bredbandsstrategi
            där målet bör vara att det stora flertalet av hushåll och företag
            som möjligt år 2020 ska ha 100 Mbit/s. Detta ska riksdagen tillkännage
            regeringen.
          </p>
        </div>
        <div type="motSignatures">
          <list>
            <item xml:id="i-XF25QNdQ3LSo4cHQiiqhan">
              Jennie Nilsson (S)
            </item>
            <item xml:id="i-5ZSCowv4SJzoKWx22WiV1X">
              Carina Adolfsson Elgestam (S)
            </item>
            <item xml:id="i-5bo7DUoF4wy2aZjvUJBkpG">
              Krister Örnfjäder (S)
            </item>
            <item xml:id="i-3eWS3D8QbFr52UjvrekbQU">
              Ann-Kristine Johansson (S)
            </item>
            <item xml:id="i-rC3hgK2xz7sQJmQvaXMz8">
              Börje Vestlund (S)
            </item>
            <item xml:id="i-LeZ2AC8e7WhKyUkVX94U94">
              Ingemar Nilsson (S)
            </item>
            <item xml:id="i-GAaTY6kgYsgpfPZJF4tAo4">
              Ingela Nylund Watz (S)
            </item>
            <item xml:id="i-F6Fymhhpy3EMpkLm8VraFT">
              Berit Högman (S)
            </item>
          </list>
        </div>
      </div>
    </body>
  </text>
</TEI>
