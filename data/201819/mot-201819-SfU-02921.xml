<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-02921">
  <teiHeader>
    <fileDesc>
      <titleStmt>
        <title>En långsiktigt hållbar migrationspolitik</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2921 av Johan Forssell m.fl. (M)</title>
          <idno type="rdwebb">H6022921</idno>
          <rs type="number">2921</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6022921/text</ref>
          <ref type="dokument_url_html">http://data.riksdagen.se/dokument/H6022921</ref>
          <ref type="dokumentstatus_url_xml">http://data.riksdagen.se/dokumentstatus/H6022921</ref>
          <ref type="docx">http://data.riksdagen.se/fil/06B6E8B5-3DE2-4010-A37D-989DCD851876</ref>
          <ref type="pdf">http://data.riksdagen.se/fil/89719B47-C7D2-45ED-8A5D-8EACFCC69CBF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NVRJ2b9jafamWjBMx8Usgc" type="signed"/>
        <correspContext corresp="i-NVRJ2b9jafamWjBMx8Usgc">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-KcLgFHiyCYKkAnMf8V5yk2" type="submitted">
          <date when="2018-11-30"/>
          <time when="16:18:04"/>
        </correspAction>
        <correspAction xml:id="i-TXgo1A2JY5E2RqLdgGpDpa" type="reviewed">
          <date when="2018-11-30"/>
          <time when="18:44:53"/>
        </correspAction>
        <correspAction xml:id="i-RQ2ejeaw6pNJfjXpcm3M7A" type="referred">
          <date when="2018-12-05"/>
        </correspAction>
        <correspAction xml:id="i-RDYDCkN9m19CDtZVVYNxqc" type="assigned">
          <date when="2019-06-28"/>
          <time when="11:58:06"/>
        </correspAction>
        <correspContext corresp="i-RDYDCkN9m19CDtZVVYNxqc">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-GhRgyVteDVVy4eqK3fvUqy" type="behandlas_i"/>
        <correspContext corresp="i-GhRgyVteDVVy4eqK3fvUqy">
          <ref type="uppgift">2018/19:SfU4</ref>
          <ref type="ref_dok_id">H601SfU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GMamti3V6PaPvjuSPYEwNW" type="behandlas_i"/>
        <correspContext corresp="i-GMamti3V6PaPvjuSPYEwNW">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4ajxzn1e9TuZNf4jFhn9xm" type="behandlas_i"/>
        <correspContext corresp="i-4ajxzn1e9TuZNf4jFhn9xm">
          <ref type="uppgift">2018/19:SfU17</ref>
          <ref type="ref_dok_id">H601SfU17</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU17</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Um3pvye7hCSxZ48bRNXrrC" type="behandlas_i"/>
        <correspContext corresp="i-Um3pvye7hCSxZ48bRNXrrC">
          <ref type="uppgift">2018/19:SfU18</ref>
          <ref type="ref_dok_id">H601SfU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UVh2enNXgk1XwnubPksAHx" type="behandlas_i"/>
        <correspContext corresp="i-UVh2enNXgk1XwnubPksAHx">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N1bWVMZMghAnE1iLvWQdgU" type="behandlas_i"/>
        <correspContext corresp="i-N1bWVMZMghAnE1iLvWQdgU">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L7VR5fwYrAiyRoEoVS4TvD" type="behandlas_i"/>
        <correspContext corresp="i-L7VR5fwYrAiyRoEoVS4TvD">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RFdoTg2vLTXLdrRzqW9zJC" type="behandlas_i"/>
        <correspContext corresp="i-RFdoTg2vLTXLdrRzqW9zJC">
          <ref type="uppgift">2018/19:SfU21</ref>
          <ref type="ref_dok_id">H601SfU21</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU21</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SAaoPLsUz1pzM3z6XJutBe" type="behandlas_i"/>
        <correspContext corresp="i-SAaoPLsUz1pzM3z6XJutBe">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RJCWivk7F3LSTcpCKftUmn" type="motHeader">
        <div xml:id="i-TBxpVm5mwMi6KQvgpPd4Vt" type="motTitle">
          Motion till riksdagen 2018/19:2921 av Johan Forssell m.fl. (M)
          En långsiktigt hållbar migrationspolitik
        </div>
      </div>
      <div xml:id="i-LoFDLUzh3aBctMi8KmAYbk" type="motBody">
        <div xml:id="i-3f1LRvtcrko1SPYJaDiEez" type="motProposal" subtype="förslag">
          <head xml:id="i-WCicqVyJgPPQscefz5zDKz">
            Förslag till riksdagsbeslut
          </head>
          <list xml:id="i-5sZQtaxxZsz96S8uMocfjA" style="ol">
            <item xml:id="i-Ncr7dzCLhRMmDm8zwsf4io">
              Riksdagen ställer sig bakom det som anförs i motionen om att
              Sverige ska ha en stram, human och långsiktigt hållbar migrationspolitik
              och tillkännager detta för regeringen.
            </item>
            <item xml:id="i-U1Hw2NB5ghE2hdiZkjxpQB">
              Riksdagen ställer sig bakom det som anförs i motionen om att
              en parlamentarisk utredning om en ny migrationslagstiftning ska
              tillsättas och tillkännager detta för regeringen.
            </item>
            <item xml:id="i-AnAZNSJrPq6WGigkUcMUsZ">
              Riksdagen ställer sig bakom det som anförs i motionen om att
              en tillfällig lag som begränsar möjligheten att beviljas uppehållstillstånd
              i Sverige ska gälla tills en ny migrationslagstiftning är på plats
              och tillkännager detta för regeringen.
            </item>
            <item xml:id="i-7UWpjaYZef5KVQfULZ3HAH">
              Riksdagen ställer sig bakom det som anförs i motionen om att
              tillfälliga uppehållstillstånd som huvudregel ska ingå i en ny
              migrationslagstiftning och tillkännager detta för regeringen.
            </item>
            <item xml:id="i-PvmyZcaqrRqPJ9fcbJ1woP">
              Riksdagen ställer sig bakom det som anförs i motionen om att
              det för permanent uppehållstillstånd ska ställas krav på grundläggande
              kunskaper i det svenska språket i en ny migrationslagstiftning
              och tillkännager detta för regeringen.
            </item>
            <item xml:id="i-FHawrh3jD4E6dH4TeZKphH">
              Riksdagen ställer sig bakom det som anförs i motionen om att
              vid jobb och egen försörjning i minst ett år ska ett tillfälligt
              uppehållstillstånd kunna omvandlas till ett permanent uppehållstillstånd
              i en ny migrationslagstiftning och tillkännager detta för regeringen.
            </item>
            <item xml:id="i-5nWvt7yq21jrKD9tXa1FZK">
              Riksdagen ställer sig bakom det som anförs i motionen om att
              ett skarpt försörjningskrav vid anhöriginvandring ska ingå i en
              ny migrationslagstiftning och tillkännager detta för regeringen.
            </item>
            <item xml:id="i-JMJdumzeSyjbaHL8EiYiYe">
              Riksdagen ställer sig bakom det som anförs i motionen om att
              Sverige ska ha en lagstiftning som gör det möjligt att i en krissituation
              avvisa asylsökande till ett annat säkert land och tillkännager
              detta för regeringen.
            </item>
            <item xml:id="i-jPmhkLng2drda9cnYwjGL">
              Riksdagen ställer sig bakom det som anförs i motionen om att
              Sverige ska ha en egen fungerande gränskontroll då det är påkallat
              och tillkännager detta för regeringen.
            </item>
            <item xml:id="i-MiZZ6MU6GzKCUgcHNKMErn">
              Riksdagen ställer sig bakom det som anförs i motionen om att
              identitetsfrågan ska vara central i asylprocessen och tillkännager
              detta för regeringen.
            </item>
            <item xml:id="i-iTxRsPg8DxhSYAF9WL2CE">
              Riksdagen ställer sig bakom det som anförs i motionen om att
              Migrationsverket och polisen ska kunna dela information i asylprocessen
              i större utsträckning än i dag och tillkännager detta för regeringen.
            </item>
            <item xml:id="i-MJ648L1JDo6QdXJW4AGcub">
              Riksdagen ställer sig bakom det som anförs i motionen om att
              asylsökande ska ha skyldigheter som tydligt anges i lag och att
              det ska leda till konsekvenser om skyldigheterna inte fullgörs
              och tillkännager detta för regeringen.
            </item>
            <item xml:id="i-FnGPbFtQtHvySSnEG22mVp">
              Riksdagen ställer sig bakom det som anförs i motionen om att
              ordningen för medicinska åldersbedömningar ska vara väl fungerande
              och tillkännager detta för regeringen.
            </item>
            <item xml:id="i-GZy3beem21LKAU9pBMGu8N">
              Riksdagen ställer sig bakom det som anförs i motionen om att
              dagens möjlighet till återkallelse av uppehållstillstånd till
              följd av oriktiga uppgifter ska användas i större utsträckning
              och tillkännager detta för regeringen.
            </item>
            <item xml:id="i-99J4QaV7RsHz4h2VpMdktf">
              Riksdagen ställer sig bakom det som anförs i motionen om att
              Migrationsverket ska ges i uppdrag att särskilt driva och prioritera
              återkallelseärenden och tillkännager detta för regeringen.
            </item>
            <item xml:id="i-S4XmAzXj8krmnA3xA3QYTr">
              Riksdagen ställer sig bakom det som anförs i motionen om en översyn
              av reglerna gällande återkallelse och förlängning av tidsfristen
              för när det ska krävas synnerliga skäl att återkalla ett uppehållstillstånd
              och tillkännager detta för regeringen.
            </item>
            <item xml:id="i-S4s8rg92aWcntbxSYYSEzW">
              Riksdagen ställer sig bakom det som anförs i motionen om att
              Migrationsverket, polisen och Kriminalvården ska ges i uppdrag
              att påtagligt öka antalet verkställda utvisningsbeslut och tillkännager
              detta för regeringen.
            </item>
            <item xml:id="i-B67mdEbRXzKtG17hbQqgyr">
              Riksdagen ställer sig bakom det som anförs i motionen om att
              Migrationsverket ska ha en förteckning över s.k. säkra länder
              och tillkännager detta för regeringen.
            </item>
            <item xml:id="i-VhKiZarBGyH7DhTRBeypYZ">
              Riksdagen ställer sig bakom det som anförs i motionen om att
              asylsökande från s.k. säkra länder ska bo på asylboenden under
              asyltiden och tillkännager detta för regeringen.
            </item>
            <item xml:id="i-D1qMhEt1BRxUGMk5Hp4kDg">
              Riksdagen ställer sig bakom det som anförs i motionen om att
              Migrationsverket ska prioritera asylansökningar som sannolikt
              kommer att leda till ett avslag och tillkännager detta för regeringen.
            </item>
            <item xml:id="i-MUGSbuYfGeXSwLEz63Zeaw">
              Riksdagen ställer sig bakom det som anförs i motionen om att
              pass och andra identitetshandlingar ska kunna tas i beslag i asylprocessen
              i större utsträckning än i dag och tillkännager detta för regeringen.
            </item>
            <item xml:id="i-9pQCZN6SDWPmkhaBsE362A">
              Riksdagen ställer sig bakom det som anförs i motionen om att
              antalet förvarsplatser i Sverige ska bli större och tillkännager
              detta för regeringen.
            </item>
            <item xml:id="i-4WKZUymdAWywDsPs1L7Stv">
              Riksdagen ställer sig bakom det som anförs i motionen om att
              en enhet för förvarsverksamhet ska placeras i norra Sverige och
              tillkännager detta för regeringen.
            </item>
            <item xml:id="i-LZ1HYXcAgJnHyGZ9cmCx2s">
              Riksdagen ställer sig bakom det som anförs i motionen om att
              dagens möjlighet till beslut om förvar ska användas i större utsträckning
              och tillkännager detta för regeringen.
            </item>
            <item xml:id="i-RBaFjsXZEvMQBQGYAz8Ly4">
              Riksdagen ställer sig bakom det som anförs i motionen om en utökning
              av regelverket för förvar, t.ex. genom förlängda tidsfrister,
              och tillkännager detta för regeringen.
            </item>
            <item xml:id="i-GM7pSn6aib11oMqYACSuvG">
              Riksdagen ställer sig bakom det som anförs i motionen om att
              säkerheten på förvaren ska förstärkas, bl.a. genom bättre möjligheter
              till kroppsvisitation, och tillkännager detta för regeringen.
            </item>
            <item xml:id="i-7oPdiobiBnjopTHpRKJ8Xn">
              Riksdagen ställer sig bakom det som anförs i motionen om att
              polisen ska ges i uppdrag att kraftigt öka antalet inre utlänningskontroller
              och tillkännager detta för regeringen.
            </item>
            <item xml:id="i-GBh7V9gSG4k9EpJag21Bod">
              Riksdagen ställer sig bakom det som anförs i motionen om att
              polisen ska ges effektivare verktyg för inre utlänningskontroll
              – t.ex. ska det vara möjligt att ta fingeravtryck och genomföra
              fingeravtryckssökning – och tillkännager detta för regeringen.
            </item>
            <item xml:id="i-82mH9KArkYcyER3UnxRq8A">
              Riksdagen ställer sig bakom det som anförs i motionen om att
              fler återtagandeavtal med länder utanför EU ska komma på plats
              och tillkännager detta för regeringen.
            </item>
            <item xml:id="i-EJvvLmvDramQZwQSD3nSZE">
              Riksdagen ställer sig bakom det som anförs i motionen om att
              möjligheten att få en ny asylansökan prövad efter ett avslagsbeslut
              ska begränsas i Sverige och på EU-nivå och tillkännager detta
              för regeringen.
            </item>
            <item xml:id="i-J2MfMdA8v12XPAi89EnmcP">
              Riksdagen ställer sig bakom det som anförs i motionen om att
              preskriptionstiden för avslagsbeslut i Sverige ska förlängas från
              fyra år till tio år och tillkännager detta för regeringen.
            </item>
            <item xml:id="i-PBXDx1wVdCumrcwqaFGd77">
              Riksdagen ställer sig bakom det som anförs i motionen om att
              straffen för allvarliga fall av människosmuggling ska skärpas
              i Sverige och på EU-nivå och tillkännager detta för regeringen.
            </item>
            <item xml:id="i-CKR64y3YS5dkbKxPPKmWfy">
              Riksdagen ställer sig bakom det som anförs i motionen om att
              kommunerna inte ska ha rätt att utge bistånd, utöver mycket kortvarig
              hjälp, till personer utan rätt att vistas i landet och tillkännager
              detta för regeringen.
            </item>
            <item xml:id="i-DGmCT3WEtqT8mi3T5iWf5n">
              Riksdagen ställer sig bakom det som anförs i motionen om att
              regioner och landsting enbart ska erbjuda akut (omedelbar) vård
              och behandling till vuxna utan rätt att vistas i landet och tillkännager
              detta för regeringen.
            </item>
            <item xml:id="i-Uk79nYUbAQ1SPETkmf6ABB">
              Riksdagen ställer sig bakom det som anförs i motionen om att
              frågan om huruvida barn utan rätt att vistas i landet ska ha rätt
              till skolgång ska övervägas och tillkännager detta för regeringen.
            </item>
            <item xml:id="i-VUDMjSQTyCtCPhMcndkYym">
              Riksdagen ställer sig bakom det som anförs i motionen om att
              Migrationsverket ska ges i uppdrag att förbättra kvaliteten i
              asylutredningar och tillkännager detta för regeringen.
            </item>
            <item xml:id="i-Sjo5pmaRRLXaRPdMByjnQH">
              Riksdagen ställer sig bakom det som anförs i motionen om att
              Migrationsverkets verksamhet ska effektiviseras och tillkännager
              detta för regeringen.
            </item>
            <item xml:id="i-aqZdZNQpDQZ34G45pnePi">
              Riksdagen ställer sig bakom det som anförs i motionen om att
              Migrationsverkets verksamhet ska ses över med syftet att förstärka
              den grundläggande uppgiften att upprätthålla en reglerad invandring
              och tillkännager detta för regeringen.
            </item>
            <item xml:id="i-VMteCiq69xXY44RTtUUPZ4">
              Riksdagen ställer sig bakom det som anförs i motionen om att
              stödboenden och schablonersättningar vid mottagande av ensamkommande
              barn och ungdomar ska användas i ökad utsträckning och tillkännager
              detta för regeringen.
            </item>
            <item xml:id="i-5vYkSthtrwGATf9ygGBn7G">
              Riksdagen ställer sig bakom det som anförs i motionen om att
              Statskontoret ska ges i uppdrag att snabbutreda om takpriset för
              Migrationsverkets boenden bör sänkas och om avtalstiderna för
              dessa boenden bör förändras och tillkännager detta för regeringen.
            </item>
            <item xml:id="i-3bjgNVMe1uASCzaCeqzWmj">
              Riksdagen ställer sig bakom det som anförs i motionen om att
              Migrationsverket ska driva boenden i egen regi i större utsträckning
              och tillkännager detta för regeringen.
            </item>
            <item xml:id="i-MgZSnVWsMr6ZbdAC9Cdktq">
              Riksdagen ställer sig bakom det som anförs i motionen om att
              regelverket för upphandlingar av asylboenden ska ses över och
              tillkännager detta för regeringen.
            </item>
            <item xml:id="i-PBtowo8N3XivKQ7P3eMLuk">
              Riksdagen ställer sig bakom det som anförs i motionen om att
              en möjlighet att förkorta processen för prövning av verkställighetshinder
              ska ses över och tillkännager detta för regeringen.
            </item>
            <item xml:id="i-NLe8gaujs5wFsJLimsG1tC">
              Riksdagen ställer sig bakom det som anförs i motionen om att
              ett tak på max åtta timmar med offentligt biträde för asylsökande
              i första instans ska införas och tillkännager detta för regeringen.
            </item>
            <item xml:id="i-5Zq88jYeADN82wG7BKVdDE">
              Riksdagen ställer sig bakom det som anförs i motionen om att
              rätten till efter­levandestöd för barn och ungdomar i HVB- och
              familjehem samt stödboenden ska avskaffas och tillkännager detta
              för regeringen.
            </item>
            <item xml:id="i-9KH2AWkpvmc55WCFt359yL">
              Riksdagen ställer sig bakom det som anförs i motionen om att
              brott med ett straffvärde på sex till tolv månaders fängelse ska
              kunna leda till utvisning på grund av brott även i fall då återfallsrisk
              inte föreligger och tillkännager detta för regeringen.
            </item>
            <item xml:id="i-FD7k17KqLwqGcEb1iJVpTt">
              Riksdagen ställer sig bakom det som anförs i motionen om att
              den dömdes anknytning till Sverige ska väga mindre tungt än i
              dag när utvisningsfrågan prövas, och detta tillkännager riksdagen
              för regeringen.
            </item>
            <item xml:id="i-Y3BNRHmo91jPVDKvqa539h">
              Riksdagen ställer sig bakom det som anförs i motionen om att
              frågan om huruvida förutsättningarna för utvisning på grund av
              brott kan utökas för EU-medborgare ska ses över och tillkännager
              detta för regeringen.
            </item>
            <item xml:id="i-R8HX6X3A1cB3JRJta7Q7YZ">
              Riksdagen ställer sig bakom det som anförs i motionen om att
              frågan om verkställighetshinder föreligger ska avgöras i nära
              anslutning till då utvisning på grund av brott kan bli aktuellt
              och tillkännager detta för regeringen.
            </item>
            <item xml:id="i-2KB7zUfTe5NA8BKWWJ7dBW">
              Riksdagen ställer sig bakom det som anförs i motionen om att
              åklagare alltid ska yrka på utvisning till följd av brott då förutsättningarna
              för detta i lagstiftningen är uppfyllda och tillkännager detta
              för regeringen.
            </item>
            <item xml:id="i-4HtVzT2Q2xudQeegB4wRJr">
              Riksdagen ställer sig bakom det som anförs i motionen om att
              tiden för återrese­förbud på grund av brott ska förlängas och
              tillkännager detta för regeringen.
            </item>
            <item xml:id="i-TsLzncU7bDJYS1vcRqKzj2">
              Riksdagen ställer sig bakom det som anförs i motionen om att
              straffen vid olovlig vistelse efter återreseförbud på grund av
              brott ska skärpas och tillkännager detta för regeringen.
            </item>
            <item xml:id="i-Jf6bDWhb6djNHJHmDs1UXM">
              Riksdagen ställer sig bakom det som anförs i motionen om ett
              skärpt regelverk och tillämpning då utvisning på grund av brott
              inte kan genomföras i direkt anslutning till fängelsestraffets
              längd och tillkännager detta för regeringen.
            </item>
            <item xml:id="i-3haShUskzaoQmDKmh3AqRG">
              Riksdagen ställer sig bakom det som anförs i motionen om ökat
              samarbete och erfarenhetsutbyte med övriga Norden på migrationsområdet
              och tillkännager detta för regeringen.
            </item>
            <item xml:id="i-QEyCJkgNLSJKTp4fmC28Qx">
              Riksdagen ställer sig bakom det som anförs i motionen om harmonisering
              av migrationslagstiftningen till övriga Norden och tillkännager
              detta för regeringen.
            </item>
            <item xml:id="i-KEP4g22B9iv2e6dejLKstG">
              Riksdagen ställer sig bakom det som anförs i motionen om att
              Sverige ska verka för en nordisk gränskontroll som kan sättas
              in för det fall det är påkallat och tillkännager detta för regeringen.
            </item>
            <item xml:id="i-L85CnyhLqVpAuUYVhQuYn1">
              Riksdagen ställer sig bakom det som anförs i motionen om att
              Sverige ska fortsätta driva på för ett fungerande EU-gemensamt
              asylsystem där fattade beslut efterlevs och tillkännager detta
              för regeringen.
            </item>
            <item xml:id="i-DLcDUidhYiqC6FKhzqXXS8">
              Riksdagen ställer sig bakom det som anförs i motionen om att
              ekonomiska incitament i EU-samarbetet ska användas i större utsträckning
              och tillkännager detta för regeringen.
            </item>
            <item xml:id="i-2DoSDiCjkD8dp9gDrKBXAM">
              Riksdagen ställer sig bakom det som anförs i motionen om att
              EU:s yttre gräns ska stärkas och länder som inte lever upp till
              de krav som ställs i detta avseende ska kunna få sitt medlemskap
              i Schengensamarbetet utvärderat och tillkännager detta för regeringen.
            </item>
            <item xml:id="i-NhLazGGDzD7ofCeTLhKZyG">
              Riksdagen ställer sig bakom det som anförs i motionen om att
              Europol och det polisiära EU-samarbetet ska vidareutvecklas och
              tillkännager detta för regeringen.
            </item>
            <item xml:id="i-6TgzvV4BTXK79NMZc5uoeU">
              Riksdagen ställer sig bakom det som anförs i motionen om att
              biometriska kontroller vid Schengenområdets yttre gränser ska
              användas i större utsträckning och tillkännager detta för regeringen.
            </item>
            <item xml:id="i-5pfEEPLQNAAiuMuzovnyKo">
              Riksdagen ställer sig bakom det som anförs i motionen om att
              kontroll av fingeravtryck för resenärer till Schengen från länder
              utanför Schengen och på sikt även för dem som reser motsatt väg
              ska vara obligatorisk och tillkännager detta för regeringen.
            </item>
            <item xml:id="i-K1HYDY4L8BPWs89mDFzUTP">
              Riksdagen ställer sig bakom det som anförs i motionen om att
              regeringen ska ställa krav på att alla EU:s medlemsstater deltar
              i och utökar sitt deltagande i FN:s kvotflyktingsystem och tillkännager
              detta för regeringen.
            </item>
            <item xml:id="i-FhUDR4gkaBuqx9EZEpGWeB">
              Riksdagen ställer sig bakom det som anförs i motionen om att
              Sverige ska vara drivande för att dagens EU-gemensamma asylsystem
              på sikt ersätts med ett nytt EU-gemensamt asylsystem och tillkännager
              detta för regeringen.
            </item>
            <item xml:id="i-8XdZoMFPsDD457UzgGyDay">
              Riksdagen ställer sig bakom det som anförs i motionen om att
              arbetskrafts­invandringen till Sverige ska underlättas och tillkännager
              detta för regeringen.
            </item>
            <item xml:id="i-RrZ9pzQijjiWRUAgJP72zf">
              Riksdagen ställer sig bakom det som anförs i motionen om att
              tydliggöra EU-rätten i syfte att förhindra missbruk av den fria
              rörligheten och tillkännager detta för regeringen.
            </item>
            <item xml:id="i-WP2hs45KLdriNrUuxTqjvt">
              Riksdagen ställer sig bakom det som anförs i motionen om att
              strama upp reglerna för när EU-migranter kvalificerar sig till
              de sociala trygghetssystemen och tillkännager detta för regeringen.
            </item>
          </list>
        </div>
        <div xml:id="i-MtgnwWBq9ugfYeHVNZL7Lq" type="motContent">
          <head xml:id="i-8ShYu6tCCXkJuKrJfY9PBS" type="h1">
            Inledning
          </head>
          <p xml:id="i-meMwHavLzFqaCC5Rc7sE4">
            Krig, konflikter och oro i världen består. Nära 70 miljoner människor
            beräknades vara på flykt under 2017, enligt FN:s flyktingorgan
            UNHCR.
          </p>
          <p xml:id="i-KgNvcEdwcaucxbgT45qFXC">
            Sverige har tagit och tar ett stort ansvar för människor som
            flyr från sina hemländer. Vi har i många år varit det EU-land,
            eller hört till den grupp av EU-länder, som haft högst mottagande
            av asylsökande ställt mot folkmängd. De senaste fyra åren har
            vi tagit emot omkring 300 000 asylsökande.
          </p>
          <p xml:id="i-DHe8gTMwzJnLAPxaDPT8wv">
            Vårt mottagande av asylsökande ligger fortfarande högt i ett
            EU-perspektiv. I år, 2018, väntas ytterligare 23 000 asylsökande
            hit. Anhöriginvandring tillkommer. Fortfarande väntar många asylsökande
            och anhöriga på slutliga beslut. Vi har samtidigt i Sverige omfattande
            integrationsproblem.
          </p>
          <p xml:id="i-2Z9RYddkVpKFa8H7xFFZmd">
            Moderaterna ska ha en positiv inställning till öppenhet mot omvärlden
            och bidra till att människor med skyddsbehov får skydd. Ett öppet
            samhälle ger människor möjlighet att forma sina liv, men lämnar
            dem inte att fastna i bidragsberoende och utanförskap.
          </p>
          <p xml:id="i-TAUHVb8ayUxMcA8RyR5Yai">
            Migrationspolitiken ska utformas med hänsyn till det stora flyktingmottagande
            vi haft och de omfattande integrationsproblem vi har. Det spelar
            för integrationen roll hur många asylsökande som samtidigt kommer
            till ett land på kort tid. En hög grad av rättssäkerhet ska samtidigt
            prägla besluten i asylprocessen och den som fått ett ja på sin
            asylansökan ska ges goda möjligheter att komma in i samhället.
            Det är därtill viktigt att komma bort från de tvära kast som i
            allt för stor utsträckning har kännetecknat svensk migrationspolitik
            på senare år.
          </p>
          <p xml:id="i-QdekMfXbN4C9nzfi6MdD75">
            En ny permanent migrationslagstiftning ska arbetas fram under
            denna mandatperiod genom en parlamentarisk utredning. Moderaternas
            ingång i en sådan utredning är att lagstiftningen ska vara stram,
            human och långsiktigt hållbar.
          </p>
          <p xml:id="i-L4NeF4HkdCFxR5WYW9wZK5">
            En tillfällig lag som begränsar möjligheten att beviljas uppehållstillstånd
            i Sverige ska gälla tills att en ny migrationslagstiftning är
            på plats.
          </p>
          <p xml:id="i-ESBBAEAu1ikdRbEk9wN85p">
            I en ny migrationslagstiftning ska tillfälliga uppehållstillstånd
            vara huvudregeln. Det ska i en sådan lagstiftning ingå tydliga
            krav på att försörja sig själv och sina anhöriga och tydliga krav
            för att bli svensk medborgare. (Moderaternas förslag för medborgarskap
            presenteras i en separat motion.)
          </p>
          <p xml:id="i-VXZEtBn7Qu15hJm7847vWH">
            Den som har nekats uppehållstillstånd i ett slutligt beslut i
            en rättssäker process ska återvända till sitt hemland. Här behövs
            en större tydlighet i lagstiftningen och tillämpning av lagstiftning.
            Vi riskerar annars omfattande skuggsamhällen i Sverige med social
            utsatthet, svartarbete och brott.
          </p>
          <p xml:id="i-MU3AWBh6wiULTFdd5DF8M9">
            Samarbetet i migrationspolitiken i Norden ska förstärkas. På
            EU-nivå ska vi driva på för att fler länder bidrar och för ett
            fungerande asylsystem som efterlevs av samtliga EU-länder.
          </p>
          <p xml:id="i-Khnx3XMAkh2jK3Y5PnjdJb">
            Arbetskraftsinvandring bidrar till utveckling och till en växande
            ekonomi. Det innebär också en laglig väg från ett land till ett
            annat. Vi vill att förutsättningarna för arbetskraftsinvandring
            förbättras, samtidigt som missbruk av systemet beivras. (Moderaternas
            förslag för arbetskraftsinvandring presenteras i en separat motion.)
          </p>
          <head xml:id="i-VcY84HaTwanvP8kWxYW3j7" type="h1">
            Stram, human och långsiktigt hållbar migrationspolitik
          </head>
          <p xml:id="i-CpLpcA7jKntkfBTFs7XqLc">
            Sverige måste ta ansvar för migrationspolitiken. Vi ska arbeta
            för en så bra EU-gemensam politik som möjligt men inte förlita
            oss på EU utan ha en egen utformad politik. Historien visar på
            stora svårigheter på EU-nivå i att komma överens och i att få
            fattade migrationspolitiska beslut att efterlevas.
          </p>
          <p xml:id="i-RvWqNtb5Bm7ZA5StT9rYkn">
            Moderaterna vill ha en ny permanent migrationslagstiftning i
            Sverige. Tillfälliga uppehållstillstånd som huvudregel ska ingå
            i en sådan lagstiftning. System med tillfälliga uppehållstillstånd
            finns i bl.a. Finland, Norge, Danmark, Tyskland, Frankrike och
            Nederländerna.
          </p>
          <p xml:id="i-VKbdReptzzCQnDUZPL4omP">
            Att kunna behärska svenska språket är en nyckel till samhället
            – till arbete, social rörlighet och förståelse för våra institutioner.
            Därför ska grundläggande kunskaper i det svenska språket vara
            ett krav för permanent uppehållstillstånd i en ny migrationslagstiftning.
          </p>
          <p xml:id="i-U57WG7B6bbxrvCrPL8HxUL">
            Jobbar man och försörjer sig själv ska det få positiva konsekvenser,
            även i ett migrationsperspektiv. Tillfälliga uppehållstillståndet
            ska därför kunna omvandlas till permanenta uppehållstillstånd
            vid jobb och egen försörjning. En sådan möjlighet finns i den
            tillfälliga asyllag som nu gäller. Vi vill dock införa ett nytt
            krav som tar sikte på inkomstens varaktighet. Ett krav ska införas
            på jobb och egen försörjning i minst ett år innan ett permanent
            uppehållstillstånd kan beviljas i en ny migrationslagstiftning.
            Det ska inte heller i fortsättningen vara möjligt att nå upp till
            kravet genom inkomst från en subventionerad anställning.
          </p>
          <p xml:id="i-ExohzhY9XKigaVRxsnT88M">
            Ingen ska utvisas från Sverige då skyddsskäl fortsatt föreligger.
            Om skyddsskäl kvarstår vid omprövning av det tillfälliga uppehållstillståndet
            ska det tillfälliga uppehållstillståndet förlängas om det inte
            finns grund för ett permanent uppehållstillstånd.
          </p>
          <p xml:id="i-J7zwd8mJqD5UTe5h4B24rp">
            Ett skarpt försörjningskrav vid anhöriginvandring ska ingå i
            ny migrationslagstiftning. I det försörjningskrav som finns i
            den tillfälliga asyllagen ingår krav på försörjning för sig själv
            och familjen samt krav på tillräcklig bostad för sig och familjen.
            Vi vill skärpa försörjningskravet ytterligare. Jobb med stabil
            inkomst ska i stor utsträckning vara grunden för att försörjningskravet
            ska vara uppfyllt. Bidrag ska däremot inte kunna öppna vägen in
            i Sverige. Det ska till exempel inte gå att uppfylla försörjningskravet
            med arbetslöshetsersättning.
          </p>
          <p xml:id="i-D9nwDdjugiMeSpbPo2VrAw">
            För att garantera en varaktighet i försörjningen måste det även
            krävas att den som ska stå för försörjningen, har haft en inkomst
            minst ett år. Inte heller här ska det vara möjligt att möta kravet
            på försörjning genom inkomst från en subventionerad anställning.
            Den exakta nivån på vilken inkomst som ska krävas för att säkerställa
            försörjningsförmågan måste utredas.
          </p>
          <p xml:id="i-2KgTxVtoAnjAYW9UxNtppQ">
            I den tillfälliga asyllagen finns en begränsning av rätten till
            familjeåterförening för alternativt skyddsbehövande med tillfälliga
            uppehållstillstånd. Det finns skäl såväl för som mot en begräsning
            av rätten till familjeåterförening. Vi vill att frågan om en begränsning
            av rätten till familjeåterförening ska föreligga ska övervägas
            löpande. Med en skärpning av försörjningskravet kan det till exempel
            finnas möjlighet att ta bort eller modifiera den begränsning av
            familjeåterförening som nu gäller.
          </p>
          <p xml:id="i-PnntycNzhDj4ZYQ2AFf1Th">
            En viktig omständighet när det gäller hur en ny migrationslagstiftning
            ska se ut är hur motsvarande lagstiftning ser ut i andra jämförbara
            länder. Sverige lagstiftning ska i allt väsentligt inte avvika
            i generösare riktning än den lagstiftning som finns i Finland,
            Danmark, Norge och Tyskland.
          </p>
          <p xml:id="i-T3otVfgiCYEfjyxKSg44Cr">
            I Sverige ska finnas en lagstiftning som i en krissituation ger
            möjlighet till direktavvisning av asylsökande till ett annat säkert
            land och som kan sättas in för det fall det är påkallat. Sådan
            lagstiftning saknas i dag. Lagstiftningen ska kunna aktualiseras
            genom ett regeringsbeslut.
          </p>
          <p xml:id="i-2V9VQJRcNSXgqghPesJkUn">
            För ett beslut om direktavvisning ska aktualiseras ska krävas
            att antalet asylsökande som söker sig till Sverige samtidigt allvarligt
            påverkar viktiga funktioner i samhället. Beaktas vid beslutet
            ska hur stort det tidigare mottagandet av asylsökande har varit
            och hur EU:s asylsystem fungerar. Direktavvisning till annat säkert
            land respekterar asylrätten. I ett krisläge kan direktavvisning
            till annat säkert land även motiveras ur ett EU-rättsligt perspektiv.
            Motsvarande krislagstiftning finns i Norge och i Danmark.
          </p>
          <p xml:id="i-MHcSpdv2GNcfo3pP659HZd">
            EU bör ha en väl fungerande yttre gränskontroll. I andra hand
            bör en nordisk gränskontroll komma på plats på gränsen mellan
            Tyskland och Danmark. I avsaknad av en väl fungerande gränskontroll
            vid EU:s yttre gräns och av en nordisk gränskontroll måste Sverige
            ha en egen väl fungerande gränskontroll mot angränsande länder
            då det är påkallat.
          </p>
          <head xml:id="i-VSKb6RQStvh2de2fHGfcq2" type="h1">
            Ordning och reda i asylsystemet
          </head>
          <p xml:id="i-EEZpYk1bnLUTCo6TnznDK8">
            Frågor som rör identitet hänger samman med ett lands säkerhet,
            allmän ordning och trovärdigheten till asylsystemet. Dessa frågor
            är därför av stor vikt. Det är den som söker asyl i Sverige som
            ska göra sin identitet, sin ålder och sitt skyddsbehov sannolikt.
            Det är viktigt att denna princip upprätthålls.
          </p>
          <p xml:id="i-Lgvd2VkmUvTMyRxiBsCPYF">
            Identitetsfrågan ska vara central i asylprocessen och identiteten
            ska börja utredas noga direkt då en person anländer till Sverige.
            Där asylansökan görs ska finnas kompetens att genomföra en första
            grundutredning. I det ligger att undersöka äktheten på inlämnade
            dokument.
          </p>
          <p xml:id="i-WRyssv4u2nUuHtdCwMf1TA">
            För att underlätta identitetsutredningar, och för att underlätta
            återvändande för det fall det blir aktuellt, bör Migrationsverket
            och polisen samarbeta och dela information med varandra i större
            utsträckning än i dag.
          </p>
          <p xml:id="i-Vi9FXayALDMhMdh9cgCi6X">
            Det ska finnas skyldigheter för den som söker asyl i Sverige
            som är tydligt angivna i lag. Det ska bl.a. handla om skyldighet
            att utan dröjsmål ansöka om asyl och lämna in identitetshandlingar.
            Det ska också handla om skyldighet att inkomma vid kallelser,
            meddela adressändring, medverka till att identiteten utreds, medverka
            till DNA-prov för att fastställa familjerelationer samt vid behov
            medverka i en medicinsk åldersbedömning.
          </p>
          <p xml:id="i-Af4ZWN6MkJXhNcVVL3DCbh">
            Om skyldigheterna inte följs ska det medföra konsekvenser. Det
            kan röra sig om exempelvis nedsättning av ersättning, visitation,
            beslag, husrannsakan eller förvar. Om den asylsökande inte medverkar
            till utredningen ska asylansökan ytterst kunna avslås.
          </p>
          <p xml:id="i-A2NydjD3R7nw1VD9Sdbnqm">
            Det är av stor vikt att det finns ett väl fungerande system för
            medicinska åldersbedömningar i Sverige. Detta med avseende på
            den asylsökande som kommer på egen hand och anger en ålder under
            18 år. Den som nekar att medverka i en medicinsk åldersbedömning
            då åldern är oklar ska behandlas som vuxen om det inte föreligger
            synnerliga skäl.
          </p>
          <p xml:id="i-5Rk7bximxr78WhqTT9LGB3">
            Att systemet med åldersbedömningar fungerar väl är viktigt av
            flera skäl. Det handlar om att barn inte ska blandas med vuxna,
            om tilliten till systemet och om kostnader för mottagandet. Att
            Sverige inte hade ett fungerande system för medicinska åldersbedömningar,
            kan delvis förklara varför cirka 40 procent av samtliga personer
            som under år 2015 anlände till EU på egen hand och uppgav en ålder
            under 18 år, valde att anlända till Sverige.
          </p>
          <p xml:id="i-6zGLDBiERXAN7CVa6aKPcr">
            I dagens lagstiftning finns möjlighet att återkalla uppehållstillstånd
            då oriktiga uppgifter ligger till grund för ett uppehållstillstånd.
            Denna möjlighet bör användas i större utsträckning. En utredning
            av Migrationsverket bör alltid genomföras då man tar emot tips
            som ger anledning att tro att oriktiga uppgifter kan ha förelegat.
            Migrationsverket bör ges i uppdrag att prioritera och driva återkallelseärenden.
          </p>
          <p xml:id="i-KvmCVYatsMxa7djmLGDhhX">
            Om en person vistas i Sverige längre än fyra år krävs synnerliga
            skäl för att ett uppehållstillstånd ska kunna återkallas. Det
            innebär att även den som lämnat oriktiga uppgifter och därigenom
            fått uppehållstillstånd i praktiken ges rätt att stanna i Sverige
            om de oriktiga uppgifterna inte upptäcks inom fyra år. Vi vill
            se en översyn av reglerna gällande återkallelse och att tidsfristen
            för när det ska krävas synnerliga skäl att återkalla ett uppehållstillstånd
            måste förlägnas.
          </p>
          <head xml:id="i-Fv1RbVSLWpQzwugL5KH9Xu" type="h1">
            Kraftigt förstärkt återvändande
          </head>
          <p xml:id="i-AMpT2qYM6ubbd6bE73jJRU">
            Den som har nekats uppehållstillstånd i ett slutligt beslut inom
            ramen för en rättssäker process ska återvända till sitt hemland.
            Det är grunden för en reglerad invandring.
          </p>
          <p xml:id="i-9yMbSjK51CkukX6pyeshAv">
            Det är idag ett stort antal människor som inte återvänder till
            sitt hemland självmant efter att ha nekats uppehållstillstånd
            i Sverige. På fyra år, 2018–2021, beräknar Migrationsverket att
            överlämna ungefär 50 000 fall till polisen. I 40 000 fall handlar
            det om personer som har avvikit och gått under gjorden. Det är
            ohållbart. Risken för växande skuggsamhällen i Sverige är uppenbar.
            Till skuggsamhällen är kopplat social utsatthet, svartarbete och
            brottslighet.
          </p>
          <p xml:id="i-25DcVEBZVhBBFtpvmgdUsz">
            För att få fler att återvända självmant behövs en ökad tydlighet
            från hela samhället. Det behöver stå klart för var och en att
            om man inte återvänder självmant måste man återvända med polisens
            försorg.
          </p>
          <p xml:id="i-5Fr646KuXcHhFgdtDCBULH">
            Migrationsverkets, polisens och Kriminalvårdens insatser på området
            måste intensifieras. Dessa myndigheter ska ges regeringens uppdrag
            att påtagligt öka antalet verkställda utvisningsbeslut.
          </p>
          <p xml:id="i-FsAnjDCeLBLRkKtyJxEbWu">
            Det ska hos Migrationsverket finnas en förteckning rörande så
            kallade säkra länder. Asylsökande från ett säkert land länder
            kan i normalfallet antas få avslag på asylansökan. En individuell
            prövning ska ske i varje enskilt fall, men en förteckning över
            så kallade säkra länder kan förenkla och snabba på hanteringen.
          </p>
          <p xml:id="i-C6WpvVFGQgfzLELNuT7fD8">
            Asylsökande från så kallade säkra länder ska inte få bosätta
            sig där de vill under asyltiden. De ska i stället bo på ett av
            Migrationsverkets asylboenden. Därmed underlättas kontakter med
            Migrationsverket och det återvändande som med stor sannolikhet
            bli aktuellt i dessa fall.
          </p>
          <p xml:id="i-BgNyWHp6eqquW1Mc7b8B1g">
            Migrationsverket ska prioritera asylansökningar från personer
            från länder som kännetecknas av en förhållandevis hög andel avslag
            och som därför sannolikt kommer få avslag. Beslut med kort handläggningstid
            i dessa ärenden är viktigt av flera skäl. Det finns ett värde
            att det tydligt står klart för den som överväger att söka asyl
            i Sverige att han eller hon snabbt måste lämna landet om asylskäl
            saknas. Det handlar också om att platser ska kunna frigöras
          </p>
          <p xml:id="i-R4DvWZDkgNhwzZtNXrZpfK">
            Pass och andra identitetshandlingar ska kunna tas i beslag i
            större utsträckning i syfte att säkerställa att den som har nekats
            uppehållstillstånd lämnar landet.
          </p>
          <p xml:id="i-E379EPpgLDiMmSUt4yn99C">
            Antalet förvarsplatser i Sverige måste bli fler. Brist på förvarsplatser
            ska inte få till följd att personer som borde tas i förvar inte
            gör det, vilket nu förekommer. Den ökning av antalet förvarsplatser
            som nu är planerad är otillräcklig. Det bör placeras minst en
            ny enhet för förvarsverksamhet i norra Sverige, där det idag saknas
            förvarsverksamhet.
          </p>
          <p xml:id="i-CTTgaWMFTJgfpG2pCHa8KE">
            Förvar bör användas i större utsträckning. Regelverket för förvar
            ska utökas, så att beslut om förvar kan bli aktuellt i fler fall.
            Det kan handla om att till exempel förlänga de tidsfrister som
            idag finns. Att så många människor avviker efter att ha nekats
            uppehållstillstånd visar på brister i Migrationsverkets riskbedömningar.
            Dessa måste förbättras, vilket i sin tur kommer leda till att
            förvar blir aktuellt fler fall.
          </p>
          <p xml:id="i-SokssufX11jLEHp38gCEeX">
            Säkerheten på förvar måste förstärkas. Det sker återkommande
            rymningar från förvaren. Personal vittnar om hur droger och vassa
            föremål enkelt kan smugglas in. Vi vill ge Migrationsverket fler
            och bättre verktyg för att kunna säkerställa säkerheten på förvaren,
            bl.a. genom bättre möjligheter till kroppsvisitation och till
            att söka igenom förvarstagnas rum. Vidare bör det vara tillåtet
            att begära id av besökande till förvaren. Så är inte fallet idag.
          </p>
          <p xml:id="i-9mLhvxA1NjtL4XWw76nqBF">
            Inre utlänningskontroll är ett viktigt verktyg för att hitta
            människor som vistas här utan tillstånd och som ska utvisas. Trots
            att problemet nu är större talar statistiken för att antalet genomförda
            inre utlänningskontroller är betydligt färre nu än tidigare. Moderaterna
            vill ge polisen i uppdrag att kraftigt öka antalet inre utlänningskontroller.
            Inre utlänningskontroller måste dessutom vara en integrerad del
            av polisens verksamhet så att det görs regelmässigt. Vidare bör
            polisen förbättra utbildningen gällande inre utlänningskontroller.
          </p>
          <p xml:id="i-3crxXKacgUPzZ2VZ74LRfT">
            Polisen ska ges effektivare verktyg vad gäller inre utlänningskontroll.
            Det ska vara möjligt för polisen att ta fingeravtryck och genomföra
            fingeravtryckssökning i samband med inre utlänningskontroll. Det
            ska även vara möjligt för polisen att vid grundade skäl omhänderta
            till exempel mobiltelefoner i syfte att klargöra en persons identitet.
          </p>
          <p xml:id="i-xWEx2GmbV6nqLABqwmT2t">
            Varje land är skyldigt att ta emot sina egna medborgare. Ett
            återtagandeavtal kan dock underlätta återvändandet i praktiken.
            Vi vill att fler återtagandeavtal kommer på plats. Det gäller
            återtagandeavtal som ingås såväl mellan EU och ett land utanför
            EU som mellan Sverige och ett land utanför EU. Det är av stor
            vikt att avtalen är utformade på ett bra sätt, att de följs upp
            och att de kommer till praktisk användning.
          </p>
          <p xml:id="i-MvdGr3tv3Efgx3SwGyHAs2">
            I dag kan den som nekats uppehållstillstånd få en ny ansökan
            prövad efter fyra år. Detta kan bidra till att människor håller
            sig undan myndigheterna. Om det rör sig om ett beslut som innebär
            att ansökan ska prövas i ett annat EU-land är preskriptionstiden
            för det tidigare beslutet ännu kortare.
          </p>
          <p xml:id="i-7K7i7ppXrxbTdGcNsxy3ba">
            Moderaterna vill begränsa möjligheten att få en ny asylansökan
            prövad både i Sverige och på EU-nivå. När det gäller preskriptionstiden
            i Sverige föreslår vi att den förlängs från fyra till tio år
          </p>
          <p xml:id="i-Gkn6zNcQ4hZwytYuErxcD3">
            Den som cyniskt utnyttjar andra människors utsatthet för egen
            vinning bör få ett kännbart straff. Straffen i Sverige för grov
            och organiserad människosmuggling bör skärpas väsentligt. Därtill
            bör Sverige driva på för höjda straff för människosmuggling i
            det EU-rättsliga regelverket
          </p>
          <p xml:id="i-2CLqQSmiSLLTdkfoRkAyaL">
            Det finns exempel på kommuner i Sverige som mer långvarig hjälp
            till personer som vistas olovligen i landet. Det kan exempelvis
            handla om hjälp med hyreskostnader. Vi anser att kommuner i sådana
            här situationer inte ska erbjuda långvarig hjälp. Det undergräver
            den reglerade invandringen. Det bör genom lagstiftningen införas
            förbud för kommuner att ge annat än mycket kortvarig hjälp till
            personer som vistas utan tillstånd i landet. Parallellt med att
            sådan kortvarig hjälp ges bör kontakt tas med Migrationsverket.
          </p>
          <p xml:id="i-94CKzyXhAeu98GRyTe5ttB">
            Frågan om personer som vistas här utan tillstånd ändå ska erbjudas
            svensk sjukvård och skola är komplex. Ett land kan i längden inte
            sända dubbla signaler till dem som stannar kvar olovligen, eller
            tillåta att barn ärver sina föräldrars olovliga tillvaro i Sverige.
            Men barn kan inte heller hållas ansvariga för sina föräldrars
            agerande.
          </p>
          <p xml:id="i-R2JKCR75jeHDBdHsTyjq7e">
            Moderaterna anser att reglerna för rätt till sjukvård för människor
            som vistas i Sverige utan tillstånd till det bör återgå till det
            som gällde före 2013, när rättigheterna utökades. Det innebär
            att regioner och landsting endast ska kunna erbjuda akut (omedelbar)
            vård och behandling till vuxna som vistas här illegalt. Barn som
            saknar rätt att vistas här ska dock fortsatt ha rätt till sjukvård
            som andra barn.
          </p>
          <p xml:id="i-L6fL9hFzx7XPFQm3Cn13ij">
            I dag har barn som vistas olagligt i Sverige rätt till skolgång,
            från förskoleklass till gymnasiet. Före 2013 fanns ingen generell
            rätt till skolgång, utan kommuner fick själv avgöra från fall
            till fall. Vill man hindra framväxten av skuggsamhällen är det
            naturligtvis problematiskt att samtidigt ge rätt till skolgång.
            Vår utgångspunkt är att dessa regler bör återgå till det som gällde
            före 2013. Frågan är dock juridiskt och moraliskt komplicerad
            och Sverige måste beakta hur en stramare lagstiftning är förenlig
            med internationella konventioner.
          </p>
          <head xml:id="i-HGP1PTJpJuoSikAFus86oH" type="h1">
            Migrationsprocessen m.m.
          </head>
          <p xml:id="i-HJPKZHRJwZpSVVHXTxcN8F">
            I en analysrapport från 2017 som gjorts inom Migrationsverket
            framkommer att var femte asylutredning har brister och inte är
            tillräckligt omfattande i förhållande till ärendets beskaffenhet.
            Detta riskerar att åsidosätta rättssäkerheten i asylprocessen.
            Migrationsverket bör ges i uppdrag att förbättra kvaliteten i
            asylutredningar. Idag har myndigheten inte något sådant tydligt
            uppdrag, utan åläggs enbart att analysera och följa upp handläggningsprocesserna.
          </p>
          <p xml:id="i-J3f38FB387WhQ1AxV5xQbr">
            Enligt en internrevisionsrapport gällande Migrationsverket från
            2016 fattas i genomsnitt ett asylbeslut i veckan av varje årsarbetare
            på Migrationsverkets asylprövning. Det kan jämföras med hur det
            såg ut för tio år sedan. Då fattade man på Migrationsverkets två
            beslut i veckan. I Finland är kravet att varje årsarbetare ska
            klara 100 beslut om året. Det finns mot denna bakgrund ett utrymme
            för Migrationsverket att även förbättra sin effektivitet. En del
            i detta arbete bör vara hantera asylansökningar där avslag är
            sannolikt i särskild ordning i större utsträckning än vad som
            sker i dag. Det bör därtill av en oberoende instans genomföras
            en revision gällande Migrationsverkets effektivitet.
          </p>
          <p xml:id="i-3ju5JJKupAQWquDt9L7qhJ">
            Vi vill även se en översyn gällande Migrationsverkets verksamhet
            i stort. Den grundläggande uppgiften att upprätthålla den reglerade
            invandringen bör förstärkas. I det ligger att arbetet med bevisvärdering
            och riskbedömning förbättras samt att frågor som rör medicinsk
            åldersbedömning och återvändandet ges ett större utrymme. För-
            och nackdelar med att dela upp Migrationsverket i flera olika
            myndigheter ska övervägas inom ramen för denna översyn.
          </p>
          <p xml:id="i-4wsHityyVJy2yVt5ivptrK">
            Det behövs en ökad kostnadskontroll i Migrationsverkets verksamhet.
            Därför vill Moderaterna att stödboenden och schablonersättningar
            ska användas i mottagandet av ensamkommande barn och ungdomar
            i större utsträckning. Vi vill också att Statskontoret snabbutreder
            om det finns förutsättningar att sänka de takpris som i dag finns
            vad gäller asylboenden samt om nuvarande avtalstider för dessa
            boenden är lämpliga eller bör förändras.
          </p>
          <p xml:id="i-GzskR2oqsWqFnsy2c8kM3V">
            Migrationsverket bör driva asylboenden i egen regi i större utsträckning.
            Det skulle möjliggöra långsiktiga relationer till kommunerna i
            fler fall. Det kan samtidigt komma att finnas ett behov av upphandling
            av asylboenden i vart fall i perioder. I syfte att skapa en jämnare
            fördelning bör upphandlingar från privata aktörer i kommuner som
            redan tar ett stort ansvar för asylsökande undantas.
          </p>
          <p xml:id="i-GXAUTufgZG2mzLSdM1tmVE">
            Den som har nekats uppehållstillstånd i ett lagakraftvunnet beslut
            kan invända att det föreligger verkställighetshinder. Det kan
            till exempel handla om att de politiska förhållandena i hemlandet
            har förändrats eller att man har blivit för sjuk för att genomföra
            resan. Migrationsverket prövar om det finns grund för invändningen.
            Anser Migrationsverket att så inte är fallet, och saken rör åberopande
            av nya skyddsskäl, kan beslutet överklagas till migrationsdomstol.
          </p>
          <p xml:id="i-3kKCxLHsBywPSVsNPymFMj">
            Moderaterna anser att det bör överväga en mer effektiv ordning
            för invändning om verkställighetshinder. Ett alternativ är att
            en invändning på grund av nya skyddsskäl i vissa fall ska framföras
            direkt till domstol i stället för till Migrationsverket.
          </p>
          <p xml:id="i-6ZDZZrFMaTN3Gi5c9HszDP">
            Det finns i dag inget tak för hur många timmar med offentligt
            biträde som kan beviljas i asylprocessen hos Migrationsverket.
            I genomsnitt beviljas tio till tretton timmar. Exempel finns på
            EU-länder som inte på samma sätt som Sverige erbjuder kostnadsfritt
            offentligt biträde i första instans. Hollands modell ligger närmast
            Sveriges, men man har där ett tak på åtta timmars ersättning.
            Moderaterna vill att ett tak införs på max åtta timmar med offentligt
            biträde som beviljas för asylsökande i första instans.
          </p>
          <p xml:id="i-4sLZ6d4mZ3EQ2niL3STnyi">
            I dag kan den som bor på till exempel ett HVB-hem, och därmed
            försörjs av offentliga medel, få efterlevandestöd om en eller
            båda föräldrar är avlidna. Moderaterna anser att detta inte är
            rimligt. Om man bor på ett HVB-hem, ett familjehem eller på ett
            stödboende ska man inte ha rätt till efterlevandestöd.
          </p>
          <head xml:id="i-MJRK6V5wv3cXKDWF7DtqSn" type="h1">
            Utvisning på grund av brott
          </head>
          <p xml:id="i-3KJYxDuXbbvxt5zEfgkzmq">
            Dagens förutsättningar för utvisning på grund av brott har i
            huvudsak sett likadana ut sedan år 1994. Vi vill att dessa förutsättningar
            utökas. Om man kommer från ett annat land för att vistas eller
            bo i Sverige ska man följa lagstiftningen här.
          </p>
          <p xml:id="i-WJxVjDaBZZ3XHDVbuVUKeN">
            Brott med ett straffvärde på sex till tolv månaders fängelse
            ska kunna leda till utvisning även att återfallsrisk inte föreligger.
            Så är inte fallet i dag. En sådan förändring skulle bl.a. innebära
            att brott med hat- eller hedersmotiv leder till utvisning i fler
            fall än i dag.
          </p>
          <p xml:id="i-FX4WfhDDjcfoM38TAVpPcB">
            Vi vill vidare att mindre hänsyn ska tas till den dömdes anknytning
            till Sverige när utvisningsfrågan prövas. I praktiken slipper
            många utländska medborgare som döms för exempelvis sexualbrott
            och grova våldsbrott utvisning på grund av deras anknytning till
            det svenska samhället eller familj och andra personer. Till exempel
            utvisas enbart 20 procent av dömda för våldtäkt med utländskt
            medborgarskap och som är folkbokförda i Sverige. För grov misshandel
            är motsvarande andel 3 procent.
          </p>
          <p xml:id="i-MXsTNHyVVLevXpjgutcCcD">
            Vad gäller särskilt EU-medborgare vill vi se en översyn om förutsättningarna
            för utvisning på grund av brott kan utökas.
          </p>
          <p xml:id="i-U4CBWTXqiDahpBKMSb18qS">
            Frågan om verkställighetshinder ska alltid prövas först i nära
            anslutning till då verkställighet kan bli aktuellt, d.v.s. då
            straffet har avtjänats, och inte långt i förväg. Så görs inte
            regelmässigt i dag.
          </p>
          <p xml:id="i-948xjBsFnNVzsViofhmRcQ">
            Vi vill också säkerställa att åklagare alltid yrkar på utvisning
            på grund av brott då förutsättningarna i lagstiftningen för detta
            är uppfyllda. För att kunna göra detta ska åklagare regelmässigt
            undersöka förekomst av eventuella utländska brottmålsdomar.
          </p>
          <p xml:id="i-JTZiGa2xRBQPSEDUBXZf2o">
            Vi vill därtill regelverket för återreseförbud. Begår man ett
            allvarligt brott såsom grov våldtäkt eller grovt rån och saknar
            anknytning till Sverige är det till exempel rimligt med ett återreseförbud
            på livstid. Idag aktualiseras livstids återreseförbud i regel
            först vid ett straffvärde på åtta år eller längre.
          </p>
          <p xml:id="i-4ejLneU8je1CKqaKR7sUe2">
            Det är angeläget att den som begår brott och som följd av detta
            utvisas inte återvänder till Sverige i strid med återreseförbudet.
            Vi vill att straffminimum för olovlig vistelse i strid med återreseförbud
            på grund av brott ska höjas från fängelse i 14 dagar till fängelse
            i sex månader.
          </p>
          <p xml:id="i-Qy9ge5JKwo8WqLJYZUBPX4">
            I januari 2017 fanns cirka 700 ärenden hos polisen gällande verkställighet
            för utvisning på grund av brott. Omkring 200 av dessa personer
            var på fri fot. Av dessa var cirka 50 registrerade som avvikna.
            Polisen har som målsättning att utvisning på grund av brott ska
            verkställas samma dag som personen friges från ett fängelsestraff.
            Det finns dock fall då verkställighet inte är möjligt i samband
            med frigivningen. Det kan bero på väpnad konflikt i hemlandet,
            att personen vägrar medverka till att hämta ut resehandlingar
            eller att hemlandet vägrar ta emot personen.
          </p>
          <p xml:id="i-NakCPVfSiHsrS3epfDAowy">
            I syfte att förbereda en verkställighetsresa efter ett straff
            finns möjlighet till förvar. Även uppsikt kan bli aktuellt i dessa
            fall. Uppsikt innebär att personen är skyldig att anmäla sig hos
            polisen eller Migrationsverket vid vissa tidpunkter.
          </p>
          <p xml:id="i-5CtB2tFQaQHTvE21j51guh">
            Vi vill skärpa lagstiftning och tillämpning rörande förvar och
            uppsikt i dessa fall. Det rimliga är att en person dömd till utvisning
            på grund av brott och som inte själv medverkar till återvändandet
            får vistas i förvar. Detta till dess att han eller hon medverkar
            till återvändandet. Detta oavsett om det finns risk för fortsatt
            brottslig verksamhet eller inte.
          </p>
          <p xml:id="i-BMJgvyi3nV4WJPqEY4av1T">
            Om utvisning inte kan verkställas på grund av förhållanden utanför
            den enskildes kontroll bör personen stå under uppsikt. Om förhållandena
            förändras under den tid återreseförbudet gäller ska utvisningen
            verkställas.
          </p>
          <head xml:id="i-4dCnoqmTGGSMmyfM4fZFif" type="h1">
            Nordisk migrationspolitik
          </head>
          <p xml:id="i-BRbPS72BGUcgT17nEdALKP">
            Norden har en lång tradition av samarbete. I migrationspolitiken
            har dock samarbetet varit mer begränsat. Sverige har avvikit från
            Norge, Danmark och Finland med en mindre restriktivt utformad
            lagstiftning och med att ha haft ett betydligt högre flyktingmottagande
            ställt mot folkmängd.
          </p>
          <p xml:id="i-PNMzLUBMQxmgjNJ9N5bHG2">
            Sverige bör vara pådrivande för att samarbetet i Norden på migrationsområdet
            förstärks. Vi bör också i större utsträckning lära av varandra
            genom erfarenhetsutbyte vad gäller migrationslagstiftningen och
            arbetet med återvändandet.
          </p>
          <p xml:id="i-2swdZ28unLdsVZo399a55k">
            Sverige bör också anpassa vår migrationslagstiftning till att
            vara mer lik motsvarande lagstiftning i Norge, Danmark och Finland.
            Att införa tillfälliga uppehållstillstånd som huvudregel i lagstiftningen
            är ett exempel på en sådan harmonisering.
          </p>
          <p xml:id="i-G3rMghY7PSC5H3kq8bfypq">
            Det finns en risk att behovet av gränskontroller inom Europa
            blir långvarigt. Det gör det påkallat att inleda ett arbete med
            i första hand Danmark, men även Finland och Norge, i syfte att
            skapa en gemensam nordisk kontroll på gränsen mellan Danmark och
            Tyskland.
          </p>
          <head xml:id="i-8u7pZggbfsvEk7CcqvTjvK" type="h1">
            EU:s migrationspolitik
          </head>
          <p xml:id="i-YLWvwVDrQAoGT8KK8C1Wnm">
            Flera miljoner människor har sökt asyl i Europa under de senaste
            åren. Många har kommit till Europa med människosmugglares hjälp.
            Smugglarnätverk utnyttjar på ett skrupelfritt sätt den oerhört
            svåra situation som många människor befinner sig i och sätter
            deras liv i fara. Tusentals människor dör på Medelhavet varje
            år. Antalet dömda människosmugglare är samtidigt få.
          </p>
          <p xml:id="i-QEyF7nKktqMBUuzu8FAp5d">
            Drivkraften att ta sig till Europa kan antas bestå för lång tid.
            För detta talar bl.a. den stora befolkningsökning vi kommer att
            se i Afrika framöver.
          </p>
          <p xml:id="i-Kth3m52yHLiwX7WZrxoCqv">
            EU som helhet och EU:s medlemsländer har stora svårigheter att
            hantera flyktingsituationen och EU:s asylpolitik har varit illa
            fungerande under lång tid. Några få länder, däribland Sverige,
            har tagit ett oproportionerligt stort ansvar. Så kan det inte
            fortsätta att vara. Sedan sommaren 2016 pågår förhandlingar på
            EU-nivå om en ny gemensam asylpolitik. Utsikterna till lösningar
            ser dock inte bättre ut nu än tidigare.
          </p>
          <p xml:id="i-RBpDAYvVNbnfHxXtDgRCoX">
            Moderaterna driver på för ett fungerande EU-gemensamt asylsystem.
            I det ligger att beslut efterlevs av alla medlemsländer.
          </p>
          <p xml:id="i-52ChZ3D4DSf7PZndyb57He">
            Om ett medlemsland bryter mot EU-gemensamma åtaganden måste det
            få konsekvenser. EU:s budget bör i större utsträckning användas
            som ett påtryckningsmedel för att nå dit. Regelverket som finns
            i dag med böter skulle kunna kompletteras med ett system där ersättningar
            eller bidrag dras in om ett land inte följer EU-gemensamma beslut.
            Ett annat sätt är att tillämpa höjda respektive sänkta medlemsavgifter
            utifrån utvärderingar rörande hur väl beslut implementerats. Det
            är viktigt att system av aktuellt slag utformas rättssäkerhet
            och förutsägbart.
          </p>
          <p xml:id="i-AdoX3grZTHCsoHHa6zL5JB">
            Vi vill att EU:s yttre gräns ska förstärkas. Medlemsländerna
            måste leva upp till de krav som ställs. Annars måste deras medlemskap
            i Schengensamarbetet utvärderas och kunna leda till uteslutning.
          </p>
          <p xml:id="i-6bKJoxrLWW2R9zAat2jGMU">
            Europol och det polisiära samarbetet inom EU bör vidareutvecklas.
            Det handlar bl.a. om att stävja kriminella nätverk. Straffen för
            grov och organiserad människosmuggling bör skärpas väsentligt
            såväl i Sverige som på EU-nivå.
          </p>
          <p xml:id="i-LdHTL8QBFqmbPpfixRrrHg">
            Användningen av biometriska kontroller vid Schengens yttre gränser
            bör öka. Det finns också ett behov av en obligatorisk kontroll
            av fingeravtryck såväl för resenärer till Schengen från ett land
            utanför Schengen som på sikt även för dem som reser i motsatt
            riktning.
          </p>
          <p xml:id="i-Q5K9wrPQTcXFBSpBC9FVE5">
            Sverige hör till de länder som i dag årligen tar emot kvotflyktingar
            inom ramen för FN:s kvotflyktingsystem. Kvotflyktingsystem är
            det mest rättvisa och säkra system som i dag finns för ett lands
            mottagande av människor med skyddsbehov. Vi vill arbeta för att
            fler EU-länder tar emot kvotflyktingar eller tar emot kvotflyktingar
            i större utsträckning.
          </p>
          <p xml:id="i-Rvh9yLBMrEEBSH8S6W2bwq">
            Nackdelarna med dagens EU-gemensamma asylsystem är omfattande.
            Det tar till exempel inte hänsyn till ett lands förmåga till mottagande
            och integration, samtidigt som antalet människor på flykt är mycket
            stort. Dagens system uppmuntrar till människosmuggling och livsfarliga
            resor över Medelhavet. I dag har också män och pojkar i praktiken
            större möjligheter att i praktiken ta asylrätten i anspråk än
            vad kvinnor och flickor har. Detsamma gäller ekonomiskt eller
            fysiskt starkare personer framför ekonomiskt eller fysiskt svagare.
            I dagens system splittras familjer. Vi ser även i dag stora problem
            kopplade till återvändandet. Många människor söker asyl utan att
            ha ett sådant skyddsbehov som krävs för att beviljas uppehållstillstånd.
            När de får ett avslagsbeslut, i vissa fall efter flera års väntan,
            vill de i stor utsträckning inte återvända till sina hemländer.
            Åtgärder som poliseskort och förvar blir därmed nödvändiga. Många
            stannar kvar och lever som gömda. För den grupp som beviljas uppehållstånd
            försvåras integrationen i det nya hemlandet på grund av de långa
            väntetider som i regel följer från asylansökan till beslut.
          </p>
          <p xml:id="i-LgHhfJkVMKpVnjRhR1eebw">
            Sverige bör därför långsiktigt på EU-nivå vara pådrivande för
            ett nytt kvotbaserat flyktingmottagande, som ersätter dagens EU-gemensamma
            asylsystem.
          </p>
          <p xml:id="i-91qyxCuPL8J9Qc78AP4M6V">
            EU:s asylprövning ska i ett nytt system ske utanför eller vid
            EU:s gränser. En viktig del i ett sådant nytt system är ett förstärkt
            yttre gränsskydd i EU. Målet ska vara att förhindra att människor
            dör på Medelhavet, stoppa människosmuggling och ha kontroll över
            vilka människor som befinner sig i Europa. En annan viktig del
            är förstärkt samarbete med länder utanför EU beträffande återvändandet.
            Bistånd, visumavtal och handel från EU:s sida ska sättas i relation
            till hur återvändandet fungerar.
          </p>
          <p xml:id="i-AEQrBp6uj3cHQhp1JgBZLb">
            Arbetskraftsinvandring är ett sätt ta sig till Europa lagligt.
            Vi vill göra det lättare att arbetskraftsinvandra till EU. Sveriges
            modell med goda möjligheter till arbetskrafts­invandring för både
            hög- och lågutbildade bör kunna användas av fler EU-länder/EU
            som helhet.
          </p>
          <p xml:id="i-7x5cAPF5JUxYk8UZEG1gth">
            Den fria rörligheten inom EU bör värnas. Detta sker bl.a. genom
            att missbruk av rörligheten beivras. EU-rätten tillåter i dag
            att ett medlemsland vidtar åtgärder som är nödvändiga för att
            skydda sig mot personer vars beteende sannolikt utgör ett verkligt
            och allvarlig hot mot allmän ordning eller säkerhet. Vi ser ett
            behov av ett förtydligande av dagens bestämmelse. Även en persons
            tidigare beteende bör kunna beaktas vid bedömningen av om det
            nuvarande beteendet utgör ett verkligt och allvarligt hot.
          </p>
          <p xml:id="i-J85EQqQhBRkAxed97RjF3m">
            Vi vill även se en uppstramning av EU:s regler för när EU-migranter
            kvalificerar sig till de sociala trygghetssystemen. Den som är
            i Sverige för att arbeta och är medborgare i ett annat EU-land
            bör exempelvis inte får utbetalt till sig mellanskillnaden mellan
            barnbidrag i Sverige och barnbidrag i hemlandet för barn som bor
            i hemlandet tillsammans med den andre föräldern. Så är fallet
            i dag.
          </p>
        </div>
        <div xml:id="i-YKsQT1ePBvZmABu4fcD18S" type="signatureBlock">
          <list xml:id="i-8SHmQqUcgTdMh87AasoZmZ">
            <item xml:id="i-CBorbyyemwgAMBJvttGof2" who="i-NRWqqo7iPdzBV8QrJyKnQb" type="signature">
              Johan Forssell (M)
            </item>
            <item xml:id="i-GTk5LbZM1GKaEoG5ioeGaE" who="i-KvKhrEa3hJDxAgEGxpLp41" type="signature">
              Katarina Brännström (M)
            </item>
            <item xml:id="i-8rQkz1fkRMGPeM3XAtXg3W" who="i-53KY3J6rUMztHFT2HWMr3x" type="signature">
              Elisabeth Björnsdotter Rahm (M)
            </item>
            <item xml:id="i-2PgpoiBwt5Enw3qRoayQ1B" who="i-DHyJnTqHxJuz92Y1rFf2i4" type="signature">
              Arin Karapet (M)
            </item>
            <item xml:id="i-7hDy1c3EtZeq5YJWX6TcSw" who="i-6ruCvq43bT8LMJiVTZpVMm" type="signature">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
