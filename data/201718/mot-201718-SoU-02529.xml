<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02529">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-XRXtPdXG8Ahj3n8huVdjCn">av Per Ramhorn m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2529 av Per Ramhorn m.fl. (SD)</title>
          <idno type="rdwebb">H5022529</idno>
          <rs type="number">2529</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022529/text</ref>
          <ref type="dokument_url_html">http://data.riksdagen.se/dokument/H5022529</ref>
          <ref type="dokumentstatus_url_xml">http://data.riksdagen.se/dokumentstatus/H5022529</ref>
          <ref type="docx">http://data.riksdagen.se/fil/B5B15F1B-8A71-47E0-B73A-2DFA9024CD22</ref>
          <ref type="pdf">http://data.riksdagen.se/fil/900BD864-D4A3-4176-8611-9AA476B5DFCB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KfuvsCRAbz6Ap7RX5xTCZY" type="signed"/>
        <correspContext corresp="i-KfuvsCRAbz6Ap7RX5xTCZY">
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction xml:id="i-R4LDmnehFY3NY7AEZx6zc7" type="submitted">
          <date when="2017-10-04"/>
          <time when="13:48:13"/>
        </correspAction>
        <correspAction xml:id="i-Q4VEgndi5qk7xETQSubaBV" type="reviewed">
          <date when="2017-10-04"/>
          <time when="14:32:14"/>
        </correspAction>
        <correspAction xml:id="i-LRkwjej5Zjgw2PDg8UZB6w" type="referred">
          <date when="2017-10-13"/>
        </correspAction>
        <correspAction xml:id="i-GxxrLdLqo2pJBbheBwFLwb" type="assigned">
          <date when="2018-10-22"/>
          <time when="09:14:45"/>
        </correspAction>
        <correspContext corresp="i-GxxrLdLqo2pJBbheBwFLwb">
          <ref type="assignedTo">Socialutskottet</ref>
        </correspContext>
        <correspAction xml:id="i-K1xWRXu2mjRiz4BwUDTf38" type="behandlas_i"/>
        <correspContext corresp="i-K1xWRXu2mjRiz4BwUDTf38">
          <ref type="uppgift">2017/18:SoU1</ref>
          <ref type="ref_dok_id">H501SoU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AW1LVzfckSDqVVvQz41Fpc" type="motHeader">
        <div xml:id="i-Dq4VZe6gG7YvYbFBfg4Ppr" type="motTitle">
          Motion till riksdagen 2017/18:2529 av Per Ramhorn m.fl. (SD)
          Utgiftsområde 9 Hälsovård, sjukvård och social omsorg
        </div>
      </div>
      <div xml:id="i-KWzsQ12odTQ4RwocBjc61F" type="motBody">
        <div xml:id="i-Kv7XmWeFs53tP2EZa1fyLG" type="motProposal" subtype="förslag">
          <head xml:id="i-NHQ6Wg1B3LZXaacpXMB7UK">
            Förslag till riksdagsbeslut
          </head>
          <list xml:id="i-3uw9aJNNKJzBJEv4bwzPov">
            <item xml:id="i-FKumcJRpV8CoyN3UY7Hj5U" sortKey="Yrkande 1">
              Riksdagen anvisar anslagen för 2018 inom utgiftsområde 9 Hälsovård,
              sjukvård och social omsorg enligt förslaget i tabell 1 i motionen.
            </item>
          </list>
        </div>
        <div xml:id="i-Xte2jpidmnHFx4aMerFsBi" type="motContent">
          <head xml:id="i-SzqHuSVKT7GpAFhYW67XFM" type="h1">
            Motivering
          </head>
          <p xml:id="i-NPzN823LPvsEjXEdPi3Gr4">
            Sverigedemokraterna är ett socialkonservativt parti med nationalistisk
            grundsyn som betraktar värdekonservatism och upprätthållandet
            av en solidarisk välfärdsmodell som de viktigaste verktygen i
            byggandet av det goda samhället. Partiets övergripande mål är
            att formera en demokratisk, politisk rörelse som slår vakt om
            den gemensamma nationella identitet som har utgjort grunden för
            framväxten av välfärdsstaten och vårt lands fredliga och demokratiska
            utveckling.
          </p>
          <p xml:id="i-WmYXjjFTvKjZo66By2JiQf">
            Sverigedemokraterna eftersträvar ett försiktigt framåtskridande
            som baseras på varsamhet, eftertanke och långsiktigt ansvarstagande.
            Vi eftersträvar ett demokratiskt, jämställt och miljövänligt samhälle
            där alla medborgare skyddas av, och är lika inför, lagen. Genom
            att kombinera frihet och trygghet, individualism och gemenskap
            hoppas vi kunna skapa ett folkhem som i så hög grad som möjligt
            är präglat av trygghet, välstånd, demokrati och en stark inre
            solidaritet.
          </p>
          <p xml:id="i-DidWkj7zGnv1Jzy1Wo3rB6">
            Sverigedemokraterna står fritt från såväl socialismens som liberalismens
            ekono­miska teorier och kan därför inta ett pragmatiskt och verklighetsanpassat
            förhållnings­sätt i ekonomiska frågor. Förutsatt att det kan gagna
            Sverige och dess medborgare är vi öppna för samtal, diskussioner
            och samarbeten med alla andra partier.
          </p>
          <p xml:id="i-GR4nFjTPKsM9SgFkSBb3ST">
            Det är Sverigedemokraternas målsättning att den svenska hälso-
            och sjukvården ska hålla en hög internationell kvalitet. Det är
            därför av största vikt att vi kan erbjuda patienten de allra senaste
            kunskaperna inom vården, beprövade och avancerade behandlingsmetoder,
            den senaste tekniken och väl fungerande läkemedel. Allt detta
            behövs för att på bästa sätt kunna bota, lindra och förebygga
            sjukdomar och ohälsa. Det är också viktigt att vi utvecklar och
            förnyar sjukvården och att såväl fysiska som psykiska sjukdomar
            behandlas, samt att patienter får en kvalificerad vård under hela
            livet – från den dag man föds tills den dag när man kan komma
            behöva palliativ vård i livets slutskede.
          </p>
          <p xml:id="i-4YjwpdnguNHZLvXFHz9etc">
            Sjukvården är ett område som prioriteras högt av svenska medborgare.
            De är därför villiga att betala en tämligen hög skatt för den
            förutsatt att man garanteras en tillgänglig sjukvård av hög kvalitet.
            Patienter ska få rätt vård, i rätt tid, på rätt plats och efter
            deras särskilda behov. Vår skattefinansierade sjukvård har bara
            legitimitet om den kan leva upp till hälso- och sjukvårdslagen
            ambitioner. Det är därför av yttersta vikt att staten, landstingen
            och kommuner tillgodoser svenska medborgares rätt till en tillgänglig
            sjukvård av hög kvalité utifrån de lagar som finns.
          </p>
          <p xml:id="i-GPx6LFPjoi8M26H5Dikn1Y">
            En hälso- och sjukvård som präglas av tillgänglighet, kontinuitet
            och patientinflytande
          </p>
          <p xml:id="i-4efeyyXQHyKmdmkqnVmseZ">
            Svensk sjukvård har tidigare varit en förebild i omvärlden. Detta
            är tyvärr inte längre fallet till följd av de alltjämt ökande
            vårdköerna och väntetiderna inom den svenska sjukvården. Sverige
            har numera Europas längsta vårdköer – alltför många patienter
            tvingas vänta längre än vårdgarantins 90 dagar på att få sin behandling
            eller operation. Den negativa utvecklingen visar sig också genom
            ökade köer inom akutsjukvården. Även de yngsta och sköraste drabbas
            eftersom det är brist på intensivvårdsplatser för barn. Det finns
            också en stor variation mellan olika landsting vad gäller tillgänglighet
            till vård och behandling. Tillgängligheten varierar också mellan
            olika vårdområden – inom specialistvården har tillgängligheten
            försämrats sedan 2010.
          </p>
          <p xml:id="i-BTdUfFENXMgMoKRMsX3PiM">
            Svensk sjukvård visar fortfarande på mycket goda medicinska resultat
            överlag, när patienten väl får tillgång till vård. Däremot finns
            fortfarande brister när det gäller tillgängligheten inom såväl
            akutvård och specialistvård som till operation eller annan behandling.
          </p>
          <p xml:id="i-JRzRuGjaNLRtbJPE6XJwqu">
            Vi är förvisso stolta över att svensk sjukvård presenterar goda
            medicinska resultat. Om vi ska nå målet om en svensk sjukvård
            i världsklass och målet om en jämlik och tillgänglig vård i hela
            landet krävs det däremot att tillgängligheten dramatiskt förbättras.
            Det handlar främst om att värna patientsäkerheten som annars riskerar
            att äventyras då patienter får vänta alltför länge på att få vård
            och behandling.
          </p>
          <p xml:id="i-5kysW9dyL7JBwKEzkrvfzc">
            Det finns även tecken på att kortare väntetider hänger ihop med
            ett högt förtroende för sjukvården, vilket gör att väntetiderna
            påverkar hälso- och sjukvårdens samlade legitimitet och förtroende
            hos befolkningen. Faktum är att förtroendet för den svenska sjukvården
            sjunker kontinuerligt. Problemet med bristande tillgänglighet
            riskerar därför att underminera förtroendet för hela sjukvårdssystemet.
          </p>
          <p xml:id="i-2K71HRAAnvjr58VXrCSRQ4">
            För att uppnå en mer tillgänglig vård för patienterna måste befintliga
            resurser inom sjukvården användas mer effektivt. Våra förslag
            syftar därför främst till att förbättra användningen av sjukvårdens
            resurser. Självfallet bör sjukvården tillföras mer resurser, men
            vi ser potentiella vinster med att förbättra sjukvårdens processer
            och strukturer så att man kan använda de redan befintliga resurserna
            inom de olika landstingen och regionerna mer effektivt och smartare.
          </p>
          <p xml:id="i-L9PxGYBBLv3nEoTmz1Fqp7">
            Rätt att välja vårdgivare – patienträttsgaranti – en garanti
            med både hängslen och livrem
          </p>
          <p xml:id="i-HKSQb6u4AfMLjzypvw7vhd">
            Som patient ska man fritt kunna välja vilken offentligt finansierad
            vårdgivare (både öppen- och slutenvård) som man vill få sin behandling
            eller operation utförd vid och man ska som patient ha rätt att
            bli utredd inom vårdgarantins dagar. Om hemlandstinget inte kan
            erbjuda patienten behandling eller operation inom vårdgarantins
            dagar ska de hänvisa patienten till och erbjuda en annan offentlig
            eller privat vårdgivare. Om behandling eller operation inte kan
            erbjudas inom vårdgarantins dagar inrikes ska vårdgivaren hänvisa
            och erbjuda patienten vård utrikes så att vårdgarantin ska kunna
            efterlevas. Oavsett hos vilken vårdgivare som landstinget erbjuder
            patienten vård, ska erbjudandet inte innebära några extra kostnader
            för patienten. Det ska vara hemlands­tinget som ansvarar för kontakterna
            med den hänvisade vårdgivaren, journaler, ombesörja transporter,
            uppehälle och eventuell tolkningshjälp med utländska vård­givare.
            Svenska medborgare ska garanteras en tillgänglig hälso- och sjukvård
            av hög kvalité. Det är viktigt att man som patient kan vara säker
            på att hälso- och sjukvården finns där när man behöver den. Ingen
            patient ska behöva vänta längre än vårdgarantins dagar om det
            inte finns medicinska skäl för det. Målsättningen är att på sikt
            korta den nuvarande vårdgarantin på 187 dagar till 30 dagar (månadsgarantin).
            Vid särskilt allvarliga sjukdomar (hjärt-kärlsjukdomar, cancer
            m m) ska maximal väntetid vara 14 dagar. Detta är första steget
            till att svenska medborgare ska få världens tillgängligaste sjukvård
            av hög kvalité.
          </p>
          <p xml:id="i-AmRknz2umEtFWXzDiynA26">
            Nationellt vårdgarantikansli och vårdplatskoordinatorer
          </p>
          <p xml:id="i-FqUfcr5SbR5sDNDr3u5Wv1">
            När landstinget inte kan erbjuda en patient vård inom vårdgarantins
            tidsgräns ska patienten informeras om detta och erbjudas vård
            hos annan vårdgivare. Landstingen ger i dagsläget i många fall
            otillräcklig information och bristande stöd till patienter som
            inte får vård inom vårdgarantins gränser.
          </p>
          <p xml:id="i-vXsUEysgF1RTkGy4s23jx">
            Ett stort ansvar läggs därför på patienten själv att kontakta
            vården för att få mer information, och patientens eget agerande
            påverkar möjligheten att byta vårdgivare. Det är inte rimligt
            att en patients initiativförmåga ska vara avgörande. Patienter
            som inte själva tar detta initiativ kommer i stället att gå miste
            om möjligheten till snabbare vård på annat ställe.
          </p>
          <p xml:id="i-MSTrm8jVbwRCg933Ze39d1">
            För att alla patienter ska ha möjlighet att få information och
            stöd i bytet av vårdgivare, i de fall landstingen inte kan erbjuda
            vård inom vårdgarantins tidsgränser, ska man inrätta ett nationellt
            vårdgarantikansli som har helhets- och samordningsansvaret för
            att patienterna ska få snabbare vård.
          </p>
          <p xml:id="i-P2Ud6p4Y4ptfFZpdNSXH6o">
            Tydligare ansvar för vårdgivaren
          </p>
          <p xml:id="i-DT5iufNXTZU167N5Y29Pdd">
            Det ska tydliggöras i hälso- och sjukvårdslagen att landstingen
            (vårdgivare) aktivt ska arbeta med att vårdgarantin efterlevs
            och säkerställs.
          </p>
          <p xml:id="i-BfUrZuxHWZSK5QYv3J9ZE">
            Samverkansavtal för utökad vårdkapacitet vid behov
          </p>
          <p xml:id="i-Y4co96PhcLahAExMQptdVb">
            Landstingen ska upprätta samverkansavtal med offentliga och privata
            vårdgivare inrikes och utrikes så att de kan garantera och tillgodose
            utredning, behandling eller operation för svenska patienter inom
            vårdgarantins dagar.
          </p>
          <p xml:id="i-YrUWaur3eC4ADt97yfQSw">
            Stärk patienternas rättsliga ställning i sjukvården
          </p>
          <p xml:id="i-W1e7ZVfvc6tVveNxuJX3nb">
            Patientlagen trädde i kraft 1 januari 2015. Lagens övergripande
            syfte var att stärka och tydliggöra patienternas ställning samt
            att främja patientens integritet, självbestämmande och delaktighet.
            Patienternas ställning har dock inte stärkts och förbättrats sedan
            patientlagen infördes. Istället visar utvärderingar att patienternas
            ställning har försämrats på en rad områden som till exempel tillgänglighet,
            information och delaktighet vilket är mycket allvarligt. Avsaknaden
            av ett tydligt ansvar, tillsyn, kontroll och uppföljning av efterlevnaden
            av patientlagen är en bidragande orsak till att patientlagen inte
            har fått det genomslag som det var tänkt.
          </p>
          <p xml:id="i-XbjA1d37iivouKtGiHdXvG">
            Vi anser att man ska förtydliga både innehållet i skyldigheterna
            som framgår av patientlagen, men också vem som har ansvaret för
            att fullgöra dem. Man bör också införa ett rättighetsbegrepp i
            patientlagen. Det finns ett värde i att benämna det som patienten
            har rätt att förvänta sig av vården patienträttigheter. Dels säger
            begrepps­användningen något principiellt om synen på medborgarens
            och patientens förhållande till det offentliga, dels kan en ändrad
            begreppsanvändning bidra till en ytterligare perspektivförskjutning
            i vården där patientens inflytande och delaktighet ses som självklarheter.
            I jämförelse med Norge, Finland och Danmark är patientens rättsliga
            ställning svagare i Sverige. Till exempel kan patienter i Norge
            få vissa rättigheter (såsom rätt att välja sjukhus, information
            samt delaktighet i beslut och behandling) prövade i domstol.
          </p>
          <p xml:id="i-8Y4nFrmwLUt4EdusMcXqRT">
            Snabbspår för att minska belastningen på akuten
          </p>
          <p xml:id="i-Es1MdfspvdinwRE4FbTvzb">
            Väntetiderna på landets akutmottagningar fortsätter att öka.
            Var tionde patient får vänta på behandling i nästan sju timmar
            eller längre. Varannan patient väntar totalt mer än tre timmar.
            Personer över 80 år är den grupp som vistas längst tid på akuten,
            ett besök tar i snitt 40 minuter längre än för övriga vuxna. All
            forskning visar på att akuten är det absolut sämsta stället för
            äldre multisjuka att vara på, de behöver lugn och ro och få vård
            snabbt.
          </p>
          <p xml:id="i-WTP37KWQTZBEYj1dpygo8F">
            Därför måste det akuta omhändertagandet av äldre personer förändras
            och förbättras. Genom att inrätta ett särskilt snabbspår på akuten
            förbättras omhändertagandet och de äldre patienterna får rätt
            specialistvård snabbare, samtidigt som det kan minska trycket
            på akutmottagningen.
          </p>
          <p xml:id="i-Bh2863S7KbB5pPVfuRyadc">
            Ambulanssjukvården
          </p>
          <p xml:id="i-UfNJEkFFV4Q9PjGCwXvbFb">
            Ambulanssjukvården har en oerhört viktig roll i omhändertagandet
            av akut sjuka och skadade patienter. Överlevnadsmöjligheterna
            är direkt relaterade till tiden från skada till att patienten
            kommer under kvalificerad vård. De senaste åren har tiden från
            larm till dess att ambulans kommer ökat dramatiskt. Sverigedemokraterna
            menar att det inte är acceptabelt att svårt sjuka och skadade
            patienter ska vänta på en ambulans och därmed riskera livet. I
            ett flertal länder finns det lagstadgade tillgänglighetskrav och
            mål för hur skadade eller svårt sjuka patienter ska nås inom en
            viss tid. I Sverige finns inte några tydliga mål eller krav om
            hur hög tillgängligheten till ambulanser ska vara. Sverige­demokraterna
            vill införa motsvarande lagstadgade tillgänglighetskrav även i
            Sverige.
          </p>
          <p xml:id="i-JFyvkeXxZVUxBdso5GLBPD">
            Palliativ vård
          </p>
          <p xml:id="i-AARu9VrPXktJYrTuvkgoJy">
            Sverigedemokraterna anser att alla som har behov av palliativ
            vård i livets slutskede oavsett diagnos ska kunna få det av kompetent
            och välutbildad personal oberoende av bostadsort. Vården vid livets
            slut ska präglas av värdighet, omtanke och respekt för patienten.
            Rätten till fullgod smärtbehandling ska vara en självklarhet,
            liksom psykologiskt, socialt och andligt eller existentiellt stöd
            för patienter och närstående. När livets slut närmar sig är det
            viktigt att vård och omsorg präglas av professionellt kunnande
            om de kroppsliga behoven kombinerat med lyhördhet för både andliga
            och själsliga behov. För såväl de personer som befinner sig i
            livets slutskede som deras anhöriga behöver det finnas en genuin
            känsla av trygghet och säkerhet. Allt fler svårt sjuka och döende
            vårdas idag i särskilda boendeformer eller i det egna hemmet med
            hjälp av hemtjänst och hemsjukvård. Detta ställer höga krav på
            kompetensen inom palliativ vård hos personalen i den kommunala
            vården och omsorgen. Det finns ett behov av kompetensutveckling
            inom palliativ vård samt en utökning av tillgängligheten då likvärdig
            vård inte kan erbjudas i hela landet.
          </p>
          <p xml:id="i-WyekHrg6xUyyPuzPP8YXxh">
            Att förlora sitt barn är varje familjs mardröm och något man
            inte ens vill eller kan föreställa sig. Barn symboliserar livet
            och livets fortsättning och det känns oftast obegripligt för föräldrar
            att överleva sitt barn. Tyvärr drabbas även barn av cancer och
            andra svåra sjukdomar. Vart fjärde barn som drabbas av cancer
            kommer att dö av sin sjukdom. Mellan 400 och 500 barn och ungdomar
            dör årligen av olika sjukdomar.
          </p>
          <p xml:id="i-4p3p4ptouSoBS5U39yvp65">
            Många familjer önskar att deras svårt sjuka barn vårdas hemma
            så långt det är möjligt. Det är då av vikt att det finns tillgång
            till palliativa hemsjukvårdsteam oavsett var i landet man bor,
            så att barn och föräldrar kan känna sig trygga med den medicinska
            behandlingen men också kunna få psykologiskt stöd och råd i den
            extremt svåra situation de befinner sig i.
          </p>
          <p xml:id="i-GPREfHdUzc5Uuuju89byUX">
            Idag är tillgången till palliativ vård för barn ojämlik över
            landets regioner och kommuner. I dagsläget spelar ålder, diagnos
            och bostadsort stor roll för vilken hjälp man kan få. När det
            gäller vuxna har kommunen skyldighet att erbjuda hemsjukvård.
            Barn har inte det skyddsnätet på grund av att kommuner bara har
            ansvar för hemsjukvård från och med en viss ålder, oftast från
            18 år och uppåt.
          </p>
          <p xml:id="i-TSgfqwKFiPp9HuwL8JBHMb">
            Problem uppstår för att det inte finns tydliga överenskommelser
            mellan kommuner och landsting och man har inget underlag att agera
            efter. Det innebär i sin tur att föräldrar och barn kommer i kläm.
            Sverigedemokraterna vill införa ett lagstadgat krav som tydliggör
            och förstärker kommuners och landstings ansvar på området, vilket
            borgar för en sammanhållen vårdkedja.
          </p>
          <p xml:id="i-7eztPSUi9CELM6Bto4MAhH">
            Alla familjer vill inte att deras svårt sjuka barn ska vårdas
            hemma. Det är då viktigt att respektera det önskemålet och se
            till att andra möjligheter finns. Idag finns bara ett hospis för
            svårt sjuka och döende barn i hela landet med åtta vårdplatser,
            vilket är alltför lite för att täcka de behov som finns. Föräldrar
            som befinner sig i denna extremt svåra situation med all den oro
            det innebär, ska inte behöva kämpa för att deras barn ska få rätt
            till en fullgod palliativ vård i livets slutskede. Barn ska ha
            samma rätt till palliativ vård som vuxna, oavsett bostadsort.
          </p>
          <p xml:id="i-PHFc6gPH5MbHFoPdsXNStd">
            Mobila vårdenheter
          </p>
          <p xml:id="i-A21JGrg1aYU1nmQmyDz2Qr">
            En verksamhet som förekommer allt oftare är att sjukvården kommer
            ut till de som behöver den. Ett exempel är mobil röntgen som används
            i flera av våra grannländer och som har visat mycket goda resultat.
            Att få sjukvård i hemmet skapar en ökad trygghet för patienten,
            speciellt för äldre som har svårt att ta sig till sjukvården själva.
          </p>
          <p xml:id="i-6zqQwnugfuwm6zGEkVpJ8r">
            Dessa mobila verksamheter riktas i första hand till personer
            i särskilda boenden och hospis men kan även användas inom kriminalvården,
            vilket medför kostnadsbesparingar samtidigt som det minskar säkerhetsriskerna.
          </p>
          <p xml:id="i-YaBSUjKh8KcsUNCUYxUMFz">
            Sverigedemokraterna vill utveckla akutbils- och hembesöksverksamheten.
            Dessa verksamheter kommer att tillgodose befolkningens behov av
            läkarbesök i hemmen och riktar sig i första hand till äldre och
            barnfamiljer. Det finns orter med litet patient­underlag och med
            svårigheter att rekrytera tandläkare. Genom att man inför mobila
            tandvårdsenheter kan invånarna fortsatt vara garanterade god kvalitet
            på tandvården, oavsett var i landet de bor.
          </p>
          <p xml:id="i-LpUcwXA9y1QfpRcwNt852E">
            Tandvårdsbidrag – ökat stöd till ålderspensionärer
          </p>
          <p xml:id="i-9QciEyCX9S5EDoUpa7qjr4">
            Tandvård är en komplex vårdform varför det är än viktigare att
            patientens ställning i tandvården tydliggörs och att vårdgivare
            och behandlare i tandvården får ett tydligt ansvar gentemot patienten
            när det gäller information, delaktighet, samtycke, val av behandlingsalternativ,
            rätten till förnyad medicinsk bedömning, möjligheten att lämna
            synpunkter och klagomål med mera. Även ifall tandvården i sig
            skiljer sig från övriga sjukvården – genom finansiering, organisation
            och styrning – så ser vi munnen som en del av kroppen.
          </p>
          <p xml:id="i-NJ8iQ6DgQZzAozMSTeqXxN">
            I dagsläget är tandvårdsbidraget utformat i tre olika intervaller,
            beroende av åldersgrupp. Sverigedemokraterna vill justera så att
            alla ålderspensionärer från 65 år medges 900 kr per år istället
            för de 600 kr per år som regeringen har föreslagit. Reformen kan
            jämföras med förslaget om ett återställt högkostnadsskydd och
            syftar ytterst till att äldre inte ska behöva lägga en lika stor
            del av sin disponibla inkomst på hälsa och sjukvård som är fallet
            idag. Förslaget skulle få en positiv effekt för drygt 800 000
            äldre.
          </p>
          <p xml:id="i-Tg3jCLjrrJHTMueRm8cDXF">
            Vård och omsorg av äldre
          </p>
          <p xml:id="i-Ji6w1NyzFaFjmgjPwWgTy9">
            De svenska seniorerna har till skillnad från andra grupper i
            samhället fått uppleva en stadig försämring av sina levnadsvillkor.
            Hundratusentals svenska pensionärer har tvingats leva på en månadsinkomst
            som ligger på eller strax över existensminimum. Alldeles för många
            svenskar drabbas av våld, övergrepp eller försummelser efter sin
            65-årsdag. Därtill är det alltför svårt att i dagens Sverige få
            tillgång till adekvat vård och omsorg för de äldre som inte klarar
            sig själva. Sverigedemokraternas uppfattning är att välfärden
            ska sträcka sig genom livets alla skeenden. Denna utveckling måste
            därför vändas så snart som det är möjligt, varför vi föreslår
            en rad åtgärder för att underlätta livet och vardagen för våra
            äldre.
          </p>
          <p xml:id="i-JfV1KmAMV4tP6KNDCkbjbW">
            Matlyft
          </p>
          <p xml:id="i-XfC9SE5FHQCckACLwT7DtZ">
            Det bör vara en självklarhet att även på äldre dagar ges chansen
            att varje dag få avnjuta nylagad, välsmakande och näringsrik mat.
            För att så många brukare inom äldreomsorgen som möjligt ska erbjudas
            detta vill vi införa ett statligt stimulansbidrag.
          </p>
          <p xml:id="i-8N1tPL8nQVwiFmCi7bsZks">
            Smak och lukt är ofta de sista sinnena som bevaras intakta. Matens
            kvalitet och tillagningssätt är därför av stor betydelse för de
            äldres välbefinnande och hälsa. Fryst och kyld mat som värms i
            mikrovågsugnar ska inte förekomma inom äldreomsorgen. System där
            mathanteringen åläggs den redan stressade vårdpersonalen riskerar
            att leda till undermålig matkvalitet och hygien och stjäl framförallt
            mycket vård- och omsorgstid från patienterna.
          </p>
          <p xml:id="i-JcTQDWprFhieZm5r4CnHgs">
            Målsättningen bör vara att maten ska lagas på plats på boendet
            så att de äldre kan känna doften från tillagningen och att ansvaret
            för inköp av råvaror och matlagning ska åläggas särskilt anställda
            och utbildade kockar eller kokerskor. Vi vill se en matreform
            för våra äldre med syftet att ge så många brukare inom äldreomsorgen
            som möjligt chansen att varje dag få nylagad, välsmakande och
            näringsrik mat, och vi vill se införandet av en lagstiftning som
            säkerställer att de äldres mat i likhet med skolbarnens mat ska
            uppfylla vissa grundkrav gällande näringsinnehåll och kvalitet.
          </p>
          <p xml:id="i-UB1X7UqpJ9kRu2NUkJjsJv">
            Sociala aktiviteter
          </p>
          <p xml:id="i-V4ZMQZgmdinnxXnvs5UhkW">
            I den nationella brukarundersökningen för äldreomsorgen framkom
            det att social samvaro och sociala aktiviteter var områden som
            de äldre var missnöjda med. Äldres sociala behov behöver därför
            uppmärksammas i större utsträckning, då samvaro med andra höjer
            livskvaliteten och är ett viktigt sätt att upprätthålla och förbättra
            sin funktionsförmåga. Att få möjlighet att leva ett aktivt liv
            är stimulerande och förbättrar de äldres välbefinnande.
          </p>
          <p xml:id="i-68M9REszgcNrccvkS99KfU">
            Stöd till anhörigvårdare
          </p>
          <p xml:id="i-4okHQGwWMYEpr1jXJsdkng">
            Anhörigstöd är viktigt såväl ur den anhöriges som ur samhällets
            synvinkel. För anhöriga handlar det om att få stöd och känna uppskattning
            för de insatser de gör för en närstående, men det handlar även
            om den anhöriges behov av vila och att få tid över för personliga
            angelägenheter för att kunna bemästra situationen på bästa sätt.
            Stödet kan vara en möjlighet till avlösning men också korttidsboende,
            dagverksamhet, utbildning av anhörigvårdaren, anhörigcentral eller
            träffpunkter för anhörigvårdaren. Sverige­demokraterna vill även
            för detta ändamål ge kommunerna ett statligt stimulansstöd. Att
            stärka stödet till anhörigvårdare skulle framförallt minska äldre
            kvinnors börda.
          </p>
          <p xml:id="i-PXeMDjMhgY2euV17Qk1vpX">
            Stimulansbidrag för kostnadsfri slutenvård till personer som
            är 85 år och äldre
          </p>
          <p xml:id="i-KgyetaSphSf1wqK4dhZiJj">
            Vi önskar avsätta ett stimulansbidrag för att alla landsting
            och regioner ska kunna erbjuda kostnadsfri vård i slutenvården
            till personer som är 85 år eller äldre. I dagsläget är kostnaden
            för slutenvård för patienter olika i olika landsting och regioner.
            Som mest kan man få betala 100 kr/dygn när man är inlagd på sjukhus
            och behandlas inom slutenvården. Vi vill att alla som är 85 år
            eller äldre ska slippa att betala för sluten­vården, det vill
            säga inläggning på sjukhus. Vi vill därför stimulera alla landsting
            att även erbjuda kostnadsfri slutenvård för denna grupp äldre.
            Det är orimligt att man som gammal ska behöva betala per dygn
            som man tillbringar på sjukhus. Det är dessutom orättvist att
            kostnaden för inläggning på sjukhus varierar över landet. För
            att måna om de äldre vill vi säkerställa att de ska slippa betala
            för den tid som de måste vara inlagda på sjukhus eller inom vården.
            Vi vill prioritera de äldre, som ofta är en ekonomiskt svag grupp,
            genom att erbjuda kostnadsfri slutenvård.
          </p>
          <p xml:id="i-3Bo4FwD3TJzYxFXstVCDmZ">
            Äldrevårdscentraler
          </p>
          <p xml:id="i-DbqniCHwuZMvqDDfjV8vad">
            Vi har i Sverige en mycket väl fungerande och förebyggande verksamhet
            när det gäller mödra- och barnhälsovården. Detta har inneburit
            att hälsan förbättrats för småbarn och deras mödrar och det har
            gett oss världens lägsta mödra- och spädbarnsdödlighet. När det
            gäller de äldre ser vi ofta exempel på problem som hade kunnat
            förhindras om det förebyggande arbetet hade varit effektivare.
          </p>
          <p xml:id="i-AmbBPATgtmz7Bj7XUMWwxe">
            Sverigedemokraterna anser därför att ett system liknande mödra-
            och barnavårdscentralerna men inriktat på seniorer, äldrevårdscentraler,
            skulle kunna leda till en effektivisering av vården som därefter
            kan ge stora hälsovinster för en stor del av befolkningen.
          </p>
          <p xml:id="i-2SzkPrVmecSHj7UE36swUt">
            Tvåårsomprövningar av assistansersättning
          </p>
          <p xml:id="i-Bi1ZjFkWQzWxcYvcsLjzGy">
            Idag ska alla beslut om assistansersättning omprövas efter två
            år. Tvåårsomprövningen innebär att man granskar och går igenom
            om en persons behov av personlig assistans kvarstår i samma omfattning
            som tidigare. Vi menar att om man har vissa typer av medfödda
            funktionsnedsättningar så är det snarare onödigt byråkratiskt
            och dessutom förnedrande för individen att minst vartannat år
            gå igenom och redovisa alla sina behov återigen. Vid vissa funktionsnedsättningar
            som förbättras och blir mindre begränsande med tiden kan eventuellt
            tvåårsprövning vara berättigad men inte för alla funktions­nedsatta
            när exempelvis ett tillstånd är kroniskt.
          </p>
          <p xml:id="i-SdZLzB1k3C29DcWU2QgZa8">
            Sverigedemokraterna är därför emot att alla personer med funktionsnedsättning
            måste genomgå denna ofta mentalt påfrestande process och vill
            att regeringen ser över möjligheten att implementera ett nytt
            system där vissa undantag kan göras.
          </p>
          <p xml:id="i-Mo6VCPZ7k2vJmNfat4q3ia">
            Samordnande koordinatorer
          </p>
          <p xml:id="i-TcLzgMiG3v2nehz7p8tggg">
            Familjer där ett eller flera barn har en funktionsnedsättning
            eller särskilda behov är oftast tyngda av mängden kontakter med
            olika myndigheter. De har därför enligt Sverigedemokraternas mening
            behov av ett förbättrat stöd i form av en person som kan fungera
            som spindeln i nätet, en samordnande koordinator. En koordinator
            skulle öka tryggheten och befria föräldrarna från en del av den
            omfattande administration av olika insatser som finns kring ett
            barn med funktionsnedsättning.
          </p>
          <p xml:id="i-5vd5jhrF42xDd9jXWAia2j">
            En meningsfull sysselsättning
          </p>
          <p xml:id="i-M44zw8mjDCDVEA3M3T8BF9">
            Antalet arbetslösa som har en nedsatt arbetsförmåga är stort.
            Var fjärde arbetslös i Sverige har en funktionsnedsättning. Ett
            vanligt reguljärt jobb är inte alltid ett alternativ för denna
            grupp som inte kan arbeta fullt ut.
          </p>
          <p xml:id="i-TkfLJD8ak1Gn6E41vHV5Gp">
            Sverigedemokraterna vill se över möjligheten att införa någon
            form av ”flexjobb” som är en anställningsform för den som har
            väsentligt och permanent nedsatt arbetsförmåga på grund av funktionsnedsättning
            eller sjukdom. Den som har nedsatt arbetsförmåga kan med ett flexjobb
            arbeta 100 procent av sin individuella förmåga och få 100 procent
            av lönen. Arbetsgivaren betalar endast för den tid som flexjobbaren
            kan arbeta och staten tillskjuter pengar för resterande del av
            lönen så att arbetsgivaren inte ska behöva betala för mer tid
            än vad flexjobbaren kan bidra med. Flexjobb har funnits i Danmark
            sedan 1998 och har där fungerat mycket väl. Tanken med flexjobben
            är att man ska kunna arbeta efter sin individuella förmåga utan
            att det ska drabba arbetsgivaren, det är med andra ord en vinst
            för alla parter.
          </p>
          <p xml:id="i-5DRmWEhJ3Kb1kRKGBUM7vR">
            Vi anser att regeringen bör se över möjligheterna för personer
            med nedsatt arbetsförmåga på grund av funktionsnedsättning eller
            sjukdom att fortsätta arbeta, exempelvis enligt den danska modellen
            för flexjobb.
          </p>
          <p xml:id="i-2fgSWMzNUAJF3zTuxFGwFm">
            Anhörigstöd
          </p>
          <p xml:id="i-V2YFhk5YczRgUhtA8RrEzz">
            Först och främst ska barn och ungdomar med funktionsnedsättning
            få det stöd de behöver i form av personlig assistans. Föräldrar
            till barn och ungdomar är de som ofta tvingas ta ett övermäktigt
            anhörigansvar när assistansen dras in. Det bästa anhörigstödet
            man kan ge föräldrar som är anhörigvårdare är att inte låta föräldraansvaret
            bli alltför långtgående vilket det ofta blir då man drar ned assistansen
            för barnen och ungdomarna.
          </p>
          <p xml:id="i-PHv77SbyZAmabGDs6XYNdV">
            Vi anser att stöd och service ska erbjudas till anhörigvårdare
            och stödet till de anhöriga bör vara lika i hela landet. Föräldrar
            till funktionsnedsatta barn kan exempelvis behöva få avlastning
            och stöd ibland för att hålla i längden. Föräldraansvaret finns
            alltid där, precis som för alla barn, men det får inte leda till
            att man inte kan fortsätta att yrkesarbeta då det ofta kan leda
            till att familjen får en sämre ekonomi och därmed sämre förutsättningar.
          </p>
          <p xml:id="i-DkHUSjpRpoNqJTdSQeaWns">
            Om familjen så önskar och Försäkringskassans regler uppfylls
            ska man ha rätt att ha sin förälder som assistent, men det får
            inte innebära att man inte också ser de anhörigas behov av avlastning
            ibland.
          </p>
          <p xml:id="i-7qUKzuTy7s54CY1tPGcT4n">
            Likvärdig rätt till hjälpmedel
          </p>
          <p xml:id="i-EzEuxuPU2v32aozTG29fZy">
            Många människor behöver under delar av eller hela sitt liv använda
            sig av olika tekniska hjälpmedel för att kunna ta en aktiv del
            av livet på samma villkor som andra.
          </p>
          <p xml:id="i-UtXVwHini9hZqHq5GfNVT6">
            Landstingens hjälpmedelscentraler har idag i många fall ett alltför
            begränsat sortiment. Sverigedemokraterna vill öka valfriheten
            och underlätta vardagen för alla som behöver olika hjälpmedel
            genom att införa fritt val som ett komplement till den vanliga
            förskrivningen av hjälpmedel.
          </p>
          <p xml:id="i-Ti9THdQpA92asrrdceME8z">
            Vi önskar också att systemet för hjälpmedel ses över så att tillgången
            på hjälpmedel blir likvärdig i hela landet och att fritt val av
            hjälpmedel för personer med funktionsnedsättning bör införas.
            Det är också viktigt att rätten till hjälpmedel även avser fritiden
            så att man ska kunna ha en aktiv fritid även om man har en funktionsnedsättning.
          </p>
          <p xml:id="i-7uFCaZeptDa7hBEQXrUofb">
            Sverigedemokraterna anser att man bör ge en lämplig myndighet
            i uppdrag att arbeta fram nationella riktlinjer för hjälpmedel
            för att säkerställa att dessa erbjuds på lika villkor och enligt
            en nationell prissättningsmodell som ska gälla över hela landet.
          </p>
          <p xml:id="i-KLWEZBV68V384QGNj8L65T">
            Ledarhund
          </p>
          <p xml:id="i-Cgpfiavt4E6PQppsjgzJaD">
            Ett annat viktigt och för många livsavgörande hjälpmedel är ledarhund.
            Idag är det stor brist på ledarhundar till synskadade och väntetiden
            kan vara mer än tre år. Sverigedemokraterna menar att regelverket
            för att få ledarhund behöver ses över. Enligt lag så måste en
            person ha fyllt 18 år för att kunna få ledarhund och trots att
            man vet att en hund skall pensioneras så kan man inte i ”förebyggande”
            syfte ställa sig i kö och bli aktuell för en ny. Detta innebär
            inte sällan att en synskadad person som har ledarhund och lever
            ett ganska självständigt liv, under en lång tid kan bli utan och
            får en helt ny livssituation. Det statliga anslaget till ledarhundar
            har legat stilla i många år samtidigt som kostnaderna under samma
            period stigit för valpar och veterinärkostnaderna stigit kraftigt.
            Sverigedemokraterna anser att regelverk och anslag därför snarast
            bör ses över.
          </p>
          <p xml:id="i-UXWfuw8ZYStkQWr2gQW2pJ">
            Tabell 1 Anslagsförslag 2018 för utgiftsområde 9 Hälsovård, sjukvård
            och social omsorg
          </p>
          <p xml:id="i-Xie4vYxqG3maJ9DzQFekGL">
            Tusental kronor
          </p>
          <table xml:id="i-7GUEuXfXDsXkmtQN69XZgR">
            <row xml:id="i-5MKHoAWpEf7E2cBYFX9Ey9" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (SD)
              </cell>
            </row>
            <row xml:id="i-PQLoEBqVLUF47odz2afm24">
              <cell>
                1:1
              </cell>
              <cell>
                Myndigheten för vård- och omsorgsanalys
              </cell>
              <cell>
                35 408
              </cell>
            </row>
            <row xml:id="i-Q4vZZDJPC94S1mt8H73rRa">
              <cell>
                1:2
              </cell>
              <cell>
                Statens beredning för medicinsk och social utvärdering
              </cell>
              <cell>
                82 724
              </cell>
            </row>
            <row xml:id="i-Au5DKL93gX3aLqMguRTWhP">
              <cell>
                1:3
              </cell>
              <cell>
                Tandvårds- och läkemedelsförmånsverket
              </cell>
              <cell>
                143 295
              </cell>
            </row>
            <row xml:id="i-7Th8aJRvdUp1GbC5fK7bN3">
              <cell>
                1:4
              </cell>
              <cell>
                Tandvårdsförmåner
              </cell>
              <cell>
                6 332 439
              </cell>
              <cell>
                +302 000
              </cell>
            </row>
            <row xml:id="i-E3WL8QKH4m5DE85H4y1m7c">
              <cell>
                1:5
              </cell>
              <cell>
                Bidrag för läkemedelsförmånerna
              </cell>
              <cell>
                26 582 000
              </cell>
            </row>
            <row xml:id="i-YP2DZRyAYv4bQwWQPtyoSL">
              <cell>
                1:6
              </cell>
              <cell>
                Bidrag till folkhälsa och sjukvård
              </cell>
              <cell>
                7 096 286
              </cell>
              <cell>
                +796 000
              </cell>
            </row>
            <row xml:id="i-WBemrVqWh3y8jAiBgKMwoY">
              <cell>
                1:7
              </cell>
              <cell>
                Sjukvård i internationella förhållanden
              </cell>
              <cell>
                465 030
              </cell>
            </row>
            <row xml:id="i-HTbweGM9UC8yZmLMYGzr25">
              <cell>
                1:8
              </cell>
              <cell>
                Bidrag till psykiatri
              </cell>
              <cell>
                1 755 493
              </cell>
              <cell>
                +100 000
              </cell>
            </row>
            <row xml:id="i-9iv4wWohxyPndERKdackKv">
              <cell>
                1:9
              </cell>
              <cell>
                Läkemedelsverket
              </cell>
              <cell>
                134 537
              </cell>
            </row>
            <row xml:id="i-7vyGy4s5WGYi7pha8fAoQi">
              <cell>
                1:10
              </cell>
              <cell>
                E-hälsomyndigheten
              </cell>
              <cell>
                145 722
              </cell>
            </row>
            <row xml:id="i-VNpcueQuD7AgTcjDvjo6wY">
              <cell>
                2:1
              </cell>
              <cell>
                Folkhälsomyndigheten
              </cell>
              <cell>
                383 014
              </cell>
            </row>
            <row xml:id="i-RT3Az5X7hkMC2QambbPZYx">
              <cell>
                2:2
              </cell>
              <cell>
                Insatser för vaccinberedskap
              </cell>
              <cell>
                88 500
              </cell>
            </row>
            <row xml:id="i-B9W9unXecAednoE1z3pjTP">
              <cell>
                2:3
              </cell>
              <cell>
                Bidrag till WHO
              </cell>
              <cell>
                43 665
              </cell>
            </row>
            <row xml:id="i-PCroko57KKbBHsNxb4so6V">
              <cell>
                2:4
              </cell>
              <cell>
                Insatser mot hiv/aids och andra smittsamma sjukdomar
              </cell>
              <cell>
                75 502
              </cell>
            </row>
            <row xml:id="i-EuiMXV1WqpVMUayqrDiwKs">
              <cell>
                3:1
              </cell>
              <cell>
                Myndigheten för delaktighet
              </cell>
              <cell>
                59 348
              </cell>
              <cell>
                +20 000
              </cell>
            </row>
            <row xml:id="i-CHkea3crnvNKnLeppX5oaj">
              <cell>
                3:2
              </cell>
              <cell>
                Bidrag till funktionshindersorganisationer
              </cell>
              <cell>
                188 742
              </cell>
              <cell>
                +50 000
              </cell>
            </row>
            <row xml:id="i-YFt2ft3ZLogm3C7XaVzvEx">
              <cell>
                4:1
              </cell>
              <cell>
                Myndigheten för familjerätt och föräldraskapsstöd
              </cell>
              <cell>
                24 333
              </cell>
            </row>
            <row xml:id="i-8Lvde4EGYi2f59ns3rgi7H">
              <cell>
                4:2
              </cell>
              <cell>
                Vissa statsbidrag inom funktionshindersområdet
              </cell>
              <cell>
                767 514
              </cell>
              <cell>
                +50 000
              </cell>
            </row>
            <row xml:id="i-Qg6id8UP7xxNzN3A49omF6">
              <cell>
                4:3
              </cell>
              <cell>
                Bilstöd till personer med funktionsnedsättning
              </cell>
              <cell>
                263 395
              </cell>
            </row>
            <row xml:id="i-CWjKZAALQa2LRoxk7Hbqpj">
              <cell>
                4:4
              </cell>
              <cell>
                Kostnader för statlig assistansersättning
              </cell>
              <cell>
                25 693 300
              </cell>
              <cell>
                +50 000
              </cell>
            </row>
            <row xml:id="i-6KvWom65h979Fh2HhFPHn6">
              <cell>
                4:5
              </cell>
              <cell>
                Stimulansbidrag och åtgärder inom äldreområdet
              </cell>
              <cell>
                2 517 490
              </cell>
              <cell>
                +450 000
              </cell>
            </row>
            <row xml:id="i-M4hcU61EJs9ahvs9p8iJdD">
              <cell>
                4:6
              </cell>
              <cell>
                Statens institutionsstyrelse
              </cell>
              <cell>
                1 082 555
              </cell>
            </row>
            <row xml:id="i-FoUw5mUAnp34fBFnPcuAqx">
              <cell>
                4:7
              </cell>
              <cell>
                Bidrag till utveckling av socialt arbete m.m.
              </cell>
              <cell>
                1 508 915
              </cell>
              <cell>
                +10 000
              </cell>
            </row>
            <row xml:id="i-6YvhhZTnLMVFWzocvo32Pk">
              <cell>
                5:1
              </cell>
              <cell>
                Barnombudsmannen
              </cell>
              <cell>
                24 923
              </cell>
            </row>
            <row xml:id="i-FPW7vRNAiG25GmJmghJUn7">
              <cell>
                5:2
              </cell>
              <cell>
                Barnets rättigheter
              </cell>
              <cell>
                22 261
              </cell>
            </row>
            <row xml:id="i-km48917tjknsouQBA9SEQ">
              <cell>
                6:1
              </cell>
              <cell>
                Åtgärder avseende alkohol, narkotika, dopning, tobak samt spel
              </cell>
              <cell>
                195 629
              </cell>
            </row>
            <row xml:id="i-L6Aw8oxGfbZtg9QTDMkHDz">
              <cell>
                7:1
              </cell>
              <cell>
                Forskningsrådet för hälsa, arbetsliv och välfärd: Förvaltning
              </cell>
              <cell>
                34 576
              </cell>
            </row>
            <row xml:id="i-N395TFovy4gkHMSxxK9bvV">
              <cell>
                7:2
              </cell>
              <cell>
                Forskningsrådet för hälsa, arbetsliv och välfärd: Forskning
              </cell>
              <cell>
                606 503
              </cell>
            </row>
            <row xml:id="i-4R2hXMs5EmJpnaRtpu1LqP">
              <cell>
                8:1
              </cell>
              <cell>
                Socialstyrelsen
              </cell>
              <cell>
                658 637
              </cell>
              <cell>
                +170 000
              </cell>
            </row>
            <row xml:id="i-Dp3aCBTFxqKMTiYc2Xx3hX">
              <cell>
                8:2
              </cell>
              <cell>
                Inspektionen för vård och omsorg
              </cell>
              <cell>
                684 305
              </cell>
            </row>
            <row xml:id="i-Fjw77QZHzHmBMoVyLdFju">
              <cell>
                Nya anslag
              </cell>
            </row>
            <row xml:id="i-WznCms1uZKHqLihFiaz3j6">
              <cell>
                9:1
              </cell>
              <cell>
                Patienträttsgaranti
              </cell>
              <cell>
                +1 000 000
              </cell>
            </row>
            <row xml:id="i-UMmFWgjr8ufEASbFrZYE94">
              <cell>
                9:2
              </cell>
              <cell>
                Moderna arbetstider (delade turer och skifttjänstgöring)
              </cell>
              <cell>
                +200 000
              </cell>
            </row>
            <row xml:id="i-2gjJkU533uGmENbyjw5g6t">
              <cell>
                9:3
              </cell>
              <cell>
                Stöd till anhöriga omsorgsgivare
              </cell>
              <cell>
                +100 000
              </cell>
            </row>
            <row xml:id="i-HZBzAXBzS1oUPLzdJsTW7N">
              <cell>
                9:4
              </cell>
              <cell>
                Kompetensutveckling
              </cell>
              <cell>
                +250 000
              </cell>
            </row>
            <row xml:id="i-CsTkq75tcZbzQixuQG8Wja">
              <cell>
                Summa
              </cell>
              <cell>
                77 696 041
              </cell>
              <cell>
                +3 548 000
              </cell>
            </row>
            <row xml:id="i-MwnmB5YnnLhc3ZD2otqR25"/>
          </table>
        </div>
        <div xml:id="i-CCd2Y9HnCH2MrmMyiTEkHD" type="motSignatures">
          <list xml:id="i-MyBHDpiaggYXPKPMR2oMii">
            <item xml:id="i-JoGwp1xgNL8NVagzhqaZzW">
              Per Ramhorn (SD)
            </item>
            <item xml:id="i-MStCAGBzYYXmHy5NdMzLiA">
              Carina Ståhl Herrstedt (SD)
            </item>
            <item xml:id="i-RQLBVAvvnZLXwuJyqMxjXg">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
