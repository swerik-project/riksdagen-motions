<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01636">
  <teiHeader>
    <fileDesc>
      <titleStmt>
        <title>Arbetsmarknadslagstiftningen</title>
        <author>Alf Wennerfors m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadslagstiftningen</title>
          <idno type="rdwebb">G6021636</idno>
          <rs type="number">1636</rs>
          <ref type="dokument_url_text">http://data.riksdagen.se/dokument/G6021636/text</ref>
          <ref type="dokument_url_html">http://data.riksdagen.se/dokument/G6021636</ref>
          <ref type="dokumentstatus_url_xml">http://data.riksdagen.se/dokumentstatus/G6021636</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>SONJA REMBO</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EYtSQeorgj7y8BCPjaqciZ</idno>
            <name>BENGT WITTBOM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-YB1fvm5e6JDCcaaUTXyb9W</idno>
            <name>HÅKAN STJERNLÖF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>BARBRO NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>ANDERS G. HÖGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-7EqnaA8N82a8e94n92Ucda</idno>
            <name>INGRID HEMMINGSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3uaN5fvSUmBMXgqnzrb6Yb</idno>
            <name>GÖREL BOHLIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SyzBGHwafaChM9iFRuDKzd" type="signed"/>
        <correspContext corresp="i-SyzBGHwafaChM9iFRuDKzd">
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-HpykFSDEKjFd3AQrjBW2xc"/>
          <note type="signatory" corresp="i-EYtSQeorgj7y8BCPjaqciZ"/>
          <note type="signatory" corresp="i-YB1fvm5e6JDCcaaUTXyb9W"/>
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="r-0"/>
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-7EqnaA8N82a8e94n92Ucda"/>
          <note type="signatory" corresp="i-3uaN5fvSUmBMXgqnzrb6Yb"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1636/mot_198283__1636-001.pdf"/>
      <fw xml:id="i-TffUxaDoKAzpT9G5EmN5xd">
        Mot. 1982/83:1636 2
      </fw>
      <div xml:id="i-BsGhidAPjJqe6rYEuYSn52" type="motHeader">
        <div xml:id="i-GqqToBQQpdbevSLZq1Hkdv" type="motTitle"/>
        <div xml:id="i-Ef5QfJNT8Chz3T7VVJwYBV" type="motSubmissionInfo"/>
      </div>
      <div xml:id="i-WLdKoZb52CPX7NCnJ49Zbj" type="motBody">
        <div xml:id="i-HPGZZB3kNKFxGgmuhP19my">
          <p xml:id="i-Rz8YeTmYdirSoqKVRhBa2C">
            Motion
          </p>
          <p xml:id="i-PmReWzVMQBfvNo2GhdqQxp">
            1982/83:1636
          </p>
          <p xml:id="i-R5YZPK7Qnudxwvkcxxmt9k">
            Alf Wennerfors m. fl. Arbetsmarknadslagstiftningen
          </p>
          <p xml:id="i-JattgVfe9Jj2TEhNRCT2iJ">
            Arbetslivet är under ständig förändring, och det ställs och kommer
            att ställas stora krav på anpassningsförmåga om vi skall kunna
            bevara och förbättra vårt välstånd. Det ekonomiska läget och situationen
            på världsmarknaden ställer krav på strukturella förändringar inom
            svenskt näringsliv. Resurser måste överföras från den offentliga
            till den enskilda sektorn. En utveckling av och anpassning till
            nya tekniker och affärsområden är nödvändig. En förutsättning
            för att möta dessa krav och genomföra den nödvändiga anpassningen
            på ett sätt som gagnar såväl den enskilde som samhället i stort
            är att de lagar och avtal som reglerar förhållandena på arbetsmarknaden
            är så utformade att största möjliga flexibilitet möjliggörs. Arbetsmarknadens
            parter har haft en avgörande roll i uppbyggnaden av det svenska
            välståndet. Samarbetet dem emellan har präglats av en vilja till
            samförstånd och med vårt gemensamma bästa för ögonen. Också i
            de fall där parterna sett sig tvingade gripa till stridsåtgärder
            har dessa med få undantag genomförts i en form som stått i relation
            till syftet med striden och på ett sätt som i görligaste mån tagit
            hänsyn till tredje mans intressen. Sverige har blivit känt som
            ett land som har jämförelsevis få konflikter på arbetsmarknaden.
            Lagstiftaren har till i början på 1970-talet visat återhållsamhet
            med ingripanden i förhållandena mellan parterna. Det har överlåtits
            åt parterna att själva genom avtal lösa frågor rörande anställningsförhållanden,
            infly- tande etc. Parterna motsvarade detta förtroende och påtog
            sig det ansvar som ett sådant förtroende medför. Denna princip
            har varit en styrka för svenskt näringsliv och en viktig förutsättning
            för vårt ekonomiska framåtskridan- de. Organisationerna på den
            svenska arbetsmarknaden har numera en efter internationella förhållanden
            unik ställning. Den höga anslutningsgraden till de fackliga organisationerna
            i kombination med en centralisering av det fackliga agerandet
            medför att löntagarorganisationerna numera spelar en avgörande
            roll i samhällsutvecklingen. Denna roll har förstärkts av den
            sedan början av 1970-talet omfattande lagstiftningen på arbetsrättens
            område och dess tillämpning. De fackliga organisationernas unika
            ställning understryks av den medver- kan de tillerkänns i det
            politiska beslutsfattandet. De fackliga organisatio- nerna har
            representanter i offentliga organ. De har i allmänhet representan-
            ter i offentliga utredningar och betraktas därtill som tunga remissinstanser.
          </p>
          <p xml:id="i-VSTub6oBhu6YvaXzGaHNFx">
            1 Riksdagen 1982/83. 3 saml. Nr 1636-1641
          </p>
          <p xml:id="i-WaFQesxgAL84XMaHezBYgi">
            Mot. 1982/83 1636-1641
          </p>
          <pb facs="riksdagen-motions-pdf/data/198283/mot_198283__1636/mot_198283__1636-002.pdf"/>
          <p xml:id="i-Q7fpyZ3ZhtFegEZNnoqS81">
            De är dessutom väl företrädda i de beslutande organen. Utvecklingen
            är på väg mot ett korporativt samhälle, där det finns risk för
            att den demokratiska beslutsprocessen sätts ur spel. I realiteten
            har de fackliga. organisationerna en monopolställning. En enskild
            anställd har i allmänhet inga möjligheter att välja vilken facklig
            organisation han eller hon vill tillhöra. Genom att förse kollektivavtal
            med organisationsklausuler är också den enskilde i praktiken underkastad
            ett tvång att tillhöra en bestämd facklig organisation om han
            eller hon över huvud taget skall kunna få ett arbete inom avtalsområdet.
            På inget annat område kan det förekomma att så helt dominerande
            organisationer får verka utan att det ställs mycket starka krav
            på deras sätt att uppträda. I Sverige har de fackliga organisationerna
            hittills gått fria från sådana krav. Utvecklingen under senare
            år visar emellertid att fackligt agerande i vissa fall har sådana
            konsekvenser för enskilda och företag och för samhället i stort
            att statsmakten inte längre kan stå passiv. 1970-talets omfattande
            arbetsmarknadslagstiftning har i hög grad föränd- rat förutsättningarna
            för relationerna mellan arbetsmarknadens parter. Genom införandet
            av medbestämmandelagen (MBL) har en väsentlig del av regleringen
            förts över från avtalsområdet till det lagreglerade området. Utvecklingen
            har visat att lagstiftningen på viktiga punkter bryter mot den
            samarbetsanda som tidigare var rådande. Det utvecklingsavtal som
            nu träffats på det privata avtalsområdet borde emellertid ge förutsättningar
            för en smidigare tillämpning av lagstiftningen. Det är viktigt
            att det fortsatta översyns- och utvecklingsarbetet inriktas på
            att förbättra samspelet mellan de olika lagarna och därmed arbetsmarkna-
            dens funktionssätt. Arbetet måste bedrivas på ett sådant sätt
            att byråkrati- sering och centralstyrning undviks. Den säkraste
            garantin härför är att i inflytandefrågor ta sikte på problem
            som rör de anställda nära och dagligen och att se till att organisatoriska
            lösningar får en lokal förankring. Ett oavvisligt krav är att
            den enskildes integritet respekteras. Reglerna måste utformas
            så klart och entydigt att parterna på arbetsmarknaden på förhand
            kan avgöra vilken rätt de har och kan bedöma konsekvenserna av
            sitt handlande i olika situationer. Inom den offentliga sektorn
            har problemen visat sig i ett ständigt ökande krångel, ökad byråkrati
            och ökade kostnader. Förutom detta har väsentliga principiella
            frågor ställts på sin spets i takt med att de fackliga organisatio-
            nerna krävt inflytande och förhandlingsrätt över rent politiska
            beslut. Dessa frågor harinte varit möjliga att lösa trots att
            medbestämmandeavtal sedan ett par års tid gäller på det offentliga
            avtalsområdet. Detta visar att det är nödvändigt att göra förändringar
            i lagstiftningen. Erfarenheterna visar att det finns skäl att
            mjuka upp de regler i lagen om anställningsskydd och lagen om
            anställningsfrämjande åtgärder som gäller förtursrätt vid uppsägningar.
            Möjligheterna att vid neddragning och omplacering av personal
            bevara förutsättningarna för en effektiv och väl
          </p>
          <pb facs="riksdagen-motions-pdf/data/198283/mot_198283__1636/mot_198283__1636-003.pdf"/>
          <fw xml:id="i-Sb2FcU8dLsWpF5chFVvWSq">
            Mot. 1982/83:1636 3
          </fw>
          <p xml:id="i-Tiaf6ALzKibqBaV8RpKTjN">
            fungerande produktion och organisation måste i allas intresse
            värnas. Den lagstadgade rätten till provanställningar och anställningar
            vid tillfälliga arbetsanhopningar måste utformas så att hela arbetsmarknaden
            omfattas av lagstiftningen. Detta är en väsentlig del av de åtgärder
            som krävs för att minska den stora ungdomsarbetslösheten. Den
            avslutande översynen av ledighetslagarna bör leda till vissa inskränk-
            ningar i rätten att erhålla ledighet från anställningen. Den enskildes
            ställning på arbetsmarknaden i förhållande till korporatio- nerna
            måste stärkas. Den negativa föreningsrätten bör inskrivas i grundlag.
            Regler för fackliga blockader bör inskrivas i lag.
          </p>
          <p xml:id="i-7cTkvdih3DhEVEERGW5kjK">
            Representation för arbetstagarna vid fullgörande av förhandlings-
            och informationsskyldighet enligt MBL
          </p>
          <p xml:id="i-9Acsb4aTC5H2YN37Sm3sNA">
            Vi ser med oro på den utveckling som ägt rum i de mindre företagen.
            På många små arbetsplatser representeras de anställda av en facklig
            ombuds- man som inte har anknytning till det egna företaget. Denne
            har ofta begränsade möjligheter att sätta sig in i förhållandena
            på de enskilda arbetsplatserna och har ingen skyldighet att i
            förväg samråda med de anställda. Det förekommer att väsentlig
            information når de anställda på företaget först långt efter det
            att arbetsgivaren fullgjort sin lagstadgade informations- eller
            förhandlingsskyldighet gentemot den fackliga organisa- tionen.
            Denna ordning strider mot lagens syfte att nå ett decentraliserat
            och smidigt beslutsfattande där de närmast berördas synpunkter
            utgör en viktig del av beslutsunderlaget och är inte tillfredsställande
            ur vare sig arbetstaga- rens eller arbetsgivarens synpunkt. Vi
            ser det som ytterst angeläget att den översyn som pågår av arbetsrättslagstiftningen
            och det arbetssätt som kan komma att avtalas mellan parterna leder
            till att lagens grundläggande syfte att ge ett ökat inflytande
            åt de direkt berörda på arbetsplatserna även i de små företag
            där inte fackklubb eller facklig förtroendeman är utsedd tillgodoses.
            Detta bör ges regeringen till känna.
          </p>
          <p xml:id="i-iYs5ZGiLS8zT5iVLn8G7o">
            Facklig vetorätt vid entreprenadavtal
          </p>
          <p xml:id="i-XFmVt8G4e3kmyvmCFLUkt1">
            De bestämmelser som finns i medbestämmandelagen om det fackliga
            inflytandet vid entreprenadavtal har i den praktiska tillämpningen
            medfört allvarliga olägenheter. Avsikten med lagstiftningen var
            aldrig att bestäm- melserna skulle hindra seriösa entreprenörer.
            I verkligheten är detta vad som sker i många fall, då fackliga
            representanter i syfte att utöka arbetsuppgif- terna på den egna
            arbetsplatsen hindrar anlitandet av entreprenör som skulle kunnat
            fullgöra uppdraget på för företaget ekonomiskt gynnsammare villkor.
            Allvarligare är de fall då f
          </p>
          <p xml:id="i-BpdAoTGrEfqNYKBJ4DYAPt">
            ackliga representanter utnyttjar sin vetorätt
          </p>
          <pb facs="riksdagen-motions-pdf/data/198283/mot_198283__1636/mot_198283__1636-004.pdf"/>
          <fw xml:id="i-8Nxb3n8dkwZMkZWi1WJbuo">
            Mot. 1982/83:1636 4
          </fw>
          <p xml:id="i-NBz7BMASoSUGeKUxARKHJT">
            för att utestänga företagare som av den fackliga organisationen
            betraktas som icke seriösa. Det förekommer att enmansföretagare
            regelmässigt åsätts stämpeln ”icke seriös”. Fackliga organisationer
            tolkar lagstiftningen så att den ger dem rätt att utöva de kontrollfunktioner
            som rätteligen tillkommer skattemyndigheter och domstolar då det
            gäller att hålla efter den ekono- miska brottsligheten. Undanhållande
            av inkomster från beskattning skall givetvis beivras, vare sig
            det gäller enskilda eller företag. Vi kan emellertid inte acceptera
            att fackliga representanter på detta sätt upphöjer sig till dömande
            instans utanför gällande lagar och förordningar. Vi kan inte heller
            acceptera att fackliga representanter på detta sätt utövar etableringskontroll.
            Det utvecklingsavtal som nyligen träffats mellan parterna på den
            privata arbetsmarknaden har uppmärksammat hithörande frågor, och
            vi förutsätter att dessa får en tillfredsställande lösning. Skulle
            så inte bli fallet, måste lagstiftning övervägas.
          </p>
          <p xml:id="i-7bzBkQgEhF95iH3Ukxa8dE">
            Fackliga stridsåtgärder
          </p>
          <p xml:id="i-DtuongkRGV7xMETSQn6bQC">
            Rätten att vidta fackliga stridsåtgärder är inskriven i grundlag.
            Även om denna rätt kan begränsas genom lag, har riksdagen visat
            återhållsamhet med hänvisning till den praxis som råder på arbetsmarknaden.
            Det har överlåtits åt arbetsmarknadens parter att själva genom
            avtal lösa uppkommande frågor på det fackliga området. Denna princip
            har varit en styrka för svenskt arbetsliv och en viktig förutsättning
            för vårt ekonomiska framåtskridan- de. En förutsättning för att
            denna politik har kunnat bedrivas så framgångsrikt under så lång
            tid är att det har rått balans mellan parterna på arbetsmark-
            naden i den meningen att en stridsåtgärd från den ena partens
            sida har kunnat mötas med motåtgärder från den andra parten. I
            ett avseende råder inte detta förhållande, nämligen då facklig
            organisa- tion utlyser blockad mot ett företag. Det är därför
            ett oavvisligt krav att fackliga organisationer inte utnyttjar
            blockadinstrumentet på ett sätt som uppfattas som stridande mot
            näringsfriheten eller den enskildes fri- och rättigheter. På senare
            år har det visat sig att fackliga organisationer i ökande utsträckning
            utnyttjar blockadinstrumentet på ett sätt som uppfattas stötande
            för rättsmedvetandet. Blockad tillämpas ofta mot enmansföretagare
            som icke önskar sluta kollektivavtal eftersom han inte har några
            anställda. Det förekommer emellertid också att blockad tillämpas
            mot företag som har anställda vilka av olika skäl inte önskar
            ansluta sig till facklig organisation och inte heller har någon
            önskan att arbetsgivaren tecknar kollektivavtal. Fackliga organisatio-
            ners sätt att i sådana fall genom blockad tilltvinga sig kollektivavtal
            måste uppfattas som stridande mot de mänskliga fri- och rättigheterna.
            Med rätten att vidta stridsåtgärder och lagstiftarens förtroende
            för parterna att själva besluta om arten och omfattningen av stridsåtgärder
            följer
          </p>
          <pb facs="riksdagen-motions-pdf/data/198283/mot_198283__1636/mot_198283__1636-005.pdf"/>
          <fw xml:id="i-4E2BBkv9PCXMwWp1TKvtBr">
            Mot. 1982/83:1636 5
          </fw>
          <p xml:id="i-DbAo4rsm9frt6uuPPNAS1v">
            ett ansvar för att dessa står i rimlig proportion till det resultat
            man förväntar sig att uppnå. Vi konstaterar med beklagande att
            fackliga organisationer på senare år inte förmått motsvara detta
            ansvar. Det finns emellertid tillfällen då åtgärder i form av
            exempelvis blockad kan vara rimliga och motiverade. Sådana tillfällen
            är exempelvis då en arbetsgivare uppenbarligen åsidosätter de
            regler som normalt regleras genom kollektivavtal eller då en majoritet
            av de anställda önskar att åtgärder vidtas. Blockad mot enmansföretag
            bör emellertid över huvud taget icke få förekomma och beslut härom
            bör fattas. I övrigt bör förslag till lagfästa regler i syfte
            att begränsa blockader mot företag utan att därmed kränka arbetsmarknadens
            parters eljest grundlagsskyddade rätt att vidta fackliga stridsåtgärder
            snarast föreläggas riksdagen.
          </p>
          <p xml:id="i-GSX5JJEZe9LaxzxwT6D5ga">
            Negativ föreningsrätt
          </p>
          <p xml:id="i-Spit3NeeQSRdq4Yjy48kCY">
            Föreningsrätten, dvs. rätten att fritt ansluta sig till och tillhöra
            en förening, finns inskriven i grundlagen. Det borde vara en självklarhet
            att med rätten att tillhöra en förening följer rätten att slippa
            tillhöra en förening. Så har också föreningsrätten tolkats i ett
            uttalande av Europakommissionen. I Sverige är dock rätten att
            stå utanför en förening ingen självklarhet. Som påvisats ovan
            i samband med fackliga blockader, ser sig fackliga organisa- tioner
            oförhindrade att genom mycket långtgående åtgärder försöka tvinga
            in arbetstagare i de fackliga organisationerna. Åtgärder som kan
            betecknas som svartlistning av icke medlemmar förekommer också.
            Införandet av organisationsklausuler i kollektivavtal kan betraktas
            som försök att införa yrkesförbud och innebär ett otillbörligt
            ingrepp i den enskildes integritet och ett brott mot de mänskliga
            fri- och rättigheterna. För att garantera den enskildes fri- och
            rättigheter mot starka organisa- tioner är det nödvändigt att
            inskriva den negativa föreningsrätten i grundlag.
          </p>
          <p xml:id="i-JqGroA6JHXghka87VN5tdD">
            Tillämpningen av medbestämmandelagen i offentlig förvaltning
          </p>
          <p xml:id="i-9MhdBYnK2f8cixBjSz63aU">
            Medbestämmandereformen innebar allmänt sett att de offentliganställda
            så långt som möjligt skall ha samma rätt till inflytande över
            sina anställnings- och arbetsförhållanden som de privatanställda.
            Hänsynen till den politiska demokratin har dock nödvändiggjort
            vissa begränsningar i de offentligan- ställdas möjligheter till
            medbestämmande. Avtal får sålunda inte slutas i frågor som gäller
            den offentliga verksamhetens mål, inriktning, omfattning och kvalitet.
            Detta innebär emellertid inte någon inskränkning av de offentliganställdas
            förhandlingsrätt som sådan. Den är tvärtom utomordentligt vidsträckt.
            Således har reglerna om primär förhandlingsskyldighet i 11$ MBL
            i praktiken medfört en så omfattande förhandlingsapparat att dessa
            regler kan uppfattas som en inskränkning i den politiska demokratin.
          </p>
          <p xml:id="i-6JQQYKjcq7q1GQmfHCb1KB">
            1" Riksdagen 19821/83. 3 saml. Nr 1636-1641
          </p>
          <pb facs="riksdagen-motions-pdf/data/198283/mot_198283__1636/mot_198283__1636-006.pdf"/>
          <fw xml:id="i-PP3Pd33gec1ycj2zYBpdM6">
            Mot. 1982/83:1636 6
          </fw>
          <p xml:id="i-BS2DgA7Bb34SbpQ7QyVSLM">
            Det råder stor osäkerhet om medbestämmandelagens tillämpningsområde
            på den offentliga sidan och därmed om förhandlingsskyldighetens
            omfatt- ning i de enskilda fallen. Av denna anledning har riksdagen
            beslutat utreda hithörande frågor som berör kommuner och landsting.
            Motsvarande problem gör sig emellertid gällande även på den statliga
            sidan. Vi vill starkt understryka att det måste göras en bestämd
            åtskillnad mellan utövningen av den politiska ledningen i landet
            och de fall då regeringen framträder i den mer begränsade rollen
            som arbetsgivare. Den rådande oklarheten om gränserna för förhandlingsskyldighetens
            omfattning har även andra aspekter än hänsynen till den politiska
            demokra- tin. Oklarheten medför risker för ineffektivitet och
            byråkrati genom det förhandlingssystem som är involverat i beslutsfattandet.
            Det utredningsarbete som begärts på den kommunala sidan bör därför
            kompletteras med motsvarande översyn av förhandlingsverksamheten
            på den statliga sidan.
          </p>
          <p xml:id="i-E6S3ZGuAK4j9yKiLADByvs">
            Turordningsreglerna i lagen om anställningsskydd (LAS)
          </p>
          <p xml:id="i-F5Cm3PNpFsADe5ZX9KX2t">
            Turordningsreglerna enligt 22 $ lagen om anställningsskydd (LAS)
            ger arbetstagare med längre anställningstid företräde framför
            arbetstagare med kortare anställningstid. Detta gäller både i
            samband med driftsinskränkning- ar och vid återanställningar,
            om driften återupptas inom viss tid. Avvikelse från lagens regler
            kan göras genom kollektivavtal. Utvecklingen visar att lagen har
            lett till såväl en minskad rörlighet på arbetsmarknaden som svårigheter
            vid driftsinskränkningar. Vid inskränkning av driften vid ett
            företag är det av avgörande betydelse att verksamheten under nedläggningsperioden
            eller efter en rekonstruktion kan bedrivas så att företagets konkurrenskraft
            inte äventyras. För att detta skall vara möjligt är det bl. a.
            nödvändigt att arbetsstyrkan har en för det enskilda företaget
            lämplig struktur. En förändrad produktion kan ofta innebära nya
            krav på personalens sammansättning och kompetens. En strikt tillämpning
            av turordningsreglerna enligt LAS skulle i många fall innebära
            att förutsättningarna för fortsatt drift avsevärt försämras eller
            omöjliggörs på grund av att företaget inte kan behålla eller nyanställa
            den personal som fordras för att bedriva en konkurrenskraftig
            verksamhet. Denna olägenhet har varit markant, då det varit fråga
            om stora driftsinskränkningar vid exempelvis varven och inom stålindustrin.
            I några fall har särskilda överenskommelser träffats mellan de
            berörda parterna, vilka givit företagen möjligheter att genomföra
            den omstrukturering av personalstyrkan som varit nödvändig för
            överlevnad. Härigenom har driftsinskränkningarna kunnat genomföras
            i former som varit skonsamma för såväl företaget som de anställda
            och samhället. Vid driftsinskränkningar i mindre och medelstora
            företag har problemen många gånger varit än mer markanta.
          </p>
          <pb facs="riksdagen-motions-pdf/data/198283/mot_198283__1636/mot_198283__1636-007.pdf"/>
          <fw xml:id="i-4bU8XRJgnFz7E35MAkvU8P">
            Mot. 1982/83:1636 y
          </fw>
          <p xml:id="i-7ohimwHg1e22R64s4VjEBj">
            Det har således visat sig att de turordningsregler som skall
            gälla enligt lagen om anställningsskydd inte medger den flexibilitet
            som är nödvändig vid driftsinskränkningar. Lagens turordningsregler
            bör därför ändras så att arbetsgivaren ges möjlighet dels att
            i vissa situationer få behålla arbetstagare med särskilt yrkeskunnande
            eller annan lämplighet, dels att upprätta särskild turordning
            för arbetstagare med i huvudsak jämförbara arbetsuppgifter. Med
            en sådan ändring i lagen blir det möjligt att behålla viktiga
            nyckelpersoner på arbetsplatsen och i övrigt få en sammansättning
            av arbetsstyrkan som kan göra det möjligt att upprätthålla produktionen.
            Det är uppenbart att även de anställda har ett intresse av en
            sådan ordning. I det nuvarande systemet är det möjligt att uppnå
            samma resultat men först efter överenskommelse i varje särskilt
            fall. Att uppnå sådana överenskommelser har visat sig svårt. Det
            är därför mer ändamålsenligt att lagen erbjuder ett lämpligt instrument
            för en smidig lösning än att de fackliga organisationerna i varje
            särskilt fall får ta ansvaret med de besvärliga interna påfrestningar
            detta medför.
          </p>
          <p xml:id="i-6XLoELcqsqW6Zph8phBPqm">
            Skolelevers arbetsrättsliga ställning
          </p>
          <p xml:id="i-CGiZDpPKNJrGvsFyBtT6QM">
            Inom ramen för utbildningen i grundskolan eller gymnasieskolan
            — och med skolmyndighet som huvudman — utför vissa skolelever
            arbete hos företag (t. ex. anpassad studiegång och företagsförlagd
            utbildning). Mot bakgrund av vissa rättsfall i arbetsdomstolen,
            där dessa elever i utbildning betraktats som arbetstagare och
            givits rätt till kollektivavtalsenlig lön bör lagtexten direkt
            utsäga att elever i utbildning är undantagna från lagens tillämpningsområde.
            Det måste klarläggas att ett företag normalt inte ikläder sig
            arbetsgivaransvar när det under angivna förutsättningar tar emot
            skolelever. En ändring i lagen om anställningsskydd skulle visa
            lagstiftarens klara intentioner i detta avseende. Det kan även
            i andra arbetsrättsliga sammanhang uppstå komplikationer med elever,
            vilka som ett led i utbildningen under en tid vistas på en arbetsplats.
            I princip bör sådana elever enligt vår uppfattning inte betraktas
            såsom arbetstagare. Vi föreslår därför att riksdagen fattar beslut
            om sådan förändring av lagen om anställnings- skydd. Moderata
            samlingspartiet har i annat sammanhang föreslagit inrättandet
            av ett lärlingssystem för ungdomar mellan 16 och 20 år. Lagen
            om anställningsskydd behöver anpassas för att möjliggöra denna
            utbildnings- form på sätt som angivits i vår partimotion.
          </p>
          <p xml:id="i-5oxstQLtysUa16CNaYzren">
            Anställning vid arbetstoppar
          </p>
          <p xml:id="i-7ZuvGxQcyzHdwWMBKAwsGL">
            Riksdagen beslutade förra året medge arbetstoppsanställning för
            en och samma arbetstagare under sammanlagt högst sex månader under
            två år. Tvåårsgränsen, som tillkom för att begränsa möjligheterna
            till missbruk, är i
          </p>
          <pb facs="riksdagen-motions-pdf/data/198283/mot_198283__1636/mot_198283__1636-008.pdf"/>
          <fw xml:id="i-SDrx2KKB5yX4TtFGCniggY">
            Mot. 1982/83: 1636 8
          </fw>
          <p xml:id="i-8q3KBFpQedHzGttd1Ft3DP">
            och för sig vällovlig, men motverkar det avsedda syftet. Det
            ter sig helt omotiverat att en arbetsgivare är förhindrad att
            under två sommarperioder om vardera fyra månader anställa en och
            samma arbetsta- gare om anställningarna helt klart är motiverade
            utifrån tillfälliga arbetstop- par. Tidsgränsen försvårar för
            t. ex. studerande att återkomma till samma feriearbete två år
            i rad. Vi föreslår därför att lagen ändras så att tvåårsgränsen
            tas bort.
          </p>
          <p xml:id="i-8FFonTkvpxqZLJdsEACSRc">
            Begreppet saklig grund
          </p>
          <p xml:id="i-JryoujUDiJQ9zrzam5jXhG">
            Reglerna i lagen om anställningsskydd om ”saklig grund” för uppsägning
            har fått en oklar rättstillämpning. Förutsättningarna för uppsägning
            behöver därför utredas närmare. Till grund för en översyn bör
            ligga en mer nyanserad avvägning av arbetsgivar- och arbetstagarintressena
            än som skedde i 1973 års proposition om den nuvarande anställningsskyddslagen.
            Vid en sådan översyn bör hänsyn också tas till de krav som följer
            med innehavet av vissa anställningar antingen på grund av tjänsteställningen
            eller på grund av verksamhetens art. Vi föreslår att riksdagen
            hos regeringen begär en skyndsam översyn av reglerna i fråga.
          </p>
          <p xml:id="i-3V4rWSj1x2tQUhM2yRdi9V">
            Provanställning
          </p>
          <p xml:id="i-XijJQVdun8jBKGQ8uQTt3B">
            Då riksdagen förra året beslutade medge provanställning under
            sex månader, förutsåg vi att lagstiftningen inte skulle få några
            nämnvärda positiva effekter på arbetsmarknaden, eftersom lagen
            inte tog över de avtal som träffats mellan arbetsmarknadens parter
            och som inskränkte möjlighe- terna att omsätta intentionerna i
            praktiskt handlande. Dessvärre har våra farhågor på den punkten
            besannats. Det är fortfarande ovisst om de avtal på arbetsmarknaden
            som gällt intill utgången av föregående år kommer att upphävas
            så att lagens regler därmed omfattar hela arbetsmarknaden. Det
            finns dessvärre anledning anta att avtal även i fortsättningen
            kan komma att inskränka möjligheterna till provan- ställning.
            Möjligheterna till provanställning liksom anställning vid arbetstoppar
            ger inte minst ungdomar och andra nykomlingar en möjlighet att
            få arbetslivs- erfarenhet och en fast fot på arbetsmarknaden.
            Det är därför angeläget att lagens regler görs generellt verkande.
          </p>
          <p xml:id="i-GoXwkYJ55rTWT5yVXHSujp">
            Ledighetslagarna
          </p>
          <p xml:id="i-MUuDDeq2fV9AHMPfEsox5s">
            Den snabba utveckling som ägt rum under senare år vad gäller
            möjligheterna till ledighet från arbetet har utan tvivel haft
            stor betydelse för de anställda. Vi anser dock att det är viktigt
            att samtidigt erinra om de problem av olika slag som tillkomsten
            av nya ledighetslagar fört med sig på
          </p>
          <pb facs="riksdagen-motions-pdf/data/198283/mot_198283__1636/mot_198283__1636-009.pdf"/>
          <fw xml:id="i-7BW7JWAw9MmQLeyZbT1D2W">
            Mot. 1982/83: 1636 9
          </fw>
          <p xml:id="i-HkecEDeJw5g2sbmgqqL9Zq">
            arbetsplatsen. Den stigande frånvarofrekvensen innebär således
            en kraftigt ökad belastning på såväl samhället som företagen.
            Särskilt korttidsfrånvaron leder ofta till stora merkostnader
            i form av produktions- och produktivitets- bortfall. Vi vill i
            detta sammanhang också fästa uppmärksamheten på att den förbättrade
            anställningstryggheten som de fast anställda som tar ledigt från
            arbetet har samtidigt innebär otrygga anställningsförhållanden
            för alla de vikarier som måste anlitas. Detta problem för en allt
            större grupp kan i framtiden inte lämnas utan avseende. För att
            begränsa de negativa verkningarna av ledighetslagarna bör det
            totala ledighetsuttaget per år ställas mot vad vi har råd med.
            Likaså måste större hänsyn kunna tas till förutsättningarna på
            den enskilda arbetsplatsen. Vidare bör reglerna för studieledighet
            särskilt övervägas. Med anledning härav bör den översyn som igångsattes
            i arbetsmarknads- departementet 1982 med uppgift att anpassa ledighetslagarna
            till de faktiska förutsättningarna på arbetsmarknaden påskyndas.
          </p>
          <p xml:id="i-MLLerCbVSQYS8C7jB2ychQ">
            Hemställan
          </p>
          <p xml:id="i-3M6Wo7sfsP3zDibifF9n1U">
            Med stöd av vad ovan anförts hemställs” 1. att riksdagen beslutar
            att som sin mening ge regeringen till känna vad i motionen anförs
            om representation för arbetstagare vid fullgörande av förhandlings-
            och informationsskyldighet enligt medbestämmandelagen, 2. att
            riksdagen beslutar att som sin mening ge regeringen till känna
            vad i motionen anförs om facklig vetorätt vid entrepre- nader,
            3. attriksdagen beslutar att hos regeringen anhålla om förslag
            till lag som förbjuder blockad mot enmansföretag, 4. att riksdagen
            beslutar att hos regeringen begära förslag till begränsning av
            facklig organisations rätt att genomföra blockad mot företag enligt
            vad som anförs i motionen, 5. attriksdagen beslutar att hos regeringen
            begära en översyn av tillämpningen av medbestämmandelagen i statsförvaltningen
            i syfte att begränsa denna enligt vad som anförs i motionen, 6.
            attriksdagen beslutar att 22 $ lagen om anställningsskydd skall
            ha följande lydelse:
          </p>
          <p xml:id="i-Djv9LKpUwF9MoMrYG7Ph2u">
            Inom driftsenheten och avtalsområdet får vidare fastställas särskild
            turordning för de arbetstagare som har i huvudsak jämförbara arbetsupp-
            gifter. Om det finns särskilda skäl att tillgodose behovet av
            att viss arbetstagare med särskilt yrkeskunnande eller särskild
            lämplighet får stanna kvar i arbetet
          </p>
          <p xml:id="i-Va9aYmPVyr34yFG4zpg77P">
            " Se även motionerna 1982/83:1637-1638.
          </p>
          <pb facs="riksdagen-motions-pdf/data/198283/mot_198283__1636/mot_198283__1636-010.pdf"/>
          <fw xml:id="i-2hukiteVjeQ2sY7nx4rYfe">
            Mot. 1982/83: 1636 10
          </fw>
          <p xml:id="i-7EWLuHANFiLQ7UCvRoqYGf">
            får arbetsgivaren vid bestämmande av turordningen lämna företräde
            åt sådan
          </p>
          <p xml:id="i-NGHSRJ6yfsW21r9EuQc46f">
            arbetstagare. TT;
          </p>
          <p xml:id="i-J5RfJ8NkaaWi9SEzrYcQFR">
            10.
          </p>
          <p xml:id="i-JcNGQXVPcMDhtRtjSRpFjT">
            att riksdagen beslutar att vidta sådan ändring i lagen om anställningsskydd
            beträffande anställning vid arbetstoppar som anförs i motionen,
            att riksdagen beslutar att hos regeringen anhålla om en skyndsam
            översyn av begreppet saklig grund i lagen om anställningsskydd,
            att riksdagen beslutar att hos regeringen begära åtgärder i syfte
            att möjligheterna till provanställning enligt lagen om anställ-
            ningsskydd blir gällande för hela arbetsmarknaden oavsett vad
            som stadgas i andra lagar eller i ingångna kollektivavtal på arbetsmarknaden,
            att riksdagen beslutar att hos regeringen begära förslag till
            ändring av ledighetslagarna enligt vad som anförs i motio- nen.
          </p>
          <p xml:id="i-QSoW1qQjm6Ctnvp7yzmH65" type="date">
            Stockholm den 25 januari 1983
          </p>
          <div xml:id="i-A6QaZQWtb8e7DZFYXUQkyw" type="signatureBlock">
            <list xml:id="i-GGMu3WZEVuKurmsdcMm7ZR">
              <item xml:id="i-MYiV6oQwGoAoMkgxtV1DtV" who="i-B1QAmZ6hd8iYYbZ4y9ee12" type="signature">
                ALF WENNERFORS (m)
              </item>
            </list>
          </div>
          <p xml:id="i-3KgPhc7Yz5HHko9BftJotK">
            SONJA REMBO (m) ANDERS G. HÖGMARK (m) BENGT WITTBOM (m) INGRID
            HEMMINGSSON (m) HÅKAN STJERNLÖF (m) GÖREL BOHLIN (m) GULLAN LINDBLAD
            (m) STEN SVENSSON (m)
          </p>
          <p xml:id="i-MmGEW1aHsNXsXP7AkToSAs">
            BARBRO NILSSON (m)
          </p>
          <p xml:id="i-6fdneeKiaxHcWxN9dLHEqo">
            i Visby
          </p>
        </div>
      </div>
    </body>
  </text>
</TEI>
