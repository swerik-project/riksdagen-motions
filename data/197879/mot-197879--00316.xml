<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00316">
  <teiHeader>
    <fileDesc>
      <titleStmt>
        <title>om utredning av barn- och ungdomsfrågor</title>
        <author>av Ingemar Konradsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utredning av barn- och ungdomsfrågor</title>
          <idno type="rdwebb">G202316</idno>
          <rs type="number">316</rs>
          <ref type="dokument_url_text">http://data.riksdagen.se/dokument/G202316/text</ref>
          <ref type="dokument_url_html">http://data.riksdagen.se/dokument/G202316</ref>
          <ref type="dokumentstatus_url_xml">http://data.riksdagen.se/dokumentstatus/G202316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-67sJzJFZCQBoYeZPc4AYiP</idno>
            <name>INGEMAR KONRADSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Joen7T4zmgAxVjMD5DDLA" type="signed"/>
        <correspContext corresp="i-4Joen7T4zmgAxVjMD5DDLA">
          <note type="signatory" corresp="i-67sJzJFZCQBoYeZPc4AYiP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__316/mot_197879__316-001.pdf"/>
      <fw xml:id="i-TNXeaf1UKve1ZVHQ2y2Z7A">
        Motion 1978/79:316
      </fw>
      <div xml:id="i-M8a6aUZwBk5aiRw9yvwSke" type="motHeader">
        <div xml:id="i-MCMu9iAGRFGCtPG5GMr9Zm" type="motTitle"/>
        <div xml:id="i-2AFMDMZa21L4eo1bgbX9kz" type="motSubmissionInfo"/>
      </div>
      <div xml:id="i-CztXzx6BR9Mdsv1fxwCacV" type="motBody">
        <div xml:id="i-NG8LGXh6negbRavCCxC7Bh">
          <p xml:id="i-Mt2ewhF4EDd98vRzBVjUwh">
            av Ingemar Konradsson om utredning av barn- och ungdomsfrågor
          </p>
          <p xml:id="i-SnHHaPm6Qz4FB7DZtJNLyk">
            Vårt samhälle har genomgått en i många avseenden gynnsam utveckling.
            Med den industriella utvecklingen har möjligheter skapats för
            sociala reformer, ekonomisk grundtrygghet och en någorlunda rättvis
            fördelning. Samtidigt har nya problem uppstått som icke förutsetts.
            Många människor känner i dag en oro för de växande barn- och ungdomsproblemen
            och för hur våra barn och ungdomar har det i samhället. Att det
            inte står rätt till i alla avseenden ser vi på flera sätt: bristerna
            i barnomsorgen, skolans problem, ungdomsarbetslösheten, sprit-
            och drog- missbruk för att nämna några. Det minskade antalet födda
            barn har säkerligen till stor del sin förklaring i de problem
            som finns på barn- och ungdomssidan för både barnen och föräldrarna.
            En god uppväxtmiljö för barn och ungdomar är av största värde
            för både individ och samhälle. Barn- och ungdomsåren utgör en
            fjärdedel av en människas liv. Det är de år då man är mest mottaglig
            för olika intryck och är mest beroende av sin omvärld. De årens
            erfarenheter, goda och dåliga, följer en människa genom resten
            av livet och avgör i mycket hur åren som vuxen skall gestalta
            sig. På samma sätt är barn- och ungdomsåren av största betydelse
            för hur en människa kommer att fungera i samhället. Missar under
            en människas uppväxt kan ge stora kostnader för samhället i förlorade
            arbetsinsatser och direkta utgifter för vård m. m. Våra barns
            och ungdomars uppväxtmiljö är hela det samhälle som vi lever i
            — ett samhälle som har förändrats dramatiskt under de senaste
            årtiondena. Hur dagens samhälle fungerar för våra barn och ungdomar
            vet vi ganska litet om. En rad utredningar i olika barn- och ungdomsfrågor
            har gjorts under senare år, utredningar vilkas förslag också genomförts
            i stor utsträckning. Men det verkar ändå som om man inte fångat
            in hela problembilden. Gemensamt för de utredningar som gjorts
            är att de behandlat olika delområden var för sig. Jag tror att
            det skulle behövas en samlad utredning om barn- och ungdomsfrågorna.
            Man kan göra en jämförelse med t. ex. frågan om vår framtida sysselsättning.
            På samma sätt som vi har en sysselsättningsutred- ning borde vi,
            enligt min mening, låta en utredning gå igenom barn- och ungdomsfrågorna.
            Utredningens uppgift skulle vara att kartlägga och sammanställa
            material om barnens och ungdomarnas situation i vårt samhälle,
            och utredningen skulle där det så behövs komma med förslag till
            åtgärder på olika områden.
          </p>
          <pb facs="riksdagen-motions-pdf/data/197879/mot_197879__316/mot_197879__316-002.pdf"/>
          <fw xml:id="i-FcnaaHzgwLuhCZAw294Zhk">
            Mot. 1978/79:316 13
          </fw>
          <p xml:id="i-TEPVEwrNNvAQ872kTVYteo">
            Utredningen bör ges mycket vida ramar för sitt arbete, så att
            man får möjlighet att täcka in alla de väsentliga aspekter som
            rör barn- och ungdomsfrågorna. Man kan här peka på områden som
            barnomsorgen, fritiden, skolan, kontakterna med de vuxnas värld
            på olika områden som arbetsliv, föreningsliv m. m. samt kontakter
            med den äldre generationen och ungdomarnas introduktion på arbetsmarknaden.
            Det är viktigt att man inte diskuterar olika delfrågor skilda
            från varandra utan försöker att komma åt de kopplingar som finns
            mellan olika faktorer och områden. Utredningen bör ges en bred
            förankring. Förutom representanter från de olika politiska partierna
            bör ingå också representanter från clika myndigheter och organisationer.
            En viktig uppgift för utredningen skulle bli att ta fram ett underlagsmaterial
            för en bred debatt i samhället när det gäller barn- och ungdomsfrågorna.
            Utredningen bör därför arbeta med stor öppenhet och redovisa olika
            delmaterial som tas fram under arbetets gång. Arbetet bör i övrigt
            organiseras så att man inom en relativt kort tidsrymd, ett till
            två år, kan presentera ett princip- och debattbetänkande och att
            ett slutbetänkande kan presenteras inom tre till fyra år. Med
            hänvisning till det anförda hemställs att riksdagen hos regeringen
            anhåller om en parlamentarisk
          </p>
          <p xml:id="i-DZdNE9QHg88hkC6iw4yuQ">
            utredning angående barn- och ungdomsfrågorna i enlighet med vad
            som föreslås i motionen.
          </p>
          <p xml:id="i-G1xsBBedvuEQZmkfsjiwWo" type="date">
            Stockholm den 15 januari 1979
          </p>
          <p xml:id="i-VF1osLMk6FBfe8hfeKJxYM">
            INGEMAR KONRADSSON (s)
          </p>
        </div>
      </div>
    </body>
  </text>
</TEI>
