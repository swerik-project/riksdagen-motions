<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00298">
  <teiHeader>
    <fileDesc>
      <titleStmt>
        <title>Budgetproposition för 2014 utgiftsområde 7</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Budgetproposition för 2014 utgiftsområde 7</title>
          <idno type="rdwebb">H102U298</idno>
          <rs type="number">U298</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U298/text</ref>
          <ref type="dokument_url_html">http://data.riksdagen.se/dokument/H102U298</ref>
          <ref type="dokumentstatus_url_xml">http://data.riksdagen.se/dokumentstatus/H102U298</ref>
          <ref type="doc">http://data.riksdagen.se/fil/49C979A6-627F-4F2F-B0D9-5F9344B43D64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BQRM3gasyCfj3boetkYS23" type="signed"/>
        <correspContext corresp="i-BQRM3gasyCfj3boetkYS23">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-YFyPDhKUFMRZBYAUffYqWc" type="submission">
          <date when="2013-10-04"/>
        </correspAction>
        <correspAction xml:id="i-X779gRN1pcaS5mFtmdXpCz" type="transfer">
          <date when="2013-10-03"/>
        </correspAction>
        <correspAction xml:id="i-EarfgZRHTHFLV68taw3LKt" type="assigned"/>
        <correspContext corresp="i-EarfgZRHTHFLV68taw3LKt">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6aM96qSx9zqWWTS2g5kKTY">
            Förslag till riksdagsbeslut
          </head>
          <list style="ol">
            <item xml:id="i-ANYwaxAVKg2jvxPndaBUmU">
              Riksdagen avslår regeringens föreslagna kapitaltillskott till
              Swedfund International AB på 400 000 000 kronor under 2014; dessa
              medel ska kvarstå i anslaget 1:1 och disponeras i enlighet med
              vad motionen föreslår.
            </item>
            <item xml:id="i-ASpYRGVcYhFJ15ydKmVRCZ">
              Riksdagen tillkännager för regeringen som sin mening vad som
              anförs i motionen om klimat och gröna jobb.
            </item>
            <item xml:id="i-4pj24sUvFdAXHe7bJUzBR1">
              Riksdagen tillkännager för regeringen som sin mening vad som
              anförs i motionen om svenskt demokratistöd.
            </item>
            <item xml:id="i-Wd8iojayJ5FoUk7Ax4WSYr">
              Riksdagen tillkännager för regeringen som sin mening vad som
              anförs i motionen om humanitärt bistånd till Västsaharas flyktingar.
            </item>
            <item xml:id="i-CvvjdVdjRaBJW73Un72YqH">
              Riksdagen tillkännager för regeringen som sin mening vad som
              anförs i motionen om styrning och kvalitetssäkring.
            </item>
            <item xml:id="i-TvKdH6hHWcNmnjhco3XRgC">
              Riksdagen tillkännager för regeringen som sin mening vad som
              anförs i motionen om anslag till FN-organ.
            </item>
            <item xml:id="i-AJzhAAD3ZV4STjr5qFbuGX">
              Riksdagen tillkännager för regeringen som sin mening vad som
              anförs i motionen om långsiktiga åtaganden och fortsatt bilateralt
              samarbete med Bolivia.
            </item>
          </list>
        </div>
        <div type="motContent">
          <head xml:id="i-Nkm3XCRgeMuQF1X7WTFdAD" type="h1">
            Motivering
          </head>
          <p xml:id="i-25kH1nE9N13pfns9c5q21q">
            Socialdemokraternas politik för internationellt utvecklingssamarbete
            syftar till att minska fattigdomen och orättvisorna i världen,
            arbeta för demokrati och respekt för mänskliga rättigheter samt
            en ekonomisk, social och miljömässig hållbar utveckling. Biståndet
            ensamt kan inte skapa utveckling men tillsammans med insatser
            på andra områden bidrar utvecklingssamarbetet till att skapa förutsättningar
            för utveckling. Alla politikområden måste sträva åt samma håll
            för att skapa global hållbar utveckling. Det svenska utvecklingssamarbetet
            ska vara 1 procent av BNI och ska präglas av hög ambition, hög
            kvalitet och ge resultat.
          </p>
          <p xml:id="i-TTQwDrzno9YNjYSXDUDDTw">
            Utveckling kan inte komma utifrån utan skapas av människorna
            i varje samhälle. Därför är det viktigt att utvecklingssamarbetet
            och politiken för global utveckling präglas av fattiga människors
            perspektiv och rättighetsperspektivet.
          </p>
          <p xml:id="i-HHS97WYaE5hdhU1RB6Bwy">
            Socialdemokraternas politik för global utveckling bygger på solidaritet,
            inte välgörenhet. Sverige ska bidra till en bättre värld eftersom
            det ligger i allas intresse. Vi vill stödja dem som kämpar för
            sina rättigheter, för fungerande samhällen och för demokrati.
            Utvecklingssamarbete handlar inte om välvilliga bidrag till fattiga
            människor och länder utan om partnerskap och stöd till deras arbete
            för utveckling.
          </p>
          <p xml:id="i-MXj7tDP4Sj2yf7DLoY7sPw">
            I denna utgiftsområdesmotion tas frågor som direkt rör årets
            budgetproposition för utgiftsområdet upp och våra svar på denna.
          </p>
          <p xml:id="i-5vedhuq5NEcQdmiiav13oz">
            Vi socialdemokrater har under 2013 förnyat vår biståndspolitik.
            Den återfinns i Agenda för global utveckling. Denna agenda i sin
            helhet utgör avsnitt 2 i Socialdemokraternas utrikespolitiska
            kommittémotion, En rättvis värld är möjlig för riksdagsår 2013/14.
            Där ges en helhetsbild av vår utvecklings- och biståndspolitik.
          </p>
          <head xml:id="i-Psmz8Pzn55utvhy3kvm7mS" type="h2">
            Klimat och gröna jobb
          </head>
          <p xml:id="i-5EL19frEWxn5xQwHg87Cp5">
            Klimatfrågan är en av vår tids ödesfrågor och en utgångspunkt
            i arbetet för hållbar utveckling.
          </p>
          <p xml:id="i-42a6eioYeM8bq6QYeB8zYa">
            Utvecklingssamarbetet bör arbeta för att utnyttja kunskap om
            miljöteknik samt arbeta med kapacitetsutveckling på området. Därtill
            ska svenskt utvecklingssamarbete vara klimatsäkrat.
          </p>
          <p xml:id="i-WkFbifXYbw7GCvvRh7BPwB">
            Socialdemokraterna vill, utöver de satsningar som regeringen
            gör, satsa ytterligare på miljö- och klimatbistånd i de länder
            som hårdast drabbas av klimatförändringarnas effekter. Detta för
            att bistå människor i kampen för att hantera klimatförändringarna,
            samtidigt som dessa satsningar kan bidra till arbete och ekonomisk
            utveckling. Dessa satsningar, gröna jobb, riktas till klimatomställningsarbete,
            exempelvis inom småskaligt lantbruk, miljöteknik och kapacitetsförstärkning.
            300 miljoner till detta tas ur anslag 1:1 dit vi återfört medel
            genom uteblivet kapitaltillskott till Swedfund.
          </p>
          <p xml:id="i-XAJ6v2pjWPMcsv8KWdVopd">
            På utgiftsområde 20 beskrivs andra klimatinsatser med 115 miljoner
            till den gröna klimatfonden istället för till CDM.
          </p>
          <head xml:id="i-5K6U4kkstBnPuwDVwbmZ3t" type="h2">
            Demokratistöd
          </head>
          <p xml:id="i-QqM2fCS6Q1NotdbsQ11rer">
            Sverige bör fortsatt stödja demokratirörelser och yttrandefrihet
            genom exempelvis informations- och kommunikationsteknik. Men vi
            vill understryka vikten av att demokratibiståndet måste vara långsiktigt.
            Kortsiktiga eller enskilda insatser kan utgöra komplement till
            det långsiktiga stödet för förändring och demokratisk utveckling.
            Tyngdpunkten ska ligga på det långsiktiga arbetet.
          </p>
          <p xml:id="i-2eco3EShkVzShGAeLVT6jF">
            Regeringen ökar anslagsposten till Mellanöstern och Nordafrika
            med motiveringen att ytterligare främja demokratisering och respekt
            för mänskliga rättigheter. Detta har vi socialdemokrater många
            gånger krävt och vi välkomnar därför detta. Vi vill understryka
            vikten av att Sveriges stöd till de nordafrikanska länderna ska
            bygga på insikten om behovet av kvinnors delaktighet för hållbar
            demokratisk utveckling. Sveriges stöd ska bidra till att kvinnor
            ges möjlighet att göra sina röster hörda i den samhällsomvandling
            som nu sker samt det civila samhället. Det internationella samfundet
            måste försvara kvinnornas rättigheter. Kvinnors deltagande i samhällslivet
            på lika villkor som männen kommer att avgöra hela regionens framtid.
          </p>
          <head xml:id="i-9BVfvA6Yih7mDNx6dhSxtN" type="h2">
            Swedfund
          </head>
          <p xml:id="i-2eUsst9jx55XFrvStsJKpV">
            För att skapa långsiktig utveckling behövs företag, tillväxt
            och jobb. Det statligt ägda Swedfund International AB kan spela
            en viktig roll i detta genom sitt arbete med riskkapital och kompetens
            för investeringar i utvecklingsländer. Men vi ser mycket allvarligt
            på den kritik som riktats mot Swedfund av Riksrevisionen. De krav
            på resultat, utvecklingsfrämjande och effektivitet som ställs
            på övrigt bistånd ska självklart ställas också på Swedfunds verksamhet.
            Regeringen och Swedfund har inte i tillräcklig grad återkommit
            med en redovisning som visar att man fullt ut har korrigerat allt
            som gav upphov till Riksrevisionens kritik. Dessutom har kritik
            mot verksamheten i olika frågor fortsatt komma under senare år.
            Vi säger nej till det kapitaltillskott som regeringen föreslår
            för 2014, som utgör den sista delen i ett paket från 2012. Dessa
            medel ska kvarstå i anslaget 1:1 och disponeras i enlighet med
            vad motionen föreslår och i övrigt till jobbskapande utvecklingssamarbete.
          </p>
          <p xml:id="i-2TvqF3aSQTrjUKzBqmbQLR">
            Men verksamheten är, rätt utförd, viktig och kommande behov av
            kapitaltillskott kan övervägas i nästa budget om den positiva
            utvecklingen med ny ledning, förbättrade ägardirektiv med mera
            fortsätter.
          </p>
          <head xml:id="i-WyqKkLxSxeEqNRkQG8CTf3" type="h2">
            Humanitärt bistånd till Västsaharas flyktingar
          </head>
          <p xml:id="i-PVMFJwCqona2SE659PQ8zK">
            Vi erfar att det humanitära biståndet till de västsahariska flyktinglägren
            har sjunkit dramatiskt. Detta kommer sig av att Spanien, den största
            biståndsgivaren, har skurit ner på detta bistånd på grund av den
            ekonomiska krisen i Spanien. Vi socialdemokrater menar att Sverige
            därför bör öronmärka en del av det svenska humanitära biståndet
            för att täcka upp den brist som nu uppstått i västsahariska flyktingläger.
          </p>
          <head xml:id="i-GxssQjqNvceWo28ncmS1rK" type="h2">
            Styrning och kvalitetssäkring
          </head>
          <p xml:id="i-Ee2m6wMTk8Ha3EXa23MHSy">
            Det svenska utvecklingssamarbetet håller god kvalitet och åstadkommer
            resultat. Vi ska vara stolta över det och socialdemokraterna vill
            utveckla och förbättra det ytterligare. Detta har vi skrivit om
            i vår Agenda för global utveckling, där vi bland annat menar att
            styrningen måste förbättras. Den ska vara tydlig och rätt saker
            ska mätas och utvärderas. Jakten på kortsiktiga resultat får inte
            överskugga hållbarhet och långsiktighet genom att för mycket kraft
            läggs på kortsiktiga och lätt mätbara insatser på bekostnad av
            långsiktiga arbetssätt. Höga krav gällande ordning och reda, resultat
            och öppenhet ska ställas på alla aktörer och gälla lika. Vi menar
            också att öppenhet och transparens i högre grad än idag bör prägla
            beslutsprocesser, utvecklingsdebatten och reformarbetet inom det
            internationella utvecklingssamarbetet.
          </p>
          <p xml:id="i-SDVBmXnfizRrEagTuVvNTU">
            Därför är det negativt att regeringen avser att lägga om biståndspolitiken
            genom den så kallade biståndsplattformen men endast vill informera
            riksdagen via en skrivelse. Socialdemokraterna hade hellre sett
            konkreta förslag på riksdagens bord samt en öppen diskussion mellan
            olika aktörer i utvecklingssamarbetet.
          </p>
          <p xml:id="i-5FDWyq1qNpnqqSrCmCLmPe">
            Överlag är styrningen fortfarande bristfällig. En mängd samarbetsstrategier
            låter fortfarande vänta på sig, strategier som ska styra anslag
            som olika teman tilldelas i budgeten är inte färdiga än och själva
            grundbulten, plattformen, ska läggas sist av allt. Det är en bakvänd
            hantering.
          </p>
          <p xml:id="i-X5B3uAqrB9HRhgqRi5w1Rs">
            Ytterligare ett exempel som belyser vikten av transparens och
            tydlighet i hanteringen av utvecklingssamarbetet utgörs av regeringens
            kreativa tolkningar av Dac-reglerna. Nyligen framkom det att regeringen
            låtit biståndet betala biståndsministerns och statssekreterarens
            löner under flera år. Visst finns det rimliga avräkningar att
            göra som rör Utrikesdepartementets kostnader för att hantera biståndet
            men den gränsen är passerad om man låter statsrådslöner finansieras
            över biståndsramen. Biståndsministern ska givetvis få sin lön
            från samma anslag som alla andra statsråd. Regeringen måste kvalitetssäkra
            de avräkningar man gör. Tidigare försök att finansiera ambassader
            som inte bedrev biståndsrelaterad verksamhet kritiserades av Dac,
            vilket tvingade regeringen ändra beräkningsgrunderna. I samband
            med detta upphörde även finansieringen av statsrådslönen. Den
            procent av BNI som utgör biståndsramen ska användas för att bekämpa
            fattigdom och förtryck samt bidra till utveckling. Avräkningarna
            måste givetvis följa regelverket och göras med rimliga avvägningar.
          </p>
          <head xml:id="i-G4gFhpCvxbQpz5RKdPtiMx" type="h2">
            Anslag till FN-organisationer
          </head>
          <p xml:id="i-VBpAfg1AGA44GCPmZHZWtX">
            I vårändringsbudgeten genomfördes en överföring av medel från
            biståndsramen till UO8 då Migrationsverkets prognos skrivits upp.
            När nu prognosen skrivits ner förs en del medel åter till biståndsramen.
            Socialdemokraterna förutsätter att dessa medel nu tillförs de
            FN-organ, dvs de verksamheter, som fick minskade anslag i våras.
            Det är viktigt att Sveriges samarbetspartner i utvecklingssamarbetet
            – länder såväl som organisationer – kan lita på att Sverige lever
            upp till gjorda åtaganden. Vi vill också understryka vikten av
            att UD och Sida, i dessa sammanhang liksom i andra, ställer höga
            krav på uppföljning och resultat.
          </p>
          <head xml:id="i-NMqPjBVH5dDkzWQFcPBF2c" type="h2">
            Missvisande individfokus
          </head>
          <p xml:id="i-AwWHiFzLYMp93Kpi8m9VQW">
            Regeringens biståndsbudget lägger starkt fokus på individen.
            Självklart är varje människa, varje unik individ, central för
            all politik. Men regeringens ensidiga fokus missar att den enskilda
            människan är beroende av hur skeenden och processer utvecklas.
            Vi socialdemokrater saknar i budgeten ett resonemang om varför
            människor är fattiga och förtryckta. Utan en sådan analys går
            det inte att angripa större företeelser i grunden och då inte
            heller sätta in åtgärder på rätt nivå.
          </p>
          <p xml:id="i-DMYuFDsREtALq4RRT7M2p1">
            Utöver regeringens ensidiga individfokus har vi länge sett att
            regeringens politik i många stycken har medfört en oroande perspektivförskjutning
            där solidaritet och lokalt ägarskap som förutsättning för förändring
            är starkt nedtonat till förmån för en övertro på marknadslösningar
            och kortsiktig jakt på lätt mätbara resultat.
          </p>
          <p xml:id="i-JpSENJiszRdPojwDPVyatA">
            Sammantaget ger detta en oroande bild av förändringar av det
            svenska internationella utvecklingssamarbetet som vi socialdemokrater
            inte vill se.
          </p>
          <head xml:id="i-J2zBjmy5KMEn2jw53gsBNE" type="h2">
            Länderindelning
          </head>
          <p xml:id="i-8rwAUY9rajatRdrx5QG5zV">
            Den tidigare tydliga signalen om att enbart fokusera på de fattigaste
            länderna är nu borta och istället skriver regeringen att länder
            kan inte längre enkelt delas upp i fattiga och rika, vilket vi
            socialdemokrater välkomnar.
          </p>
          <head xml:id="i-9RCxcRgxPsez5v6d84aGZq" type="h2">
            Långsiktiga åtaganden
          </head>
          <p xml:id="i-PCZKzrZysvekS4DRJaz3hn">
            I budgetpropositionen för 2008 påbörjades landkoncentrationen.
            Bolivia var då det enda latinamerikanska landet som återfanns
            i kategorin länder med vilka Sverige ska bedriva långsiktigt utvecklingssamarbete.
            Långsiktigheten i detta kan dock ifrågasättas när samarbetet ska
            avslutas bara några år senare. Socialdemokraterna lägger vikt
            vid att Sverige förmår upprätthålla framförhållning och långsiktighet
            i relationerna med sina samarbetsländer. Vi anser att det bilaterala
            utvecklingssamarbetet med Bolivia ska fortsätta. 40 miljoner till
            detta finansieras via anslag 1:1 dit vi återfört medel genom uteblivet
            kapitaltillskott till Swedfund.
          </p>
          <head xml:id="i-53WxHfSd4sWvRxXDQemUTR" type="h2">
            Nordiska Afrikainstitutet
          </head>
          <p xml:id="i-HpDKFdUNBqV7f3wjJkLY8a">
            Socialdemokraterna menar att formerna för NAI:s verksamhet bör
            fortsatt ses över, men inom ramen för ett förslag som innebär
            fortsatt självständig verksamhet som myndighet.
          </p>
        </div>
        <div type="motSignatures">
          <list>
            <item xml:id="i-8nVT4nsRFF9xivBV4vmzyd">
              Urban Ahlin (S)
            </item>
            <item xml:id="i-23ynyXdPecsRFVbbUFg82Y">
              Carina Hägg (S)
            </item>
            <item xml:id="i-DxKSKA1TC6P2P4n4tKGy2K">
              Tommy Waidelich (S)
            </item>
            <item xml:id="i-6PioeFBeKgfmw9eHaseoto">
              Carin Runeson (S)
            </item>
            <item xml:id="i-T9jF97HfUGU7ehnGmgDNrg">
              Olle Thorell (S)
            </item>
            <item xml:id="i-75CmaivFYNFpXmrh7bmdPX">
              Kenneth G Forslund (S)
            </item>
            <item xml:id="i-S5D6oNp4cywEY6hrdauHTT">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
