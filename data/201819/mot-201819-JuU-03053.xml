<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-03053">
  <teiHeader>
    <fileDesc>
      <titleStmt>
        <title>med anledning av prop. 2018/19:81 Stärkt ordning och säkerhet i domstol</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3053 av Linda Westerlund Snecker m.fl. (V)</title>
          <idno type="rdwebb">H6023053</idno>
          <rs type="number">3053</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6023053/text</ref>
          <ref type="dokument_url_html">http://data.riksdagen.se/dokument/H6023053</ref>
          <ref type="dokumentstatus_url_xml">http://data.riksdagen.se/dokumentstatus/H6023053</ref>
          <ref type="docx">http://data.riksdagen.se/fil/42881AAC-DD29-4B6E-8BF7-B44D32645565</ref>
          <ref type="pdf">http://data.riksdagen.se/fil/E957E684-9C87-45DA-89FA-2F6C110B4803</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DEgqopF1tzetFk6d5k3DQC" type="basedOn"/>
        <correspContext corresp="i-DEgqopF1tzetFk6d5k3DQC">
          <ref>Proposition 2018/19:81</ref>
        </correspContext>
        <correspAction xml:id="i-8L2GuMK3dLkWRxAJnnG3Dd" type="signed"/>
        <correspContext corresp="i-8L2GuMK3dLkWRxAJnnG3Dd">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-8ovcrQTLCXR6nZSx83UE3T" type="submitted">
          <date when="2019-04-09"/>
          <time when="09:46:47"/>
        </correspAction>
        <correspAction xml:id="i-L8BZX9xP9Fz5DN9DBguY6x" type="dismissed">
          <date when="2019-04-11"/>
        </correspAction>
        <correspAction xml:id="i-F6H5umG4gypufdBS3rT1BD" type="reviewed">
          <date when="2019-04-11"/>
          <time when="10:53:17"/>
        </correspAction>
        <correspAction xml:id="i-WYZsfMJaRqgTeekvawRo6P" type="referred">
          <date when="2019-04-12"/>
        </correspAction>
        <correspAction xml:id="i-8h6vKGKUtJ9VaPXsYhEzSC" type="assigned">
          <date when="2019-05-15"/>
          <time when="16:48:10"/>
        </correspAction>
        <correspContext corresp="i-8h6vKGKUtJ9VaPXsYhEzSC">
          <ref type="assignedTo">Justitieutskottet</ref>
        </correspContext>
        <correspAction xml:id="i-XMRScb78DZS9yG8sCp4JSK" type="behandlas_i"/>
        <correspContext corresp="i-XMRScb78DZS9yG8sCp4JSK">
          <ref type="uppgift">2018/19:JuU23</ref>
          <ref type="ref_dok_id">H601JuU23</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU23</ref>
          <ref type="ref_dok_titel">Stärkt ordning och säkerhet i domstol</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-24ommFa17pK1owYa2azFqq" type="motHeader">
        <div xml:id="i-7VXNZXceQD7y5si36L97NM" type="motTitle">
          Motion till riksdagen 2018/19:3053 av Linda Westerlund Snecker
          m.fl. (V) med anledning av prop. 2018/19:81 Stärkt ordning och
          säkerhet i domstol
        </div>
      </div>
      <div xml:id="i-KcDy9R3Ndt3tiduqbjjCy6" type="motBody">
        <div xml:id="i-9dmbyKjBDrwk5dVkHvRPmC" type="motProposal" subtype="förslag">
          <head xml:id="i-2rAraR5s4nYJYdQE1zykRw">
            1 Förslag till riksdagsbeslut
          </head>
          <list xml:id="i-7o3KVxhSTbKPD1T9b2enRJ" style="ol">
            <item xml:id="i-GnVRuHV9wXY9EQoSb552qb">
              Riksdagen ställer sig bakom det som anförs i motionen om att
              regeringen bör ge Domstolsverket i uppdrag att ta fram ett ackrediteringssystem
              för journalister i syfte att de ska få närvara i rättegångssalen
              och få använda elektronisk utrustning under rättegången och tillkännager
              detta för regeringen.
            </item>
            <item xml:id="i-DknTFmdnciFpkA42uUL3vV">
              Riksdagen ställer sig bakom det som anförs i motionen om att
              regeringen bör återkomma med förslag om att ackrediterade journalister
              ska undantas från reglerna om sidorum och elektronisk utrustning
              och tillkännager detta för regeringen.
            </item>
            <item xml:id="i-MzP3AeCyKDBVxpNw4A1HJ">
              Riksdagen avslår propositionen i den del som avser förslaget
              om ett förbud mot fotografering in i rättssalen.
            </item>
          </list>
        </div>
        <div xml:id="i-QMGKrwJfzKPrRPj63WdXTq" type="motContent">
          <head xml:id="i-XZ1H3KsxDBy3rmmyebpkiA" type="h1">
            2 Regeringens förslag
          </head>
          <p xml:id="i-XE2zaCdFzd41ByRYmwEMyX">
            Regeringen föreslår i propositionen lagändringar i syfte att
            domstolarna ska kunna genomföra sammanträden under ordnade och
            säkra former och att förhörspersoner ska kunna lämna sina uppgifter
            utan att känna sig störda, hotade eller utsatta för påtryckningar.
            Regeringen föreslår bl.a. att rädda och utsatta brottsoffer och
            vittnen ska få större möjlighet att delta genom videokonferens.
            Vidare ska åhörare kunna hänvisas till en sidosal av ordnings-
            eller säkerhetsskäl. En part eller åhörare som utsätter en förhörsperson
            för påtryckningar ska även kunna utvisas från rättssalen under
            ett förhör eller andra delar av ett sammanträde. En åhörare ska
            också i vissa fall kunna avvisas helt från domstolens lokaler.
            Vidare föreslås att förbudet mot att fotografera i rättssalen
            ska utvidgas så att det även gäller fotografering in i rättssalen
            och att straffskalan för brott mot förbudet skärps. En huvudregel
            om att elektronisk utrustning som åhörare har med sig i rättssalen
            ska vara avstängd och undanstoppad föreslås. Rättens ordförande
            föreslås få en starkare roll och bättre förutsättningar att agera
            mot störningar. Vidare föreslås att fler personer än i dag ska
            omfattas av säkerhetskontroll.
          </p>
          <head xml:id="i-7gT324B8y1t1pv84Gq46oz" type="h1">
            3 Vänsterpartiets ställningstagande
          </head>
          <p xml:id="i-HLYA5jfnJ9Guf7bCLoHuxL">
            Säkerheten i domstolarna är viktig. Att personer som arbetar
            inom rättsväsendet ska känna sig trygga i sin arbetssituation
            är viktigt för att de ska kunna utföra ett bra arbete. Minst lika
            viktigt är det att vittnen, målsägande och även tilltalade känner
            sig säkra. Att vittnen verkligen vågar vittna är en förutsättning
            för att rättsprocessen ska kunna skötas. Vänsterpartiet välkomnar
            därför flera av regeringens förslag då dessa syftar till att förbättra
            situationen för rädda och utsatta brottsoffer och vittnen. Rättssäkerheten
            stärks om part och åhörare får begränsade möjligheter att hota
            eller på andra sätt störa målsäganden eller vittnen under rättegången.
            Däremot är vi kritiska till att vissa av förslagen i regeringens
            proposition kommer att inverka negativt på journalisters möjligheter
            att rapportera från domstolsförhandlingar. Regeringens goda intentioner
            med lagändringarna, att förbättra situationen för brottsoffer
            och vittnen samt att stärka säkerheten, bör inte få leda till
            en begränsning av allmänhetens rätt till insyn i domstolsförhandlingar.
          </p>
          <head xml:id="i-K5uFHZkahcYtTR5XRmY7Dz" type="h2">
            3.1 Vikten av allmänhetens rätt till insyn i domstolsförhandlingar
          </head>
          <p xml:id="i-3nMzVEcUkm5q7FYfQR9H7T">
            I regeringsformen slås det fast att förhandling vid domstol ska
            vara offentlig, dvs. att allmänheten och massmedierna får närvara
            vid rättegångar. Dock finns det vissa möjligheter för domstolen
            att besluta om stängda dörrar med hänsyn främst till att sekretesskyddade
            uppgifter förväntas läggas fram under förhandlingen (5 kap. 1
            § rättegångsbalken). Om domstolen fattar beslut om stängda dörrar
            får allmänheten inte närvara under rättegången. Ett beslut om
            stängda dörrar gäller även journalister.
          </p>
          <p xml:id="i-8PUyhN68gA6fpmqCMrLvc6">
            I ett demokratiskt samhälle är det grundläggande att allmänheten
            och medierna har insyn i domstolsförhandlingar. I dag har journalister
            möjlighet att rapportera direkt från rättegångar och kan därmed
            tillgodose allmänhetens intresse. Vänsterpartiet anser att det
            är av yttersta vikt att denna möjlighet till insyn inte på något
            sätt minskar.
          </p>
          <head xml:id="i-3xkeyXu5nBAMQ91nAQWCM7" type="h2">
            3.2 Vänsterpartiets kritik av regeringens förslag
          </head>
          <p xml:id="i-PpKUAZbXpCi9dJ2KFVS4EX">
            Vi redogör här nedan för de av regeringens förslag som vi är
            särskilt kritiska till och presenterar en alternativ lösning som
            skulle ge journalister fortsatt lika goda möjligheter att bevaka
            rättegångar som i dag.
          </p>
          <head xml:id="i-7vQTgZHcscjU3DsCbxtV1g" type="h3">
            3.2.1 Möjlighet att använda sidosal och nya regler om elektronisk
            utrustning
          </head>
          <p xml:id="i-HFfJXxj2b9CAMpgCyqJM62">
            Regeringen föreslår att möjligheten för rätten att låta åhörarna
            följa sammanträdet genom ljud- och bildöverföring i en sidosal
            utökas. Åhörarna ska kunna hänvisas till en sidosal om det kan
            antas att de kommer att störa sammanträdet eller på något annat
            sätt uppträda olämpligt, om någon som ska delta i sammanträdet
            känner rädsla på grund av åhörarnas närvaro, om det kan antas
            att någon som ska delta i sammanträdet utsätts för påtryckningar
            från åhörarna eller om det är nödvändigt av säkerhetsskäl. Rättens
            ordförande får besluta om sidosal om frågan uppkommer under ett
            sammanträde.
          </p>
          <p xml:id="i-JQFu4gAaFenFz3e6VR3B9n">
            Svenska Journalistförbundet och TU Medier i Sverige anser att
            en utökad möjlighet till sidosal innebär minskad öppenhet och
            att undantag för grundlagsskyddade medier bör komma till uttryck
            i lagtexten. Även Bildleverantörernas förening anser att yrkespersoner
            inom medierna bör undantas från ett beslut om att åhörarna får
            följa sammanträdet från en sidosal. Regeringen konstaterar att
            redan enligt nuvarande ordning kan åhörare som inte får plats
            i rättssalen behöva hänvisas till en sidosal och därifrån följa
            sammanträdet genom ljudöverföring eller ljud- och bildöverföring.
            Eftersom överföring med både ljud och bild garanteras enligt utredningens
            förslag delar inte regeringen remissinstansernas uppfattning om
            att en utvidgad möjlighet till sidosal skulle begränsa möjligheten
            till öppenhet och insyn i processen. Vänsterpartiet är positivt
            till att sidosal ska kunna användas i de situationer som räknas
            upp ovan. Dock anser vi att journalister även fortsättningsvis
            bör ha tillgång till att bevaka rättegången i rättssalen, utom
            möjligen vid platsbrist. Ett viktigt skäl är att vi ser att journalisters
            närvaro i den aktuella rättegångssalen i stället för i sidosal
            effektivt kan motverka spridning av missuppfattningar eller rena
            konspirationsteorier.
          </p>
          <p xml:id="i-PyN8uACRQJX87PRKuzGfch">
            Regeringen föreslår vidare att elektronisk utrustning som åhörare
            har med sig i rättssalen och som kan störa ordningen eller användas
            för att ta upp bild som huvudregel ska vara avstängd och undanstoppad.
            Om det finns skäl för det ska rättens ordförande få besluta om
            undantag. Flera remissinstanser, bl.a. Hovrätten över Skåne och
            Blekinge, Myndigheten för press, radio och tv, Svenska Journalistförbundet,
            Bildleverantörernas förening, TU Medier i Sverige, Sveriges Radio
            AB, Sveriges Television AB och Bonnier Broadcasting AB anser att
            förslaget riskerar att begränsa journalisters möjligheter att
            utföra sitt arbete. Myndigheten för press, radio och tv, Svenska
            Journalistförbundet, TU Medier i Sverige, Sveriges Radio AB, Sveriges
            Television AB och Bonnier Broadcasting AB anför att det inte är
            tillräckligt att förlita sig på att ordföranden ska besluta om
            undantag för medier, utan anser att det bör komma till uttryck
            i lagtext. Svenska Journalistförbundet och TU Medier i Sverige
            anför dessutom att förslaget riskerar att begränsa anskaffarfriheten.
            Bildleverantörernas förening avstyrker förslaget och anför att
            det innebär hinder för yrkespersoner som ofta behöver elektronisk
            utrustning för att utföra sitt arbete. Regeringen anför att den
            föreslagna regleringen inte specifikt riktas mot anskaffande för
            publicering i grundlagsskyddade medier och att det även med en
            reglering som innebär att åhörarnas elektroniska utrustning ska
            vara avstängd och undanstoppad är möjligt att anteckna vad som
            sägs och meddela det vidare för publicering i grundlagsskyddade
            medier. Det ska även vara tillåtet att använda utrustning som
            enbart tar upp ljud och på så vis spela in det som sägs vid ett
            sammanträde och förmedla det vidare. Vänsterpartiet anser att
            förslaget om att elektronisk utrustning ska vara avstängd och
            undanstoppad oundvikligen kommer att innebära att journalisternas
            arbete försvåras. Möjligheterna till direktrapportering från en
            rättegång inskränks avsevärt, vilket strider mot offentlighetsprincipen.
          </p>
          <p xml:id="i-14nBV8UqhE7G1hnpED1dqT">
            För att förslagen inte ska leda till att allmänhetens rätt till
            insyn i rättsprocesser försämras behöver någon form av garantier
            finnas för att journalister har lika goda möjligheter att rapportera
            från rättegångar i framtiden som i dag. Av skäl som regeringen
            lyfter fram i propositionen, bl.a. när det gäller titeln journalist
            och andra gränsdragningar, är det dock svårt att utforma ett särskilt
            undantag för just journalister. En möjlig väg framåt vore i stället
            att utforma ett system där journalister, oavsett om de är frilansare
            eller anställda, kan ansöka om en särskild typ av ackreditering
            i syfte att få närvara i rättegångssalen och att få använda elektronisk
            utrustning under förhandlingen. På så vis blir det tydligt för
            domstolen vilka personer som kan följa rättegången i rättegångssalen
            trots befarade ordningsstörningar alternativt vilka personer som
            kan stanna kvar i rättegångssalen om vissa måste förvisas till
            en sidosal under en pågående rättegång. Det blir även tydligt
            vilka personer som har rätt att använda elektronisk utrustning
            inne i rättegångssalen, vilket torde underlätta för ordföranden.
            Till exempel så finns det ett system för ackreditering av journalister
            i riksdagen som kan användas som utgångspunkt.
          </p>
          <p xml:id="i-VtpEuYRGyRmgyn4taBnhon">
            Regeringen bör ge Domstolsverket i uppdrag att ta fram ett ackrediteringssystem
            för journalister i syfte att få närvara i rättegångssalen och
            att få använda elektronisk utrustning under rättegången. Detta
            bör riksdagen ställa sig bakom och ge regeringen till känna.
          </p>
          <p xml:id="i-Fvcgru1iuVWmMj9WQYw4WD">
            Regeringen bör vidare återkomma med förslag om att ackrediterade
            journalister ska undantas från reglerna om sidorum och elektronisk
            utrustning. Detta bör riksdagen ställa sig bakom och ge regeringen
            till känna.
          </p>
          <head xml:id="i-LDWEjNDVgwB3DxPemR8x2X" type="h3">
            3.2.2 Förbud mot att fotografera in i rättssalen
          </head>
          <p xml:id="i-XkyDfri3wVSYt3ZwYzVWEq">
            Regeringen föreslår att förbudet mot att fotografera i rättssalen
            utvidgas till att omfatta även fotografering in i rättssalen.
            Vidare ska straffskalan för brott mot fotograferingsförbudet skärpas
            från penningböter till böter eller fängelse i högst sex månader,
            och brott mot förbudet ska inte längre behandlas som en rättegångsförseelse.
            Svenska Journalistförbundet, Sveriges Radio AB, Sveriges Television
            AB, TU Medier i Sverige och Bonnier Broadcasting AB avstyrker
            eller är negativa till förslaget att förbjuda fotografering in
            i rättssalen med hänvisning bl.a. till att det utgör ett betydande
            ingrepp i yttrande- och informationsfriheten som gör det svårare
            för allmänheten att få en inblick i hur det ser ut i rättssalen.
          </p>
          <p xml:id="i-2QfYxFwABeStYF3iGc97vj">
            Vänsterpartiet är kritiskt till regeringens förslag främst ur
            ett offentlighetsperspektiv. En utvidgning av fotografiförbudet
            riskerar att öppna upp för fler inskränkningar i rätten att fotografera
            i och omkring domstolsbyggnader i framtiden. Enligt vår mening
            är det inte en önskvärd utveckling.
          </p>
          <p xml:id="i-YBGgiSowsGQX5fF93D249s">
            Riksdagen bör avslå propositionen i den del som avser förslaget
            om fotografiförbud in i rättssalen. Detta bör riksdagen besluta.
          </p>
        </div>
        <div xml:id="i-HzQEuWfhy73y5YExT5H8cL" type="motSignatures">
          <list xml:id="i-UnG9kTGffeJyJLp5kjxEBU">
            <item xml:id="i-QpFhksJcCMRzGKQ5RGRbEA" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-3J48HnMPcknuwGmHzviiTD" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-PgVLEDRWSfBFwHGhcpko1y" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-NxZgBwXrTNy3tuiGAB7ngU" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-NqxMXECnz6DprV7jJDQpSc" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-2uGr4ytHg1UqyBm6fCCxNY" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-WxycQkz2gPXAiC6TUX9CjE" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-SLzCRT2UR88K3KHpPH78e8" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
