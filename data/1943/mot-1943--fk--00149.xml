<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__149/mot_1943__fk__149-001.pdf"/>
      <div type="motHeader" xml:id="i-7zwwbg94Lv3aAB6enY5Bds">
        <div type="motTitle" xml:id="i-HkCfwHnvFhoZ5uB6HPcSDJ"/>
        <div type="motSubmissionInfo" xml:id="i-6j74QS25tJdwvKACy2tPeZ"/>
      </div>
      <div type="motBody" xml:id="i-MsqZy1QoeRCLggg6Sda8fU">
        <div xml:id="i-T5oshu7GSMrarq1bTwmbHp">
          <p xml:id="i-Q65c5gzgMvyHfvojpLC3XU">
            4 Motioner i Första kammaren, nr 149.
          </p>
          <p xml:id="i-VimafmMfv6xk2kr8zLdR57">
            Nr 149,
          </p>
          <p xml:id="i-L8owa6U1MXtThxKHSvdfw5">
            Av herr Näslund, om utsträckning av tiden för röstmottagning
            å post- anstalt vid kommunala val.
          </p>
          <p xml:id="i-4hT8ApXYjtPeM59dT6Fip2">
            Den av 1942 års riksdag beslutade ändringen av kommunala vallagen
            den 6 juni 1930, av Konungen utfärdad den 17 april 1942 (SFS nr
            177/1942), stadgar i 6 kap. 37 $ 3 st.:
          </p>
          <p xml:id="i-LjkADFGNaMpPppzcUdJzJx">
            ”Röstmottagning å postanstalt skall äga rum under den tid, postanstalten
            hålles öppen för allmänheten, å valdag dock minst en timma.”
          </p>
          <p xml:id="i-gUt2F5XqptvGNiJsfSghX">
            De inom socialdepartementet tillkallade sakkunniga, vilka framlagt
            förslag till ifrågavarande ändringar i kommunala vallagen, hade
            beträffande denna punkt anfört följande (Kungl. Maj:ts prop. nr
            98, sid. 46—47) :
          </p>
          <p xml:id="i-PvfCmy79WDZkvfCffcKWgK">
            ”Vad postanstalterna angår hållas dessa, enligt inhämtade upplysningar,
            å söndagar i allmänhet öppna en timme, å vissa större orter flera
            timmar, och endast ett mindre antal, omkring 40 postanstalter,
            äro helt stängda å söndagar. Generalpoststyrelsen äger möjlighet
            att förordna om ytterligare öppethållande, i vissa fall dock mot
            särskild ersättning, omkring 5 kronor i timmen för varje postanstalt.
            Kostnaden för öppethållande av de postanstalter, som eljest icke
            alls äro öppna å söndagar, uppgår på grund av det ringa antalet
            icke till något större belopp. Skulle samtliga postanstalter däremot
            å valdagar hållas öppna längre tid än en timme, skulle kostnaderna
            därför belöpa sig till ungefär 20,000 kronor för varje timme och
            valdag. Ehuru ett öppethållande under längre tid än en timme i
            och för sig synes vara lämpligt, anse de sakkunniga sig emeller-
            tid med hänsyn till därmed förenade kostnader icke kunna föreslå
            annat än att röstmottagning å postanstalt skall äga rum under
            den tid, då postanstalten hål- les öppen för allmänheten, å vardag
            dock minst en timme.”
          </p>
          <p xml:id="i-BmJR6jMgJqTbL4De95MbPW">
            I åtskilliga av de över lagförslaget avgivna remissyttrandena
            framfördes betänkligheter mot den korta tid, varunder postanstalterna
            enligt de sakkun- nigas förslag skulle hållas öppna för röstning,
            och enligt propositionen (sid. 47) hade av vissa myndigheter framhållits,
            att tiden borde utsträckas, åtminstone å större orter och där
            många främmande valmän vistades, därvid från en del håll framställts
            önskemål, att postanstalterna skulle hållas öppna minst en timme
            å förmiddagen och minst en timme å eftermiddagen. Det ifrågasattes
            även huru- vida icke en för hela riket gemensam tid för öppethållande
            å valdagen borde fastställas. Statsrådet och chefen för socialdepartementet
            instämde med de sakkunniga (prop. sid. 47—48) huvudsakligen av
            kostnadsskäl. Då öppethållandet skulle gälla även vid omval fann
            han, att kostnader och besvär icke motiverade annan bestämmelse
            än vad de sakkunniga föreslagit. Samtidigt underströkos dock gene-
            ralpoststyrelsens möjligheter att förordna om längre öppethållande.
          </p>
          <pb facs="riksdagen-motions-pdf/data/1943/mot_1943__fk__149/mot_1943__fk__149-002.pdf"/>
          <p xml:id="i-46tqFrpyX5F2gfsBWj1rym">
            Motioner i Första kammaren, nr 149. 5
          </p>
          <p xml:id="i-BrNALrqLueKKe9t8t6i4nJ">
            Ehuru de skäl, som vid 1942 års riksdag anfördes mot fastställande
            av längre tid än en timme för röstmottagning å postanstalt å valdagen,
            givetvis ha en viss tyngd, förefalla de vid kommunala valen hösten
            1942 vunna erfarenheterna dock motivera en justering av bestämmelsen.
            Postanstalterna höllos därvid icke öppna i den omfattning, som
            hade varit önskvärt. I allmänhet hållas postan- stalterna öppna
            en timme på söndagarna, och denna timme är i regel förlagd till
            morgonen eller förmiddagen. Resande, vilka på valdagen anlände
            till sin be- stämmelseort och icke före avresan hunnit fullgöra
            sin rösträtt, kommo i regel fram för sent för att kunna begagna
            sig av poströstningen, enär postanstalten då redan hade stängt
            för dagen. Detta gällde icke blott mindre orter utan även mycket
            stora städer. T. o. m. i Stockholm noterades ett flertal fall,
            där resande som ankommit på eftermiddagen nödgades avstå från
            att använda rösträtten. I Stockholm hålles visserligen huvudpostkontoret
            på söndagarna öppet till kl. 3 e.m., men även efter denna tid
            ankomma många tåg ganska långväga ifrån. Från de politiska partiernas
            valbyråer bekräftas, att man i flera fall nödgades upplysa besökande
            om, att möjligheten till poströstning utgått redan kl. 3 e. m.
            Åtminstone för Stockholms vidkommande bör därför en postanstalt
            på valdagen hållas öppen även senare på eftermiddagen. Erfarenheterna
            från 1942 års val giva £. ö. vid handen, att röstmottagning å
            postanstalt bör, åtminstone på ordinarie valdag, ske vid två skilda
            tillfällen, alltså både på förmiddag och eftermiddag. Vid omval,
            liksom då endast enstaka valkrets eller kommun i annat fall går
            till val, torde utanför valkretsen röstmottagning å postanstalt
            kunna inskränkas till nuvarande tider. Ett införande i kommunala
            vallagen av här förordade bestämmelser skulle, som av de sakkunnigas
            motivering framgår, medföra en merkostnad av 20,000 kronor för
            varje valtillfälle. Ehuru all sparsamhet givetvis är av nöden,
            bör denna jämförelsevis ringa merkostnad icke stå hindrande i
            vägen för en anord- ning, varigenom i en demokratisk stat den
            väsentliga och bärande grunden för styrelseskicket, nämligen det
            fria folkvalet, ytterligare stödjes och utbygges. Möjligheten
            för varje medborgare att i all tänkbar utsträckning bliva meddel-
            aktig i valhandlingen synes vara så värdefull, att den icke får
            inskränkas en- bart av hänsyn till den anförda kostnadsökningen.
            Med hänvisning till ovanstående får jag sålunda hemställa,
          </p>
          <p xml:id="i-Huz24vbsteKj9fHBC4TGXX">
            att riksdagen måtte besluta i skrivelse till Kungl. Maj:t hem-
            ställa om förslag till sådan ändring i kommunala vallagen, var-
            igenom tiden för röstmottagning å postanstalt å ordinarie val-
            dag utsträckes från nuvarande minst en timme till minst två timmar,
            varav en timme på förmiddagen och en timme på efter- middagen.
          </p>
          <p xml:id="i-MBkXfhMszakj2pMCwHvuJJ">
            Stockholm den 24 januari 1943. P. J. Näslund.
          </p>
        </div>
      </div>
    </body>
  </text>
</TEI>
