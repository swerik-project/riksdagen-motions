<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_512/mot_200506_MJ_512-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ512 pnr: c437
          </p>
          <p>
            Motion till riksdagen 2005/06:MJ512
          </p>
          <p>
            av Staffan Danielsson och Anders Larsson (c)
          </p>
          <p>
            Rätt att freda vargattackerad jakthund m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen lägger fram förslag om ändring
            av 28 8 jaktlagen så att rätt medges att vid angrepp av varg eller
            annat rovdjur på husdjur och jakthund skydda dessa genom att skjuta
            rovdjuret. 2. Riksdagen tillkännager för regeringen som sin mening
            vad i motionen anförs om att straffsatserna för jaktbrott ses
            över i syfte att sänkas väsentligt. 3. Riksdagen tillkännager
            för regeringen som sin mening vad i motionen anförs om att ersättning
            för kostnad som uppkommit vid rovdjursangrepp eller hot om rovdjursangrepp
            skall utgå till fullo både för direkta och indirekta kostnader.
          </p>
          <p>
            Motivering
          </p>
          <p>
            Allemansrätten ger oss alla möjlighet att fritt röra oss i Sveriges
            härliga skogar och marker. Den rätten begränsas nu i praktiken
            alltmer i allt större områden, som mer kommer att klassas som
            vildmark än som levande andsbygd. Det öppna landskapet i vårt
            land är redan starkt hotat i skogs- och mellanbygderna genom en
            mycket krass ekonomisk verklighet som lägger alltfler åkrar och
            betesmarker för fäfot och igenväxning. Ovanpå detta drivs nu en
            allt tätare stam av varg, björn och lo fram över andet. Stammen
            ska i princip inte finnas på fjällvidderna och skogsmarken i det
            nordliga renskötselområdet som omfattar ca 40 26 av Sveriges yta.
            I stället ska vargar och björnar föröka sig i södra och mellersta
            Sveriges landsbygds- och skogsområden. Självfallet kommer detta
            att i dessa områden ytterligare örsvåra upprätthållandet av en
            levande landsbygd med betande djur och bosättningar. Bibelns böcker
            talar mycket om den gode herden som skyddar och bryr sig om sina
            får. Människan har i alla tider hållit husdjur, skött dem, använt
            deras
          </p>
          <pb facs="riksdagen-motions-pdf/data/200506/mot_200506_MJ_512/mot_200506_MJ_512-0002.pdf"/>
          <p>
            2005/06:MJ512
          </p>
          <p>
            mjölk och ull och så småningom kött, givit dem foder och vatten
            samt skyddat dem från faror och ond bråd död. Detta ligger i människans
            innersta väsen, att ta väl hand om och skydda sina husdjur som
            får, kor, kalvar, hundar och jakthundar. Idag är ibland detta
            beteende kriminaliserat i vårt land och kan drabba den som värnar
            sina husdjur med mycket hårda fängelsestraff, ofta längre än de
            straff som utdöms för dråp och grov misshandel av människor. Den
            varg som dödar får under stor skräck och utdragna stora lidanden
            skyddas av lagstiftningen så till den grad att det i stället är
            den gode herden som i ivern att skydda sina får, eller kanske
            sin mångårige jakthund, klassas och döms som en allvarlig och
            förhärdad brottsling. I stället värnar staten rätten för rovdjur
            att fritt ägna sig åt sina naturliga beteenden genom att överfalla,
            sarga och massdöda husdjur, samt givetvis även mycket stort antal
            älgar och rådjur som människan annars hade fällt genom jakt i
            ordnade former. I de delar av landet där varg- och björnstammen
            breder ut sig beräknas rovdjuren döda mellan 20 24 och hela årstillväxten
            av älg och rådjur. En ögonblicksbild av de lidanden som drabbar
            vargmassakrerade husdjur är den syn som mötte en modern lantbrukare,
            eller herde, utanför Filipstad i vintras. ”Döda får, får som fortfarande
            levde men där halva bakdelen var aväten, får som var huggna i
            halsen, livrädda förskräckta får. 13 får avrättades av varghanen.
            De satte ut vakter nästa natt. Men efter två nätter var det dags
            igen. 17 döda får och 3 saknade. De rovdjursdrabbade lantbrukarna
            får inte full ersättning, varken för sina skador eller stängsel.
            Indirekta skador — en oerhörd tidsspillan att leta får och döda
            dem i ordnade former — ersätts inte alls. Den som skyddar sina
            tamdjur betraktas efter den senaste domen som grov brottsling
            och döms till fängelse, på samma sätt som om han vållat någon
            människas död. För lantbrukare handlar de händelser man går igenom
            vid ett vargangrepp inte bara om ekonomi utan minst lika mycket
            om traumatiska upplevelser, psykiskt lidande, vanmakt, rädsla
            och oro.” Vi har en sträng djurskyddslag i Sverige. Om husdjur
            far illa i olika avseenden drabbas djurägaren av stränga straff.
            Någon liknande omsorg om de vilda djuren, eller om de husdjur
            som dödas enligt ovan, finns dock inte. Staten som åsamkar så
            många husdjurs och vilda djurs utdragna lidanden genom den växande
            rovdjursstammen har av sig själv beviljats straffrihet för detta.
            Utan denna diskriminerande särbehandling hade rimligen jordbruksministern
            som högsta ansvarig för så många husdjurs och vilda djurs utdragna
            lidanden ådömts samma straff som idag ådöms grova brott mot djurskydds-
            och jaktlagen. Mot denna bakgrund bör rovdjurslagstiftningen ses
            över. Vad som i vart fall skyndsamt bör åtgärdas är tre saker.
            Jaktlagens 28 8 lär nu ska ändras så att rovdjur som attackerar
            värnlösa får i hägn får skjutas. Det är ett steg i rätt riktning
            men helt otillräckligt. Den lantbrukare, jägare eller fåraherde
            som ser sitt husdjur eller sin jakthund utsättas för vargangrepp
            måste, var det än sker, få rätt att rädda djurets liv genom att
            skjuta rovdjuret. Det är omänskligt att begära att t.ex. ”husse”
            ska stå som passiv åskådare medan vargen sliter den trogne jakthunden
            i bitar. Och det är orimligt att
          </p>
          <pb facs="riksdagen-motions-pdf/data/200506/mot_200506_MJ_512/mot_200506_MJ_512-0003.pdf"/>
          <p>
            utdöma stränga fängelsestraff för den som räddat sina husdjur
            eller sin jakthund. Därför bör jaktlagens 28 8 ändras så att rätt
            medges att vid angrepp av varg eller annat rovdjur på husdjur
            och jakthund skydda dessa genom att skjuta rovdjuret. Detta bör
            ges regeringen till känna. Straffsatserna för jaktbrott är också
            anmärkningsvärt höga gentemot annan ”kriminalitet”. Straffsatserna
            för jaktbrott bör därför ses över och sänkas väsentligt. Detta
            bör ges regeringen till känna. År 2003 dödade varg 129 tamdjur,
            björn 162 och lo 174. Ersättning utgick för de dödade djuren.
            Däremot betalas vanligen inte ersättning ut för allt arbete med
            att sätta upp viltstängsel och andra skyddsinsatser, eller för
            alla de stora indirekta kostnader som uppstår vid vargangrepp,
            t.ex. för mängder av arbetstimmar för att avliva och samla in
            resterna av dödade djur samt för att samla in överlevande livrädda
            djur över stora arealer. Inte heller utgår någon ersättning för
            de svåra trauman och psykiska lidanden som drabbar de människor
            som tagit som sin livsuppgift att hålla och föda upp husdjur,
            och hålla landskapet levande och öppet. Därför bör ersättning
            vid angrepp av rovdjur på tamdjur utgå fullt ut för både indirekta
            och direkta kostnader i enlighet med vad som ovan beskrivits i
            motionen. Detta bör ges regeringen till känna.
          </p>
          <p>
            Stockholm den 23 september 2005
          </p>
          <p>
            Staffan Danielsson (c) Anders Larsson (c)
          </p>
          <p>
            2005/06:MJ512
          </p>
        </div>
      </div>
    </body>
  </text>
</TEI>
