<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00486">
  <teiHeader>
    <fileDesc>
      <titleStmt>
        <title>Socialpolitiskt handlingsprogram</title>
        <author corresp="i-4LKTA9z8sbBuJRYc3JmusK i-CksKgXj6RQCidtpN3NmKCH">av Shadiye Heydari och Cecilia Dalman Eek (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialpolitiskt handlingsprogram</title>
          <idno type="rdwebb">H102So486</idno>
          <rs type="number">So486</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So486/text</ref>
          <ref type="dokument_url_html">http://data.riksdagen.se/dokument/H102So486</ref>
          <ref type="dokumentstatus_url_xml">http://data.riksdagen.se/dokumentstatus/H102So486</ref>
          <ref type="doc">http://data.riksdagen.se/fil/C78B1EAE-99C5-4704-925D-DDBDE92CB57C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-CksKgXj6RQCidtpN3NmKCH</idno>
            <name>Cecilia Dalman Eek</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2mTNFfLs7DMwgCHuShHZEW" type="signed"/>
        <correspContext corresp="i-2mTNFfLs7DMwgCHuShHZEW">
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-CksKgXj6RQCidtpN3NmKCH"/>
        </correspContext>
        <correspAction xml:id="i-KWhA6Gk5n8srNhMys9WU2X" type="numbering">
          <date when="2013-10-07"/>
        </correspAction>
        <correspAction xml:id="i-3rNtqUHRb1RA4zyidQbDSL" type="submission">
          <date when="2013-10-03"/>
        </correspAction>
        <correspAction xml:id="i-NhYDTUGj1guFxLyXqUz9ix" type="transfer">
          <date when="2013-10-02"/>
        </correspAction>
        <correspAction xml:id="i-3TaYjyVHZNqVCNFx42gFU4" type="assigned"/>
        <correspContext corresp="i-3TaYjyVHZNqVCNFx42gFU4">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8Y8xJkVegDy9YVZw43sZBc">
            Förslag till riksdagsbeslut
          </head>
          <list style="ol">
            <item xml:id="i-XuYYQxjX3f7y9SpggBGE7b">
              Riksdagen tillkännager för regeringen som sin mening vad som
              anförs i motionen om att regeringen bör bör göra en grundlig översyn
              av socialpolitiken.
            </item>
            <item xml:id="i-9XUyQUNc7Cph8LK7BAVoZV">
              Riksdagen tillkännager för regeringen som sin mening vad som
              anförs i motionen om att ett socialpolitiskt handlingsprogram
              för 2000-talet bör tas fram.
            </item>
            <item xml:id="i-WCZy3FZn4xg8uMepe5xaFt">
              Riksdagen tillkännager för regeringen som sin mening vad som
              anförs i motionen om att folkrörelser och expertis bör bjudas
              in att bidra genom att påverka metoder och utövande. 1
            </item>
          </list>
          <p xml:id="i-FsZVxcRanfgLfkEpn3TwX1">
            1 Yrkande 3 hänvisat till KrU.
          </p>
        </div>
        <div type="motContent">
          <head xml:id="i-MMyXeDxzx6nFRo1th9FbAA" type="h1">
            Motivering
          </head>
          <p xml:id="i-2mJXcfNc5YgDwts8tgzxe2">
            Sverige är ett land där ett fantastiskt skyddsnät byggts upp
            för den som på olika sätt har hamnat utanför den samhälleliga
            normen. Det kan handla om missbruk av alkohol eller droger, psykisk
            sjukdom, hemlöshet m.m. Samhället har genom åren skaffat sig en
            betydande expertkunskap när det gäller att hjälpa dessa människor.
            Samtidigt räcker det att man tar en promenad genom vilken större
            stad som helst i Sverige för att se att det finns betydande mängder
            av människor som inte har fått tillgång till eller blivit hjälpt
            av denna expertis. Varje överdos, varje hemlös eller/och prostituerad
            är ett misslyckande för samhället och en personlig katastrof för
            individen och dess närmaste.
          </p>
          <p xml:id="i-5qDyGdDugYLFdf3uSk4RE5">
            Och kanske är det just här som bristerna i de samhälleliga insatserna
            blir som tydligast. Idag år 2013 har vi forskat oss ner till minsta
            beståndsdel i det samhälleliga skyddsnätet, varenda liten knut
            i det, varenda liten gen som kan vara destruktiv för människan
            är kartlagd och det finns mediciner för i stort sett alla sinnestillstånd
            som en människa för tillfället befinner sig i.
          </p>
          <p xml:id="i-FJMRH5YHXKjWBYuRnRMdex">
            Det som verkar saknas idag är helhetssynen. På 70-talet diskuterades
            mycket huruvida det var arv eller miljö som avgjorde huruvida
            det går bra eller dåligt för en människa i livet. Teser bröts
            mot varandra i vilda ideologiska diskussioner och ledde sällan
            fram till någon syntes utan kanske snarare till låsta positioner.
            Idag skulle nog de flesta skriva under på att både arv och miljö
            spelar roll. Och att medicinera mot sitt genetiska arv kan man
            göra, men hur kan man medicinera mot sin miljö? Vad hjälper det
            om skolsköterskan (i den mån det finns en sådan) hjälper en elev
            med sömnproblem att få sömnmedel när sömnbristen härrör ifrån
            att föräldrarna dricker nätterna igenom? Vilka piller hjälper
            gentemot arbetslöshet? Mobbning i skolan? Barnfattigdom? Langning
            på skolgården?
          </p>
          <p xml:id="i-9SooiErJ2A9eph823Kdzh7">
            Idag genomförs ytterst kvalificerade punktinsatser emot både
            fysisk och psykisk ohälsa men alltför sällan gör man en helhetsanalys.
            I slutändan är det alltid den enskildes ansvar om den tar till
            flaskan eller drogerna och/eller väljer en kriminell karriär.
            Men fram till dess måste alla samhällets insatser vara inriktade
            på att dess medborgare skall framleva sina liv som konstruktiva,
            skapande och bidragande individer. Därför måste vi lyfta blicken
            och återigen skaffa oss förståelsen och kunskapen om hur allt
            hänger ihop. Det bemötande, stöd och den uppmärksamhet ett föräldrapar
            får redan på mödravårdscentralen kan vara lika avgörande som aktuella
            böcker och goda pedagoger i skolan. Allt hänger ihop, vi vet att
            föräldrars ekonomiska och utbildningsmässiga situation påverkar
            barnets förmåga att tillvarata kunskap, skaffa sig en grundtrygghet
            och så småningom göra sina livsval på ett bra sätt.
          </p>
          <p xml:id="i-XA4Uz8BwaqHP992q84Vsmw">
            De som idag gör kanske den viktigaste förebyggande insatsen för
            barn och ungdom är idrottsrörelsen. Hur man hanterar alla barn
            och ungdomars chanser till att platsa i laget, vilken ledarfilosofi
            man använder sig av osv. spelar en jätteviktig roll. I jämförelse
            med skolans lärare så träffar en lagledare och tränare sina adapter
            ett par gånger i veckan, de flestas föräldrar på matcher m.m.
            Man får en relation med både ungdomar och föräldrar som myndigheterna
            aldrig kan matcha. Samma gäller andra folkrörelser såsom scouter,
            ridhus, musikskolor m.m.
          </p>
          <p xml:id="i-Pxocfi2nycDgir4PxVzoU3">
            Denna kunskap som folkrörelserna besitter och detta engagemang
            får aldrig slarvas bort av oss. Det råder i dag en hysteri kring
            att allting skall vara evidensbaserat, vilket låter professionellt
            och bra. Men vad evidensen garanterar är bara en högsta lägsta
            nivå när det gäller vissa metoder och bemötande. Det går däremot
            inte att leda i evidens vad det är som gör att någon inte börjar
            dricka, använda droger, misshandla sin fru osv. Däremot finns
            det en gedigen kunskap om vad som påverkar olika beteenden. Vad
            som skapar trygga och stabila individer.
          </p>
          <p xml:id="i-SWTghTS1enmhNFrBRcgnvG">
            Till stor del finns denna kunskap inom våra folkrörelser. Den
            får aldrig hamna i underläge gentemot den sk. expertisens teorier.
            En människas utveckling påverkas av så många faktorer att man
            omöjligtvis kan peka ut en viss metod eller en viss händelse som
            avgjort åt det ena eller andra hållet. Socialpolitiken är alldeles
            för viktig för att lämna över till experterna!
          </p>
          <p xml:id="i-P94bVbCm6ZAjMzUu54kLBY">
            Framtidens socialpolitik måste vara brett förankrad, bygga på
            ett både evidens- och kunskapsbaserat synsätt där syntesen blir
            en stark politik baserad på både forskning, genomtänkta teorier
            kombinerat med praktiska erfarenheter och kunskaper. Först då
            får vi ihop hela pusslet och kan bli framgångsrika.
          </p>
        </div>
        <div type="motSignatures">
          <list>
            <item xml:id="i-J8QZ2AhQGvzNXiuVs8tKAg">
              Shadiye Heydari (S)
            </item>
            <item xml:id="i-5Q9E4ACQUchniBBSxm43m1">
              Cecilia Dalman Eek (S)
            </item>
          </list>
        </div>
      </div>
    </body>
  </text>
</TEI>
