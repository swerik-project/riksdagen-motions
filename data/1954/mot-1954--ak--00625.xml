<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__625/mot_1954__ak__625-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 625.
          </p>
          <p>
            Nr 625.
          </p>
          <p>
            Av herr Carlsson i Tibro m. fl, i anledning av Kungl. Maj:ts
            propositioner, nr 1553, angående alkoholforskning samt undervisning
            och upplysning i alkoholfrågan m. m., och nr 156, angående anslag
            till främjande av ungdomens föreningsliv och fritidsverksamhet
            m. m.
          </p>
          <p>
            I propositionerna om omläggningen av nykterhetspolitiken föreslås
            en rad positiva åtgärder på olika områden för att såväl i samband
            med över- gången till ett fritt försäljningssystem för rusdrycker
            som på längre sikt åstadkomma en förbättring av nykterhetstillståndet.
            Dessa förslag omfat- tar förutom en utbyggnad av nykterhetsvården
            även en intensifierad upp- lysningsverksamhet och ett ökat stöd
            åt ungdomsvårdande sammanslut- ningar m. m. En betydelsefull sida
            av dessa förslag är, att det nykterhets- främjande arbetet upplägges
            på en bredare front än hittills och att också organisationer och
            enskilda medborgare, som annars ej är engagerade i rent nykterhetsarbete,
            stimuleras till intensifierade insatser på detta område. Sålunda
            har i proposition nr 155 bl. a. föreslagits, att sammanslutningar
            utanför den egentliga nykterhetsrörelsen skall kunna påräkna statliga
            stöd för en planerad nykterhetsfrämjande verksamhet. I proposition
            nr 156 föreslås vidare, att bidrag skall utgå till ungdomsvårdande
            sammanslut- ningar bl. a. för att upprusta ungdomslokaler av olika
            slag. Ett särskilt kritiskt skede i fråga om alkoholvanorna föreligger
            i sam- band med fullgörande av värnpliktstjänstgöringen. Redan
            nu bedrives med hänsyn härtill en viss undervisning i nykterhetsfrågan
            inom ramen för de värnpliktigas utbildning. Utöver de förbättringar
            av denna utbildning som kan ske är det angeläget att möjlighet
            till sådan fritidssysselsättning skapas på förläggningsorten,
            att de värnpliktiga utsättes för så liten press som möjligt att
            tillägna sig eller förstärka sina alkoholvanor. En viktig insats
            på detta område göres av våra soldathem. Dessa kämpar dock med
            bety- dande ekonomiska svårigheter, och de kan inte utan ökade
            bidrag från det allmänna vidta erforderliga förbättringar av sina
            lokaler och en utbyggd verksamhet. Enligt uppgifter från 25 soldathem
            anslutna till Förbundet Soldaternas vänner insamlades på frivillighetens
            väg under 1953 inte mindre än ca 215 000 kronor på de olika orterna
            till respektive soldathems verk- samhet. För samtliga 37 soldathem
            kan motsvarande belopp beräknas till ca 300 000 kronor. Härtill
            kommer bidrag av allmänna medel och vissa centrala bidrag. Med
            hänsyn till de omfattande frivilliga insatser som görs på detta
            område synes det befogat, att soldathemmen erhåller ett ökat stat-
            ligt stöd. På grund av verksamhetens betydelse ur nykterhetsfrämjande
          </p>
          <pb facs="riksdagen-motions-pdf/data/1954/mot_1954__ak__625/mot_1954__ak__625-002.pdf"/>
          <p>
            Motioner i Andra kammaren, nr 625. 11
          </p>
          <p>
            synpunkt bör detta kunna ske med anlitande av de vägar som anvisas
            i propositionerna nr 155 och 156. Sålunda bör medel utgå till
            Förbundet Soldaternas vänner eller till denna organisation anslutna
            soldathem för sär- skilda nykterhetsfrämjande åtgärder, varvid
            dock anslaget för bidrag för upplysningsverksamhet bland speciella
            befolkningskategorier bör höjas med 75 000 kronor avseende här
            behandlade område. Vidare bör bidrag till soldathemmen kunna utgå
            ur det anslag, som föreslås i proposition nr 156 till bidrag till
            utrustning m. m. av vissa föreningslokaler. Med hänsyn här- till
            bör detta anslag höjas med 40 000 kronor, vilka bör fördelas av
            statens nämnd för församlingslokaler. Med anledning av vad som
            här anförts hemställes, att riksdagen måtte besluta att höja det
            i proposition nr 155 föreslagna reservationsanslaget till Bidrag
            till vissa nykterhetsfrämjande åtgärder med 75 000 kronor, samt
            att likaledes höja det i proposition nr 156 föreslagna re- servationsanslaget
            till Bidrag till utrustning av vissa för- eningslokaler med 40
            000 kronor.
          </p>
          <p>
            Stockholm den 24 mars 1954.
          </p>
          <p>
            Harry Carlsson Walter Sundström. Helga Sjöstrand. i Tibro. Gustaf
            Svensson Märta Boman.
          </p>
          <p>
            i Vä.
          </p>
        </div>
      </div>
    </body>
  </text>
</TEI>
