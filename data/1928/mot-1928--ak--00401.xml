<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00401">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__401/mot_1928__ak__401-001.pdf"/>
      <fw xml:id="i-E96S1PgrHL8NS2bPxWCahF">
        Motioner i Andra kammaren, Nr 401. 1
      </fw>
      <div xml:id="i-R92Z7br6DefuBqzrKQyKWJ" type="motHeader">
        <div xml:id="i-4rhv2kGHLfUCUpGe3wq5Ye" type="motTitle"/>
        <div xml:id="i-DQbcbFDpG2zq5uzbtSauS2" type="motSubmissionInfo"/>
      </div>
      <div xml:id="i-9MSpzDsAcbkuwX6L7x2QBy" type="motBody">
        <div xml:id="i-ADCR3s8Wm4chzgfvTSg152">
          <p xml:id="i-VzBBEqJQvT9SvZNaYEzH8H">
            Nr 401.
          </p>
          <p xml:id="i-Rd2Y9SDF7k3XTABMEMK8ba" type="titleString">
            Av herrar Andersson i Rasjön och Schill, angående vid- tagande
            av åtgärder för ökad användning av inhemskt bränsle.
          </p>
          <p xml:id="i-FySNDLCYoGf52736gGJ3xT">
            I ett flertal motioner till årets riksdag ha åtgärder påkallats
            från stats- makternas sida till främjande av en förbättrad skogskultur,
            dels genom ökade anslag till avdikning å försumpade skogsmarker
            och dels genom anslag till direkta kulturåtgärder medelst sådd
            och plantering å kalmarker. Som huvud- motiv för de påyrkade åtgärderna
            anföres i samtliga framställningar ange- lägenheten av att skapa
            ökade arbetsmöjligheter till lindrande av arbetslös- heten samt
            nödvändigheten av att vidga de framtida försörjningsmöjligheterna
            för vårt folk. De framkomna förslagen äro otvivelaktigt förtjänta
            att upp- märksammas som led i det allmännas strävan att råda bot
            mot arbetslös- heten och som medel att förkovra och tillvarataga
            landets produktionsmöj- ligheter. Samtliga förslag förutsätta
            emellertid avsevärda ekonomiska uppoff- ringar från statens sida
            och fråga är därför, om de ifrågasatta åtgärderna, hur önskliga
            de än äro, av statsfinansiella skäl måste begränsas till betydligt
            mindre omfattning, än vad vederbörande motionärer förutsatt. Undertecknade
            vilja därför påvisa, att åtgärder för främjande av enahanda syften,
            som de ovan berörda, kunna vidtagas på ett område, där en relativt
            ringa uppoffring från det allmänna skulle direkt skapa ökade arbetstillfällen
            och främja en god skogsvård. Vi åsyfta bränsleförbrukningen, främst
            vid sta- tens egna verk och inrättningar men jämväl vid allmänna
            anstalter och lokaler överhuvudtaget. I offentliga byggnader,
            som uppförts på senare tid, har allmänt införts cen- trala uppvärmningsanordningar,
            vilkas pannor i regel eldas med stenkol. Endast undantagsvis och
            i mindre omfattning förekommer somligstädes vedeldning. Härom
            är givetvis icke så mycket att säga, när det gäller kusttrakterna
            och de landsdelar, där skogstillgången är ringa, men i de skogrika
            delarna av landet får man ej förtänka att allmänheten hyser en
            viss tvekan om det sunda i en hushållning, som består i att järnvägsledes
            frakta utländska stenkol långt in i landet för uppvärmning av
            lokaler, belägna i omedelbar närhet till stora skogsvidder med
            hart när obegränsade tillgångar på användbart vedbränsle. Importstatistiken
            visar att införseln till landet av olika slag av stenkol icke
            företer någon bestämd nedåtgående tendens, oaktat stagnationen
            inom järnhan- teringen och trots det att användningen av den elektriska
            kraften från vatten- fallen kommit till allt större användning
            som ersättning för ångdriften. Anled- ningen härtill är otvivelaktigt
            att söka i en ökad användning av kol för upp-
          </p>
          <p xml:id="i-YHUKESXM2aMRHU7ymy9TUe">
            Bihang till riksdagens protokoll 1928. 4 saml. 83 häft. (Nr 401—408.)
          </p>
          <pb facs="riksdagen-motions-pdf/data/1928/mot_1928__ak__401/mot_1928__ak__401-002.pdf"/>
          <fw xml:id="i-XF4SahBjq5M8MosKRBQrZ6">
            2 Motioner i Andra kammaren, Nr 401.
          </fw>
          <p xml:id="i-DAuhydzZ9cnL9UDvz4rzYo">
            värming och för hushållsbruk, det sistnämnda särskilt medelst
            gas i de större städerna. För år 1926 uppgår värdet av importerade
            stenkol, koks och bri- ketter till i runt tal 100 miljoner kronor,
            en siffra som verkar synnerligen oförmånligt på vår handelsbalans
            och som borde kunna nedbringas med åtskil- liga tiotal miljoner.
            Tendensen till ökad kolförbrukning på det inhemska bränslets bekostnad
            gör sig också märkbar för skogshanteringen i form av svårigheter
            att finna avsätt- ning för gallringsvirke och avfall av klenare
            dimensioner. Tidigare användes dylik ved i mycket stor utsträckning
            till framställande av träkol, en hantering som skaffade många
            människor i skogsbygderna arbete och bröd. På grund av järnindustriens
            läge har produktionen av träkol på många trakter helt och hållet
            upphört och där den ännu bedrives, sker detta i ringa utsträckning.
            Ur skogsvårdssynpunkt är detta faktum synnerligen beklagligt,
            då härigenom bort- fallit en möjlighet för skogsägarna att utan
            ekonomiska uppoffringar företaga nödiga gallringar i ungskogsbestånden.
            En ökad användning till bränsle av s. k. sekunda ved vore därför
            ur skogsmannasynpunkt synnerligen eftersträ- vansvärd. På samma
            gång skulle därmed framskapas ökade naturliga arbets- möjligheter,
            särskilt lämpade för att mottaga den tillväxande skaran av unga
            arbetslösa män på den rena landsbygden och vid industriorterna.
            Det är att märka, att försäljningspriserna å sådant slag av ved,
            som här åsyftas, i regel täcker endast kostnaderna för huggning
            och transport, vadan markägarens för- del av avverkningen ofta
            endast består i nyttan av huggningens beståndsvår- dande karaktär.
            Olika vägar kunna givetvis tänkas för främjande av en ökad förbrukning
            av inhemskt bränsle. Närmast till hands ligger dock tanken, att
            staten borde föregå med exemplet och vid sina egna verk och inrättningar
            ute i landet i största möjliga mån övergå från förbrukningen av
            stenkol till eldning med ved. Som ett skäl varför detta icke sker
            förebäres oftast, att koleldningen rent affärsmässigt sett ställer
            sig förmånligare än eldning med annat material. Utan att vilja
            bestrida att så är fallet, åtminstone under tider med låga stenkols-
            priser, vilja vi dock anföra att detta skäl icke bör vara ensamt
            bestämmande. Med det syfte för ögonen, vilket kommit till uttryck
            i ovanberörda motioner och vilket jämväl är bärande för grundtanken
            i denna framställning, måste man givetvis bortse från den ur vederbörande
            verks synpunkt så att säga privatekonomiska sidan av saken och
            se mer till den nationalekonomiska och allmänna. Någon uppoffring
            bör det vara värt att kunna nedbringa kol- importen och därmed
            handelsbalansen, när man samtidigt skapar lätt utnytt- jade arbetstillfällen
            och främjar vården av en av vårt lands förnämsta natur- tillgångar.
            Till grund för de här ifrågasatta åtgärderna för en ökad statlig
            förbrukning av ved till bränsle bör givetvis läggas en utredning
            om på vilka orter en sådan anordning är lättast genomförbar. I
            första hand bör tillses att leverans kan ske från kronans egna
            skogar, vilket för övrigt redan i viss utsträckning påbjudits.
            Men i många trakter ligga enskildas skogar förmånligare till för
          </p>
          <pb facs="riksdagen-motions-pdf/data/1928/mot_1928__ak__401/mot_1928__ak__401-003.pdf"/>
          <fw xml:id="i-CsvVUXbhbhRnqFabaG7WBc">
            Motioner i Andra kammaren, Nr 401. 3
          </fw>
          <p xml:id="i-QM6KAeQfCv7DKpno8WH53V">
            exploatering i förevarande hänseende och där bör upphandling
            naturligtvis ske från dessa. Huvudsaken är att skapa en avsevärt
            ökad förbrukning av ved, särskilt av sekunda ved för undvikande
            av konkurrens med sulfat- och sulfitved samt hushållsförbrukningen.
            Erfarenheterna från kristiden ge vid handen, att dylik sekunda
            ved, då benämnd industrived, väl lämpar sig för eld- ning av ångpannor
            och värmecentraler. Det synes icke omöjligt att i vissa fall uteslutande
            vedbränsle skulle kunna användas för dylikt behov; i andra fall
            kan lämpliga kombinationer mellan de olika slagen av bränsle komma
            till bruk. I vad mån åtgärder från statsmakternas sida kunna vidtagas
            för att ytter- ligare främja användningen av inhemskt bränsle,
            är svårare att bedöma. När- mast i åtanke komma härvidlag sådana
            anstalter, som drivas av kommuner och landsting och vilkas lokaler
            i allmänhet ännu bättre än statens torde i fråga om läge och byggnadssätt
            lämpa sig för uppvärmning medelst vedeld- ning. En allmän propaganda
            för inskränkning i kolförbrukningen vore sanno- likt här på sin
            plats. Dessutom borde staten tillhandagå med teknisk sak- kunskap
            vid anläggning av värmecentraler o. dyl. samt för uppgörande av
            rationella system för eldning med ved eller torv. Ävenså borde
            för vedeld- ning speciellt utexperimenterade värmepannor konstrueras,
            för vilket ändamål statens medverkan i någon form vore tänkbar.
            För att underlätta handel med och transport av ved och på så sätt
            göra användningen av dylikt bränsle lättare och billigare jämväl
            för enskilda för- brukare, särskilt industrien, kunde staten också
            vidtaga vissa åtgärder. Här må nämnas upplåtande på förmånliga
            villkor av upplagsplatser efter stats- Järnvägarna samt sänkta
            frakttaxor, det sistnämnda önskemålet redan inom räck- håll i
            och med den bebådade sänkningen av järnvägsfrakterna i allmänhet.
            En konsekvens av ökad vedförbrukning i den omfattning som här
            förutsättes blir jämväl, att tillräckliga medel få ställas till
            skogsvårdsstyrelsernas förfo- gande för tillhandagående med sakkunnig
            utstämpling av gallringsved. Då, som ovan nämnts, rotvärdet av
            dylikt virke oftast blir lika med noll, inflyta icke från dessa
            avverkningar några skogsvårdsavgifter av sådan storlek, att skogsvårdsstyrelsernas
            kostnader för den tidsödande gallringsstämplingen ens tillnärmelsevis
            täckas. På grund av vad ovan anförts få vi hemställa,
          </p>
          <p xml:id="i-GTTT2ynXqJMnDWMP6qJ7Js">
            att riksdagen måtte i skrivelse till Kungl. Maj:t anhålla dels
            om vidtagande snarast möjligt av erforderliga åtgärder för ökad
            an- vändning av inhemskt bränsle vid statens verk och inrättningar;
            dels ock om utredning på vad sätt ökad användning av inhemskt
            bränsle i allmänhet må kunna befrämjas samt vidtagande av de åtgärder
            som av denna utredning föranledas.
          </p>
          <p xml:id="i-QzXcSVHfd9mnsCBd3dy12c">
            Stockholm i januari 1928. Gustaf Andersson L. Aug. Schill.
          </p>
          <p xml:id="i-zgYCtfmq36U56e96rfhEw">
            i Rasjön.
          </p>
        </div>
      </div>
    </body>
  </text>
</TEI>
