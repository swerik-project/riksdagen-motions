<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-03554">
  <teiHeader>
    <fileDesc>
      <titleStmt>
        <title>med anledning av skr. 2016/17:10 Makt, mål och myndighet - feministisk politik för en jämställd framtid</title>
        <author corresp="i-BaBRFz7sgjhbuqYiz8u7vt">av Désirée Pethrus m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3554 av Désirée Pethrus m.fl. (KD)</title>
          <idno type="rdwebb">H4023554</idno>
          <rs type="number">3554</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4023554/text</ref>
          <ref type="dokument_url_html">http://data.riksdagen.se/dokument/H4023554</ref>
          <ref type="dokumentstatus_url_xml">http://data.riksdagen.se/dokumentstatus/H4023554</ref>
          <ref type="docx">http://data.riksdagen.se/fil/03395F57-60E0-43D9-879F-857F6808D628</ref>
          <ref type="pdf">http://data.riksdagen.se/fil/E1D94CE3-EFA6-449F-8AB4-6572ACDDF538</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-VQhhKtoS5Et5eu172PmqJw"/>
        <correspContext corresp="i-VQhhKtoS5Et5eu172PmqJw">
          <ref>Skrivelse 2016/17:10</ref>
        </correspContext>
        <correspAction xml:id="i-J5M2PamVWFauM3UjRTPDYE" type="signed"/>
        <correspContext corresp="i-J5M2PamVWFauM3UjRTPDYE">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction type="submitted" xml:id="i-66QurWkkdg4oFoiXmBwHJY">
          <date when="2016-12-07"/>
          <time when="15:29:00"/>
        </correspAction>
        <correspAction type="dismissed" xml:id="i-P7XCP4q3UrBm2BPgr2jZmJ">
          <date when="2016-12-13"/>
        </correspAction>
        <correspAction type="reviewed" xml:id="i-CXkr1BrMFsVQBpxrN6dLMw">
          <date when="2016-12-13"/>
          <time when="14:23:52"/>
        </correspAction>
        <correspAction type="referred" xml:id="i-95jQ1CnnGu2nCNp1gb9zp5">
          <date when="2016-12-14"/>
        </correspAction>
        <correspAction type="assigned" xml:id="i-JiWJ4UyZt1vQopmYsAF8MA">
          <date when="2017-02-22"/>
          <time when="17:18:47"/>
        </correspAction>
        <correspContext corresp="i-JiWJ4UyZt1vQopmYsAF8MA">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-3xSMNauE9YwQXEyXDLR4u8"/>
        <correspContext corresp="i-3xSMNauE9YwQXEyXDLR4u8">
          <ref type="uppgift">2016/17:AU5</ref>
          <ref type="ref_dok_id">H401AU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU5</ref>
          <ref type="ref_dok_titel">Makt, mål och myndighet - feministisk politik för en jämställd framtid m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3554 av Désirée Pethrus m.fl. (KD) med anledning av skr. 2016/17:10 Makt, mål och myndighet – feministisk politik för en jämställd framtid</div>
      </div>
      <div type="motBody">
        <div type="motProposal" subtype="förslag">
          <head xml:id="i-9RhZHXiY3rDoRFoG2S6qBe">
            Förslag till riksdagsbeslut
          </head>
          <list style="ol">
            <item xml:id="i-RBhWBXsmxg68ZmZLG796uZ">
              Riksdagen ställer sig bakom det som anförs i motionen om att
              delmålet mäns våld mot kvinnor bör ändras till EU:s begrepp frihet
              från könsrelaterat våld och tillkännager detta för regeringen.
            </item>
            <item xml:id="i-CSr2EZKHM3Uz75iiNiFmmP">
              Riksdagen ställer sig bakom det som anförs i motionen om delmålet
              om jämn fördelning av obetalt hem- och omsorgsarbete och tillkännager
              detta för regeringen.
            </item>
            <item xml:id="i-YDbGHUm7cZjaBTLFxgkGxR">
              Riksdagen ställer sig bakom det som anförs i motionen om att
              ett nytt delmål bör införas om att skapa goda förutsättningar
              för egna val när det gäller hem- och omsorgsarbete för både män
              och kvinnor och tillkännager detta för regeringen.
            </item>
            <item xml:id="i-WNvCfxYNA2ivqEgcTVnYCt">
              Riksdagen ställer sig bakom det som anförs i motionen om att
              arbetet med att förstatliga sjukhusvården bör ingå under delmålet
              jämställd hälsa och tillkännager detta för regeringen.
            </item>
            <item xml:id="i-LDsUP7ybpCxe1CQ16gDkMa">
              Riksdagen ställer sig bakom det som anförs i motionen om inrättandet
              av en jämställdhetsmyndighet och tillkännager detta för regeringen.
            </item>
            <item xml:id="i-P184sdgF1nb3YVvWpHwez4">
              Riksdagen ställer sig bakom det som anförs i motionen om att
              Länsstyrelsen i Östergötland bör behålla sitt nationella uppdrag
              om hedersrelaterat våld och förtryck och att det bör permanentas,
              och detta tillkännager riksdagen för regeringen.
            </item>
            <item xml:id="i-AHkJJ4kD13QQZqR867Zd14">
              Riksdagen ställer sig bakom det som anförs i motionen om att
              ge Brottsförebyggande rådet i uppdrag att återkommande göra kartläggningar
              av omfattningen av hedersrelaterat våld och förtryck och tillkännager
              detta för regeringen.
            </item>
            <item xml:id="i-NofucXFy5EZJKcgojJk7Mn">
              Riksdagen ställer sig bakom det som anförs i motionen om att
              pröva Statskontorets förslag om en delegation för jämställdhetsstudier
              och användandet av befintliga myndigheter för löpande utvärderingar
              av jämställdhetspolitiska satsningar och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-PF86Bkqfvp3RwcPYkLrjeg">
            Det övergripande målet för jämställdhetspolitiken
          </head>
          <p xml:id="i-A7bYzK1pxyb9FeJPxZkx3f">
            Liksom regeringen anser Kristdemokraterna att det övergripande
            målet för jämställdhetspolitiken ska kvarstå. Målet uttrycks som
            att kvinnor och män ska ha samma makt att forma samhället och
            sitt eget liv.
          </p>
          <p xml:id="i-RJucru9G6DPbjEZdjE1sdB">
            Kristdemokraterna menar att grunden för jämställdhet mellan kvinnor
            och män är alla människors lika absoluta och okränkbara värde.
            Kvinnor och män ska ha likvärdiga förutsättningar och villkor
            för att kunna utveckla sin fulla potential. Jämställdhet är att
            människor, oavsett kön, har makt att forma sina liv utifrån sina
            egna önskemål. Det är en viktig uppgift att undanröja traditionella
            föreställningar, fördomar, strukturer och juridiska hinder som
            försvårar och förhindrar jämställdhet mellan kvinnor och män.
            Detta gäller familjeliv, arbetsliv och samhällslivet i övrigt.
            Det handlar inte bara om lagstiftning utan även om opinionsbildning
            och attitydförändringar.
          </p>
          <p xml:id="i-KnyPwt5gk4GoYxR28FhcpE">
            Jämställdhetsperspektivet ska genomsyra alla politikområden.
            Det innebär att förslag och beslut ska analyseras ur ett jämställdhetsperspektiv
            för att klarlägga möjliga konsekvenser för kvinnor och män.
          </p>
          <head type="h1" xml:id="i-4HV2JMjhwPrjFm1sGywd4M">
            Delmålet mäns våld mot kvinnor
          </head>
          <p xml:id="i-VLcw2DoRA5dzkES6mCvwd">
            Delmålet mäns våld mot kvinnor inbegriper alla yttringar av våld,
            fysiskt eller psykiskt, gentemot flickor och kvinnor och som utförs
            av män. Delmålet omfattar också hedersrelaterat våld och förtryck
            samt prostitution och handel med människor för sexuella ändamål.
            Våld mot barn och våld i samkönade relationer har en stark koppling
            till delmålet men omfattas inte av förslaget, något som uppmärksammas
            och kritiseras av flera remissinstanser. Kristdemokraterna instämmer
            i kritiken och framhåller att våld i samkönade relationer också
            präglas av mekanismer som förekommer i olikkönade relationer.
            Liksom Socialstyrelsen vill vi framhålla risken att det föreslagna
            målet osynliggör våld i samkönade relationer samt våld mot män
            och pojkar. Brottsförebyggande rådets kartläggningar visar att
            det är ungefär lika stor andel kvinnor och män som utsätts för
            våld av en aktuell eller tidigare partner, våldet mot kvinnor
            är dock grövre och återkommande. Begreppet mäns våld mot kvinnor
            bör alltid kompletteras med begreppet ”våld i nära relationer”.
          </p>
          <p xml:id="i-PANThrBbpFWixGiQDuyez1">
            Ett delmål som avser att adressera yttringar av våld, fysiskt
            eller psykiskt, men begränsar sig till de där förövaren är en
            man misslyckas att i tillräcklig omfattning synliggöra offer såväl
            som förövare i relationellt våld. Det är därför bättre träffande
            att benämna målet på det sätt EU gör, som frihet från könsrelaterat
            våld.
          </p>
          <p xml:id="i-BCw6pYo9cBztadNhfa9Nk8">
            Delmålet mäns våld mot kvinnor innefattar i dag också hedersrelaterat
            våld och förtryck. Hedersrelaterat våld och förtryck får en mycket
            liten plats i regeringens skrivelse trots att det arbete som bedrivs
            i dag påverkas kraftigt med regeringens förslag. Hedersproblematiken
            tar ifrån de drabbade deras frihet och flyttar kampen för människovärde,
            jämställdhet och likaberättigande långt bakåt i tiden. Hedersproblematik
            förtjänar att stärkas i de delmål som finns utifrån problemets
            allvar och långtgående konsekvenser för de som drabbas. För hedersrelaterat
            våld och förtryck är våldet patriarkalt men utförs av hela eller
            delar av en släkt, ett kollektiv som straffar. Regeringen skriver
            om avsaknaden av återkommande undersökningar kring omfattningen
            av hedersrelaterat våld och förtryck. Kristdemokraterna menar
            därför att Brottsförebyggande rådet (Brå) bör få i uppdrag att
            göra större, återkommande kartläggningar likt den som gjordes
            2009.
          </p>
          <head type="h1" xml:id="i-PvPy1KY13UthYhR4YYVwTT">
            Delmålet obetalt hem- och omsorgsarbete
          </head>
          <p xml:id="i-4YXWZkYq6jLa7L2GJiefSw">
            I regeringens skrivelse föreslås ett delmål för en jämn fördelning
            av det obetalda hem- och omsorgsarbetet. Kristdemokraterna anser
            att det är bra om båda parter tar ansvar för arbetet med barn
            och hem. Hur familjer eller par väljer att fördela ansvaret för
            hem och barn påverkar andra delar av livssituationen, som ställningen
            på arbetsmarknaden, möjligheter till karriär och framtida pension.
            Traditionellt sett har kvinnor tagit ett större ansvar i hemmet.
            Effekten har blivit att kvinnorna varit borta mer från jobbet,
            halkat efter i löneutveckling och därmed också fått lägre pensioner.
          </p>
          <p xml:id="i-S7Wrak44Aqw9t8tP3jp8Dm">
            Flera partier använder detta faktum som ett skäl att likrikta
            utformningen av föräldraförsäkringen och föräldraledigheten. Till
            exempel tillsatte regeringen i februari en ny utredning av föräldraförsäkringen
            där en del av syftet består just i att begränsa flexibiliteten
            ytterligare i föräldraförsäkringen men även föräldraledigheten.
            I detta delmål ingår det även att titta på en jämn fördelning
            av hushålls- och underhållsarbete. Kristdemokraterna anser att
            detta är helt fel väg att gå eftersom det inskränker familjers
            valfrihet och nedvärderar myndiga personers egna val. Vi anser
            inte att det är politikens roll att lägga sig i hur uppdelningen
            ser ut och vi ser inte heller några rimliga medel för att uppnå
            detsamma. Vi avstyrker därför detta delmål.
          </p>
          <p xml:id="i-82CqWH4osqJTmqb91JAWLH">
            Kristdemokraternas lösning är i stället att undanröja hinder
            och skapa bättre förutsättningar för olika val, för såväl mammor
            som pappor. Valfrihet står inte i motsatsförhållande till ökad
            jämställdhet. Kristdemokraterna vill ge familjer fler valmöjligheter
            att välja den livsstil i allmänhet och barnomsorgsform i synnerhet
            som passar dem och deras barn bäst. Vi vill betona förutsättningarna
            snarare än att styra utfallet, vilket innebär en acceptans för
            att resultatet inte alltid blir detsamma för alla barnfamiljer.
            Olika utfall kan bero på att förutsättningarna är olika, men det
            kan också bero på att familjer eller par har gjort prioriteringar
            och val som får ekonomiska konsekvenser. Så måste det kunna få
            vara och det måste respekteras.
          </p>
          <p xml:id="i-HdkvC5xeGGPuPw6ZBNhFe5">
            Kristdemokraterna har en liknande utgångspunkt när det gäller
            anhörigomsorg. Det är viktigt att de som vill sköta omsorgen om
            sina nära anhöriga har goda förutsättningar för detta. I det sammanhanget
            bör exempelvis frågan om möjlighet till tjänstledighet ses över
            och införandet av ett begränsat antal VAF-dagar (vård av förälder).
            För de som hellre vill ha äldreomsorg för anhöriga är det av stor
            vikt att det finns tillgång till en god omsorg med olika inriktningar.
            Alla åtgärder avseende anhörigomsorg måste inriktas på att stödja
            och underlätta olika val, inte att förhindra eller strypa möjligheter.
            Nära relationer är viktiga och ska värnas.
          </p>
          <p xml:id="i-9CbLFEdzeUWfZ5GGGrsTu9">
            Mot bakgrund av ovanstående resonemang avstyrker Kristdemokraterna
            regeringens delmål om jämställt obetalt hem- och omsorgsarbete
            och föreslår i stället ett nytt delmål om att ”skapa goda förutsättningar
            för egna val gällande hem- och omsorgsarbete för både män och
            kvinnor”.
          </p>
          <head type="h1" xml:id="i-UbV1SBRgyf9ohSoW7MGqVz">
            Delmålet jämställd hälsa
          </head>
          <p xml:id="i-DHqiezyEimBd6Kf2VjZEzE">
            Kristdemokraterna välkomnar ett nytt delmål för jämställd hälsa.
            En av de viktigaste principerna för svensk hälso- och sjukvård
            är att befolkningen ska få vård på lika villkor. Trots detta finns
            det oacceptabla skillnader i medicinska resultat och kvalitet.
            Skillnader har funnits i årtionden och är ett problem som vi delar
            med alla jämförbara länder i världen, men det är inte skäl att
            acceptera skillnader i framtiden. Våra kunskaper om både hur skillnaderna
            ter sig och orsakerna till dem har ökat genom bland annat satsningen
            på öppna jämförelser av vårdens resultat.
          </p>
          <p xml:id="i-CPT8oJY8yhwfRWzANVT926">
            Medicinsk kvalitet och medicinska resultat skiljer sig åt såväl
            för de stora folksjukdomarna som för mer sällan förekommande diagnoser
            och behandlingar. Det är inte rimligt. Det finns dessutom exempel
            som visar att hälso- och sjukvården riskerar att förstärka ojämlikheter
            som beror på bland annat kön eller socioekonomisk bakgrund snarare
            än att jämna ut dem.
          </p>
          <p xml:id="i-DQqhunpUuDoud6bdzN9heV">
            För 151 år sedan tog landstingen över ansvaret för vården i vårt
            land. Då var medicinerna få och inte särskilt verksamma, då var
            tekniken väldigt primitiv jämfört med i dag. Om vi skulle börja
            från början med att bygga upp Sverige politiskt och administrativt,
            skulle knappast någon föreslå att sjukvården bröts ut från allt
            annat och underordnades 21 åtskilda landsting. För att hela befolkningen
            ska få likvärdig tillgång till vård och för att de resurser vi
            lägger på vården ska användas så effektivt som möjligt är det
            inte rimligt att fortsätta i en sedan länge föråldrad ansvarsmodell.
          </p>
          <p xml:id="i-QN32YA7B1uUai32SKzcuSK">
            I dag opereras även mycket sällsynta cancerformer på tjugotalet
            sjukhus. Det leder till att de som utför en viss typ av behandlingar
            inte får göra det tillräckligt ofta och därmed inte får tillräckligt
            med fortbildning. Bristen på fortbildning är påtaglig inom flera
            av sjukvårdens verksamheter och det påverkar kvaliteten. Den nyligen
            avlämnade utredningen SOU 2015:98 Träning ger färdighet – Koncentrera
            vården för patientens bästa pekar tydligt på de vinster, både
            för den enskilda patienten och för samhället, med en mycket mer
            koncentrerad vård.
          </p>
          <p xml:id="i-2fFSVEhzkDStgpj9pE8sY1">
            Ett ökat statligt ansvar för vården behövs om vi alla ska få
            del av de stora framsteg som hela tiden görs. Ett förstatligande
            av sjukhusvården är ett viktigt led i detta. Vi föreslår därför
            att en parlamentarisk utredning tillsätts för att överväga olika
            vägar för att uppnå en effektivare, mer rättvis, jämställd och
            jämlik vård, genom en mer ändamålsenlig uppgiftsfördelning mellan
            stat och huvudmän. Den demokratiska styrningen och den solidariska
            finansieringen av hälso- och sjukvården ska kvarstå.
          </p>
          <p xml:id="i-UUAhbemgqKc5kMXi1vDWTN">
            Erfarenheterna från den norska omorganisationen med statligt
            huvudmannaskap är mycket goda. Våra länders många likheter talar
            för att den svenska vården bör lära av Norges erfarenheter. Vår
            slutsats är att det i våra respektive länder är staten som ska
            ha huvudansvaret för att säkra en god, effektiv och jämlik sjukvård
            även i framtiden.
          </p>
          <p xml:id="i-DSuXVTimNyZfnAz2STJ42o">
            Kristdemokraterna anser att en av de viktigaste förutsättningarna
            för att uppnå jämställd hälsa är ökad statlig styrning av sjukhusvården.
            Därför bör detta anges som ett specifikt arbete under delmålet
            jämställd hälsa.
          </p>
          <head type="h1" xml:id="i-GGUo7Hw7CVa4S1f43LU1bR">
            Styrningen på regional nivå – länsstyrelserna som strategisk
            aktör
          </head>
          <p xml:id="i-8eGQTsxj2ZPDBuKRk8pXCW">
            I regeringens bedömning för styrningen på regional nivå delegeras
            ansvaret för myndigheternas inre organisation till myndigheten
            själv. Det innebär att länsstyrelserna inte längre åläggs att
            ha en särskild sakkunnig i jämställdhet. Positiva remissinstanser
            menar att detta kompenseras genom inrättandet av en ny jämställdhetsmyndighet.
            Kristdemokraterna vill dock understryka regeringens argumentation
            att borttagandet av kravet snarare främjar ett synliggörande för
            att jämställdhet är ett ansvar för hela myndigheten. I likhet
            med regeringen vill vi även understryka att med tillit som grund
            och minskad detaljstyrning bör man överlåta ansvaret för myndigheternas
            inre organisation på myndigheten själv.
          </p>
          <head type="h1" xml:id="i-V4xj1SQ9zyQbhr4awonSCE">
            Inrättandet av en jämställdhetsmyndighet
          </head>
          <p xml:id="i-5DwC6GkR2MrRUtMVLrz8qm">
            Regeringen vill inrätta en ny myndighet som samlar arbetet med
            att uppfylla de jämställdhetspolitiska målen. I dag upplever regeringen
            en fragmentarisk jämställdhetspolitisk organisation med brister
            i uppföljning, progression och långsiktig förändring.
          </p>
          <p xml:id="i-JtZSNcDP2KB9VcSKiEDK87">
            Invändningarna från en rad tunga remissinstanser mot inrättandet
            av en jämställdhetsmyndighet är dock tydliga och tungt vägande.
            För Kristdemokraterna ingår remissvarens invändningar i en samlad
            bedömning att avslå förslaget.
          </p>
          <p xml:id="i-Xid575uAdpHMqTUs4CW7js">
            Flertalet kritiska remissinstanser anser att underlaget och motiveringarna
            för inrättandet av en jämställdhetsmyndighet är tunt och saknar
            ett sammanhållande resonemang om varför en myndighet skulle tillföra
            en tillräcklig nytta för att motivera tillkomsten av en ny myndighet.
            Regeringen har inte utvecklat varför man identifierat storleken
            på årsarbetskraften som man gjort, varför myndigheten ska behöva
            innebära en kostnadsökning på 31 miljoner kronor utöver de 10
            miljoner kronor som i dag tillsätts.
          </p>
          <p xml:id="i-5A7T8t3XBSHYUjP6kXXaJT">
            Varje ny myndighet som bildas i Sverige innebär ett nytt offentligt
            åtagande som skattekollektivet får bära. Under den tid Kristdemokraterna
            utgjorde en del av regeringsunderlaget verkade vi för att reducera
            antalet myndigheter i Sverige. Riksrevisionen råder regeringen
            att i första hand prioritera befintliga resurser och befintlig
            förvaltningsstruktur. Sveriges Kommuner och Landsting (SKL) och
            Ekonomistyrningsverket (ESV) invänder utifrån kostnadsperspektivet.
            SKL invänder också mot nya myndigheter utifrån den extra kontaktyta
            dess medlemmar måste förhålla sig till. Enligt ESV representerar
            en ny myndighet ett uppenbart dyrare alternativ för uppgiften
            som initialt inte heller kan leverera likvärdig nytta.
          </p>
          <p xml:id="i-QRBQdtPmafzKuCphvTSbG2">
            Regeringens bevekelsegrund om behovet av löpande utvärderingar
            av och strategiskt tänkande kring de jämställdhetspolitiska satsningarna
            har tidigare framhållits i Riksrevisionens utvärdering av alliansens
            satsningar. Samtidigt framhäver Riksrevisionen såväl som Statskontoret
            att den samverkan och kunskapssamling som myndigheten skulle innebära
            mycket väl kan utvecklas utifrån befintliga strukturer. Riksrevisionen
            understryker vidare vikten av att inrättandet av en ny myndighet
            är väl underbyggt utifrån ordentliga konsekvensanalyser, men finner
            inte att utredningen som ligger till grund för propositionen är
            tillräckligt fyllig i detta avseende.
          </p>
          <p xml:id="i-8MuU1tSe23B6goAaP73kQ9">
            I en tid när hedersproblematik utgör ett växande och uppmärksammat
            problem är arbetet gällande hedersrelaterat våld och förtryck
            som Länsstyrelsen i Östergötland under tio års tid bedrivit för
            att stödja brottsoffer och berörda myndigheter ett mycket viktigt
            och angeläget arbete. Intentionen från regeringen att inlemma
            detta arbete i den nya myndigheten riskerar att kraftigt försvaga
            den sakkunskap som byggts upp på området, det kan ta lång tid
            innan verksamheten är fullt återuppbyggd.
          </p>
          <p xml:id="i-4t3UYCjvsxSLvLPQEESyJ6">
            Regeringen hänvisar till hur dagens uppdrag till länsstyrelsen
            har tillfällig finansiering och att myndigheten därför innebär
            långsiktighet. Det bör därför påpekas att det var regeringen som
            senast i budgetpropositionen 2016/17 endast gav länsstyrelsen
            ett ettårigt förordnande, till skillnad från det femåriga den
            hade tidigare.
          </p>
          <p xml:id="i-FgfxLiVq5y4shCQTZSZDdU">
            Remissinstanser pekar på hur en överföring av Länsstyrelsen i
            Östergötlands uppgifter riskerar påverka utvecklingen inom sakområdet
            mot en tillbakagång (Statskontoret). En fungerande verksamhet
            bryts ur sitt sammanhang, synergier går förlorade och arbetet
            missgynnas. Att verksamheten arbetar operativt med en telefonlinje
            ställer den som ett udda inslag i en myndighet som för övrigt
            arbetar med utredning och analys (Socialstyrelsen).
          </p>
          <p xml:id="i-7eo8Dg3fh2TFgUJKsA6rh8">
            Regeringens skrivelse tecknar inte en bild där hedersproblematiken
            utgör en betydande del av arbetet för jämställdhetsmyndigheten.
            Detta är en brist eftersom hedersrelaterat våld och förtryck utgör
            en egen problematik att bedriva utvecklingsarbete kring.
          </p>
          <p xml:id="i-Cxeqv5ptste9UjStLUSsB2">
            Sammantaget utgör tunga remissinstansers och vår egen bild skäl
            för att avslå regeringens förslag att inrätta en jämställdhetsmyndighet.
          </p>
          <p xml:id="i-S4DkDVaTaHTcrfXqPs6Fv4">
            Utöver vad som föreslogs i utredningen som ligger till grund
            för regeringens förslag, ämnar även regeringen inlemma uppdraget
            om prostitution och människohandel för sexuella ändamål vid Länsstyrelsen
            i Stockholms län, MUCF:s bidragsgivning till kvinnors organisering,
            delar av Uppsala universitets (NCK) uppdrag om mäns våld mot kvinnor
            samt uppdraget om att främja genusforskning och jämställdhetsintegrering
            vid Göteborgs universitet i den nya myndigheten. MUCF föreslog
            själva att deras verksamhet var lämplig att flytta, det framstår
            dock som komplicerat med en myndighet som verkar främjande såväl
            som utvärderande. För övrigt går det att konstatera samma risker
            som med överföringen av verksamheten i Östergötland. Kompetenstapp,
            tappat momentum och förlorad prioritet riskerar bli konsekvenser
            av beslutet.
          </p>
          <p xml:id="i-4Wvp3DqNSeNmpSc8BK7bWR">
            Det finns ett behov av kontinuerlig uppföljning och analys, samordning
            och stöd på jämställdhetspolitikens område. Men Kristdemokraterna
            drar en annan slutsats än regeringen. För att bättre utvärdera
            jämställdhetspolitiska satsningar bör i stället andra myndigheter
            med kompetens inom jämställdhetsområdet användas. Statskontorets
            rapport En effektiv jämställdhetspolitik (2005:1) rekommenderar
            inrättandet av en delegation för jämställdhetstudier som också
            bär uppdraget att initiera forskning om jämställdhet. Statskontoret
            rekommenderar att utvärderingsuppdrag förläggs på verksamhetsspecifika
            utvärderingsmyndigheter som Institutet för arbetsmarknads- och
            utbildningspolitisk utvärdering (IFAU) eller Vårdanalys. Regeringen
            har ett ansvar för att samordna och utvärdera de jämställdhetspolitiska
            insatserna.
          </p>
        </div>
        <div type="motSignatures">
          <list>
            <item xml:id="i-LaDr8PYVRWfRoDHBeTE664">
              Désirée Pethrus (KD)
            </item>
            <item xml:id="i-RZbHrGYiH27HrwTMUXzaH1">
              Jakob Forssmed (KD)
            </item>
            <item xml:id="i-Cq1wH7Zx76q6pTQyzPH289">
              Robert Halef (KD)
            </item>
            <item xml:id="i-9a45pRKeNRH9W8q79ELNNA">
              Penilla Gunther (KD)
            </item>
            <item xml:id="i-4kMQSnhZCEJsofizd6XP2m">
              Aron Modig (KD)
            </item>
            <item xml:id="i-G178vvMiJmFrxeNwySaJDV">
              Tuve Skånberg (KD)
            </item>
            <item xml:id="i-FSUPJLbgcDQwn2JnqxyYRP">
              Larry Söder (KD)
            </item>
          </list>
        </div>
      </div>
    </body>
  </text>
</TEI>
