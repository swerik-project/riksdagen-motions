<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03495">
  <teiHeader>
    <fileDesc>
      <titleStmt>
        <title>Utveckling av Jämtlands län</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3495 av Per Åsling (C)</title>
          <idno type="rdwebb">H5023495</idno>
          <rs type="number">3495</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023495/text</ref>
          <ref type="dokument_url_html">http://data.riksdagen.se/dokument/H5023495</ref>
          <ref type="dokumentstatus_url_xml">http://data.riksdagen.se/dokumentstatus/H5023495</ref>
          <ref type="docx">http://data.riksdagen.se/fil/509DDB7B-2BC0-4F69-B4F2-6AAF75C80A6C</ref>
          <ref type="pdf">http://data.riksdagen.se/fil/4E02C9FE-C02D-425A-AB9E-90A96E9EE12C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SUjJ9ST7Hx8opVDT621Esz" type="signed"/>
        <correspContext corresp="i-SUjJ9ST7Hx8opVDT621Esz">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction type="submitted" xml:id="i-P3egsgorR8aJiNkJUsWWWJ">
          <date when="2017-10-05"/>
          <time when="14:17:54"/>
        </correspAction>
        <correspAction type="reviewed" xml:id="i-8oCf2y45Tcvev6k5tL9fYp">
          <date when="2017-10-05"/>
          <time when="15:12:26"/>
        </correspAction>
        <correspAction type="referred" xml:id="i-JbGTshig1wAUzpbUqqqdZ6">
          <date when="2017-10-13"/>
        </correspAction>
        <correspAction type="assigned" xml:id="i-PMi7QchkBYVWssHH3VRnG9">
          <date when="2018-11-01"/>
          <time when="10:04:06"/>
        </correspAction>
        <correspContext corresp="i-PMi7QchkBYVWssHH3VRnG9">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-R7KkAjngqTLr4Wqq8BgktL"/>
        <correspContext corresp="i-R7KkAjngqTLr4Wqq8BgktL">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3495 av Per Åsling (C) Utveckling av Jämtlands län</div>
      </div>
      <div type="motBody">
        <div type="motProposal" subtype="förslag">
          <head xml:id="i-6uMG4dffCBHmcGpGzdLL9u">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-74hRPRjuxvUnjeQvT9wchy">
              Riksdagen ställer sig bakom det som anförs i motionen om att
              se över olika åtgärder för att förbättra förutsättningarna för
              människor och företag att växa och utvecklas i Jämtlands län och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TG4djBamwjAJw2bhCxY1wZ">
            Motivering
          </head>
          <p xml:id="i-HGS3MtgJnJtJb3QpWkLAtp">
            Alla delar av vårt land bidrar med att skapa resurser till det
            svenska samhällsbygget och till den välfärd vi medborgare behöver
            för att kunna leva goda och utvecklande liv. Vi ser idag att det
            kan växa i hela Sverige. Det faktum att åtminstone 270 kommuner
            rapporterar bostadsbrist är ett tydligt exempel på den livskraft
            som finns långt utanför storstadsområdena. Allt tal om att dela
            upp Sverige i ”närande” och ”tärande” regioner är därför omodernt,
            felaktigt och tillväxthämmande.
          </p>
          <p xml:id="i-R2Zrr3kJVmRAVpxujMco9J">
            Politiken ska därför inriktas på att få olika aktörer att samverka
            för att ge de bästa möjligheter för varje region att utnyttja
            sin särskilda potential till nytta för Sveriges samlade tillväxt.
            Tillväxtpolitiken, i sin bredaste mening, bör inriktas på att
            ge människor och företag möjligheter att ta vara på och utveckla
            sina unika förutsättningar att växa och utvecklas i hela landet.
          </p>
          <p xml:id="i-EoR4uXprdsjQR7TxeWYTDR">
            För att ge nödvändiga förutsättningar för ett offensivt lokalt
            och regionalt arbete är det viktigt att löpande utveckla en nationell
            politik som stärker grundförutsättningarna för en långsiktigt
            hållbar tillväxt i hela Sverige. En sådan politik bör bygga på
            konkreta insatser som utgår från de särskilda förutsättningar
            som gäller i varje del av Sveriges avlånga land liksom på föresatsen
            att människor kan och vill utveckla sina liv och sin del av landet.
          </p>
          <p xml:id="i-EJXSZjL92qSKduhtY1z3LF">
            Jämtlands län är en del av Sverige som har särskilt goda förutsättningar
            när det gäller att låta människor och företag att växa och utvecklas.
            Några av de områden där politiken bör stärkas för att ta vara
            på den utvecklingskraft som finns i Jämtlands län och i inlandet
            i övrigt är:
          </p>
          <head type="h2" xml:id="i-B2DeunYhmckkMJf4DuScVf">
            Förutsättningar för människor att växa
          </head>
          <p xml:id="i-QnrVPt3zyS83xrhJ4XMLvn">
            Grunden för en politik för tillväxt och utveckling i hela Sverige
            bör vara att människor kan och vill växa och utvecklas. Det offentliga
            har en roll i att bidra med goda förutsättningar för människors
            engagemang och kreativitet.
          </p>
          <p xml:id="i-Bf3iF1RRFcpDfvEsFruCCq">
            Stat och kommun bör dock undvika att kringgärda människors liv
            och utvecklings­kraft med onödig reglering och detaljerad planering.
            För att ge jämtar och härjedalingar möjlighet att fortsätta bidra
            till sin egen, länets och hela Sveriges tillväxt bör bland annat
            nedanstående områden fokuseras i den förda politiken:
          </p>
          <head type="h2" xml:id="i-PidaRLSDSb3sdqcyvU5eUS">
            Möjligheter till utbildning
          </head>
          <p xml:id="i-57r2CToNeNHH7w6B4Gr2F6">
            Kompetens är den viktigaste framgångsfaktorn i det moderna närings-
            och samhälls­livet. Satsningarna på forskning och utbildning knutna
            till Jämtlands län måste därför utvecklas och anpassas till näringslivets
            och samhällets stora behov av nya arbetssätt och kompetens.
          </p>
          <p xml:id="i-VyfBg1ta4685ssJ7Puygtv">
            Regeringen bör därför fortsätta satsningarna på Mittuniversitetet
            och ytterligare stimulera till ett framåtsyftande samspel med
            regionens företag och andra samhälls­aktörer i syfte att utveckla
            en effektiv kompetensförsörjning.
          </p>
          <p xml:id="i-6vKiB1wdGXZ5maQzzsa9vR">
            Inte minst gäller detta den spetsforskning som bedrivs inom besöksnäringsområdet.
            Verksamheter som turismforskningen inom E-tour och teknikutvecklingen
            inom Sports tech bör få de bästa förutsättningar att fortsätta
            utvecklas till gagn för tillväxt i hela Sveriges besöksnäring.
          </p>
          <p xml:id="i-R4PU9cVDXoThTtcGjBVc1Y">
            Vidare är det centralt att lyfta fram att kommunerna i Jämtlands
            län idag är en nettoexportör av kompetenta ungdomar till andra
            delar av Sverige. Genom att satsa på god utbildning bidrar därför
            länet och dess skattebetalare med viktiga resurser till hela landets
            tillväxt och utveckling.
          </p>
          <head type="h2" xml:id="i-C2PjbTLVEJ6uBLT7BTc7Ww">
            Tillgänglighet till service
          </head>
          <p xml:id="i-64zDSngketavXQVzUVBoHT">
            Vi ser idag en oroande uttunning av service i stora delar av
            vårt land, inte minst i Jämtlands län. Den förda politiken måste
            därför utvecklas bort från den ”geografiska blindhet” som präglat
            de senaste decennierna.
          </p>
          <p xml:id="i-6jYJMrXpdgmSDDn3cmE4Hm">
            Underlag för offentlig service kan inte enbart mätas i antal
            invånare utan hänsyn måste också tas till det geografiska område
            som en utförare ska ge service inom.
          </p>
          <p xml:id="i-zw3bqzuJL9f2vAktYAagM">
            Staten bör därför gå före i den utbyggnad som nu sker av lokala
            servicekontor. I den etableringen bör nya sätt att mäta vad en
            rimlig service till medborgarna innebär vara en central del. I
            arbetet bör därför utveckling av modeller för hur den offentliga
            servicen minst ska täcka områden utifrån ytstorlek ingå.
          </p>
          <p xml:id="i-DyZ6AgDznUPmbqxgmumdKk">
            En bedömning av vilken geografisk närhet som krävs för offentlig
            service ska också ingå i de statliga myndigheternas planering
            av verksamheten.
          </p>
          <head type="h2" xml:id="i-F8nwQxXsd7R72i17JfWoCX">
            En hälso- och sjukvård för alla
          </head>
          <p xml:id="i-GDJpAhwRtFj2eup6GYwmkR">
            Att hälso- och sjukvård ska ges utifrån principen om lika tillgång
            för alla medborgare är en självklarhet för de flesta svenskar.
            Trots detta skiljer sig tillgängligheten till vård av god kvalitet
            stort inom landet.
          </p>
          <p xml:id="i-9t8G4Qt58hTXSMEWaAoWxB">
            Med utgångspunkt i ovanstående resonemang om vad som är en rimlig
            tillgänglighet till offentlig service bör också bedömningen av
            vad som är rimlig tillgång till en hälso- och sjukvård av högsta
            kvalitet ingå.
          </p>
          <p xml:id="i-5SUSPNuFC1BtgWPpR2BVaB">
            Utgångspunkten bör vara att alla medborgare ska ha en god hälso-
            och sjukvård på ett rimligt geografiskt avstånd. Vi bör t.ex.
            vara öppna för att pröva lösningar där mobil teknik används för
            att överbrygga avstånd i syfte att ge säker och trygg vård till
            alla medborgare.
          </p>
          <head type="h2" xml:id="i-9YRyFY6cKQEUdfVbpBd2ke">
            Säkerhet och trygghet i hela landet
          </head>
          <p xml:id="i-WkSt8MYiTkELE8WFTRSwBn">
            Den ovan nämnda uttunningen av service är inte minst tydlig inom
            statens grundläggande uppgifter att värna medborgarnas liv och
            hälsa. Den senaste omorganisationen av polisen har visat på att
            geografiska avstånd blir djupt problematiska för den polisiära
            närvaron.
          </p>
          <p xml:id="i-8hHtJw9GxbQLawgBYaJPrE">
            Det är därför av största vikt att staten säkerställer att medborgarna
            kan ges en grundläggande trygghet och säkerhet i hela landet och
            att resurser avpassas inte enbart efter invånarantal utan också
            efter den geografiska yta som servicen ska ges inom.
          </p>
          <head type="h2" xml:id="i-Do818Z5NHTmfGJEWicFj5m">
            Möjligheter för nya invånare
          </head>
          <p xml:id="i-KJTzu37jBgGnLer9bXX3ei">
            Jämtlands län har förutsättningar för ett gott liv i en nyskapande
            och trygg miljö. Regionen har behov av och mottagningskapacitet
            för nya invånare och impulser från världens olika hörn.
          </p>
          <p xml:id="i-8iTucLg53EP8qgsbENgzXE">
            Kommunerna i Jämtlands län har utmärkt sig positivt under de
            senaste årens stora utmaningar inom flyktingmottagandet. Jämtlandskommunerna
            har visat på en stor förmåga till ett såväl kvalitativt som kvantitativt
            gott mottagande.
          </p>
          <p xml:id="i-PKwQmLP9SGtxXfYkP9KmiC">
            Det framtida mottagandet av asylsökande, nyanlända och ensamkommande
            barn bör därför bygga på principen att kommunernas förmåga och
            kompetens ska tas i anspråk. Vidare bör hela Sveriges kapacitet
            tas tillvara så att alla kommuner bidrar och inte enbart vissa.
            De kommuner som anser sig ha förmåga och önskemål om att ta emot
            nya invånare ska dock ges möjlighet till detta.
          </p>
          <head type="h2" xml:id="i-YBrMUTZqXFrrErLobZNmzB">
            Möjligheter att bo där man önskar
          </head>
          <p xml:id="i-13zYVwtsUGtzyjiQHdXXqv">
            Jämtlands län har många attraktiva boendemiljöer såväl nära det
            regionala centret, Östersund, som i hela den stora regionen. Människor
            uttrycker också önskemål om att ha möjligheter att bo i länets
            alla delar.
          </p>
          <p xml:id="i-RkZEjdmpSgWWpMKu8J8FrX">
            Staten bör medverka till att ge människor möjligheter att bo
            där de trivs och vill se sina barn växa upp. Onödiga hinder i
            till exempel skattelagstiftningen bör därför tas bort.
          </p>
          <p xml:id="i-NSL9njMyrupttrnctqM6ih">
            Viktiga sådana områden är självklart reglerna kring reseavdrag
            där den parlamen­tariska landsbygdskommittén (SOU:2017:1) lämnat
            intressanta och tänkvärda förslag vilka bör kunna förverkligas
            i bred politisk enighet.
          </p>
          <p xml:id="i-BX4LXz93cQo5BA5VMc9nkN">
            Vidare bör det utredas vilka möjligheter som finns genom att
            ge såväl arbetsgivare som arbetstagare skattefrihet för medarbetares
            resor till arbetsställen i andra delar av landet. Detta skulle
            kunna ge möjligheter för jämtar och härjedalingar att bo kvar
            i hembygden och samtidigt utveckla sina talanger och bidra med
            kompetens på andra ställen i Sveriges avlånga land.
          </p>
          <head type="h2" xml:id="i-UrvdtdZ1mdXjcHVFxFLewg">
            Förutsättningar för företag att växa
          </head>
          <p xml:id="i-S3hSKLQphEAbXmwQu58nsw">
            De allra flesta bedömare är eniga om att det är de små och medelstora
            företagen som är dagens och framtidens jobb- och tillväxtskapare.
            Jämtlands län har en företagsstruktur som domineras av små och
            medelstora företag vilket ger en särskild dynamik och omställningsförmåga.
          </p>
          <p xml:id="i-9wVJbBoBbq4JHSw9B6jXvB">
            Näringspolitiken bör därför inriktas på att ge goda tillväxtförutsättningar
            för de jobbskapande företagen genom att förenkla regelverk och
            ge möjligheter att pröva nya lösningar.
          </p>
          <head type="h2" xml:id="i-VomYZQKM4BX7qK2wwriePa">
            Basnäringarnas fortsatta utveckling
          </head>
          <p xml:id="i-9zTTyYhQYAWUcn6JeFdrH8">
            Skog, jord, mineraler och energi är starka signum för det svenska
            välståndet. Dessa näringar är också särskilt viktiga i Jämtlands
            län och det övriga inlandet.
          </p>
          <p xml:id="i-CBkZUnNQD7wyJCcWm8zrKR">
            Det är viktigt att regeringen ser dessa basnäringars framtidspotential
            och lägger stor vikt och lämpliga resurser på deras vidare utveckling.
          </p>
          <p xml:id="i-KZGXR7fbXYXCgHAnJ3Cwp1">
            Jämtlands län har en av landets största skogstillgångar vilket
            skapar stora möjligheter när oljan ska ersättas, eftersom allt
            som görs av olja kan produceras av biomassa från skogen. Skogen
            kan ersätta fossil olja både som bränsle och när det gäller industriråvaror
            som fiber och kemi.
          </p>
          <head type="h2" xml:id="i-XMrGQaLiG1mAKgo3f6dTJy">
            Nya basnäringar i Jämtlands län
          </head>
          <p xml:id="i-4un1jmkzyfvsBGWSGo8Xam">
            Besöksnäringen är en basnäring i stora delar av Sverige och då
            inte minst i Jämtlands län. Den har dessutom spelat en stor roll
            i länet och Sverige under så lång tid att den knappast kan betraktas
            som ny. Dock är intresset för den på många håll tämligen nyvaknat
            vilket motiverar att understryka behovet av en uppdaterad politik
            för denna viktiga näring. Dess roll för tillväxt och sysselsättning
            kan knappast överskattas. Samtidigt betraktas näringen ibland
            inte som en lika viktig del av näringslivet som andra branscher.
          </p>
          <p xml:id="i-QqB6SHRWkvEtvNetYrQqUd">
            Regeringen bör därför ta initiativ till att göra Jämtlands län
            till en särskild utvecklingsregion inom besöksnäringen. Initiativet
            bör innehålla särskilda satsningar såväl som regelförenkling och
            kunskapsutveckling. Genom att samla resurser i en satsning på
            en framtidsbransch med exceptionella förutsättningar i just Jämtlands
            län genereras kunskap som kan bli till nytta för tillväxtpolitiken
            i hela Sverige.
          </p>
          <p xml:id="i-8oj75PGv9m1dUedrRpkzpC">
            En däremot, i ordets rätta bemärkelse, ny basnäring med stor
            potential för Jämtlands län, och norra Sverige i stort, är etablering
            av datacenter. Multinationella företag riktar sina blickar mot
            en region med extraordinära förutsättningar för denna framtidsverk­samhet.
            Låga energipriser, kallt klimat och kompetens gör att norra Sverige
            har starka globala konkurrensfördelar. Facebooks etablering i
            Luleå är ett exempel som bör följas av flera.
          </p>
          <p xml:id="i-DcJtYkXcaSD2TUZLdsM2Jt">
            Regeringen bör därför ta fram en strategi för hur Sverige ska
            försvara och utveckla sin position inom denna löftesrika bransch.
            I det arbetet bör Jämtlands län fungera som försöksregion för
            den löpande utvecklingen av konkreta satsningar på datacenteretableringar.
          </p>
          <head type="h2" xml:id="i-HJtEBfJaY1q5LbmWJ17U63">
            Fungerande infrastruktur
          </head>
          <p xml:id="i-ScMw8fbBTppfBrhhUVdnRb">
            Transporter av människor, kunnande, varor och tjänster är grundläggande
            för ett gott näringslivsklimat. Jämtlands län har länge varit
            alltför lågt prioriterat när det gäller traditionella satsningar
            på väg och järnväg. Länets stora yta och dess spridda näringsliv
            och befolkning ställer också särskilda krav såväl på traditionella
            transporter som på modern kommunikation som till exempel via bredband.
          </p>
          <p xml:id="i-AScFuzYXgUEVRGm2ddd2aM">
            Satsningar på bärighet när det gäller enskilda vägar, vilka ofta
            har stor betydelse för skogsnäringen, är ett tydligt exempel på
            var, i sammanhanget, relativt små resurser kan ge stora effekter.
            Att satsa infrastrukturmedel på bärighetsinatser är en synnerligen
            effektiv väg att få ut mycket av begränsade resurser.
          </p>
          <head type="h2" xml:id="i-65bUryeNWXrqu6MtU74tYp">
            Tillgång till kapital
          </head>
          <p xml:id="i-4fkVtpqXcQJeAznHxV3tMN">
            Företagen i Jämtlands län kan ge exempel på minst lika många
            spännande och innovativa idéer som företagen i landets så kallade
            tillväxtregioner. Tyvärr har dock många banker och investerare
            inte den nödvändiga kunskapen om dessa möjligheter till tillväxt
            i befintliga och nya företag. Detta gör att finansiärer inte sällan
            övervärderar riskerna och undervärderar potentialen i de jämtländska
            företagen. Det är därför centralt att staten tar en aktiv roll
            när det gäller att tillförsäkra företag i hela Sverige riskvilligt
            kapital.
          </p>
          <p xml:id="i-5F8DAWGpz1UkeLSzJxYWpZ">
            Regeringen bör därför tillförsäkra att Jämtlands län, inlandet
            och norra Sverige i stort prioriteras betydligt högre än nu i
            de framtida statliga satsningarna på kapitalförsörjning. Detta
            gäller satsningar i form av såväl lån och garantier som ägarkapital.
            Regeringen bör tillförsäkra att ett regionalt perspektiv även
            framledes är en central utgångspunkt för verksamheten.
          </p>
          <p xml:id="i-MTQCBihnMKDKf7FW1bvJYK">
            Ett område där efterfrågan är stor från många företag är verksamheten
            med lånegarantier. Regeringen bör därför ta initiativ till en
            översyn av möjligheterna för staten, i nära samarbete med ordinarie
            aktörer på kreditmarknaden, att utveckla nya former för detta
            strategiskt viktiga instrument för att öka möjligheterna för mindre
            företag utanför storstadsområdena att växa.
          </p>
          <head type="h2" xml:id="i-GkNXpZztHTqVqsQrEqQ7yU">
            Det offentligas ansvar
          </head>
          <p xml:id="i-76hVmJBEXvEHbhWRcx2Z1t">
            Stat, kommuner, regioner och landsting har ett ansvar för att
            underlätta och medverka till att människor och företag kan växa
            och utvecklas i hela landet. Det offentliga bör i detta arbete
            verka med stor lyhördhet mot människornas och företagens behov.
          </p>
          <p xml:id="i-JXRirrtrtVFS4dfx5RgMu6">
            Statliga myndigheter och kommunala näringslivsenheter kan inte
            visa vägen mot utveckling och tillväxt utan bör inrikta sitt arbete
            på att stödja den kreativitet som människor har och undanröja
            hinder för denna att utvecklas och blomstra.
          </p>
          <head type="h2" xml:id="i-Ex1WscHymYTBe5xoNzqMG4">
            Statliga myndigheter behöver se mer än Stockholm
          </head>
          <p xml:id="i-DiWkVPczjW9Q4fTBQXdzy3">
            Att statliga myndigheter ska vara närvarande där medborgare och
            företag befinner sig är självklart för de flesta. Om myndigheterna
            distanserar sig från människornas och företagens vardag och tappar
            kontakten med dem de finns till för sjunker snabbt deras förmåga
            att verka effektivt.
          </p>
          <p xml:id="i-byAvEoeGhHfoydWtyvQGQ">
            Med andra ord krävs det att staten är närvarande i landets olika
            delar för att den och dess tjänstemän ska ha kunskap om den verklighet
            man arbetar i och för. Frågan om statens närvaro kräver idéer,
            strategier och samordning från riksdagens och regeringens sida.
            Den kan därför inte lämnas över till enskilda generaldirektörer
            och till de snäva behov som gäller för varje del av statens verksamhet
            för sig.
          </p>
          <p xml:id="i-6BB9trMYTPWLv6jwAhWBcr">
            Regeringen bör därför stärka styrningen av myndigheternas närvaro
            i landets olika delar. Regeringen bör vidare ta initiativ till
            att samordna de olika myndigheternas närvaro och inte lämna över
            dessa beslut till enskilda myndighetsledningar.
          </p>
          <p xml:id="i-FR8nJe9AGHjNzRQVoYxV1D">
            Den begränsade omlokalisering av statliga myndigheter som nuvarande
            regering inlett bör efterföljas av betydligt mer offensiva och
            kraftfulla åtgärder. Östersund och Jämtlands län har visat på
            särskilt goda förutsättningar när det gäller att bedriva statlig
            verksamhet med hög kompetens och på ett kostnadseffektivt sätt.
          </p>
          <p xml:id="i-B1CzXAKRRSYD6BdxVwizT8">
            Det är dock viktigt att statliga om- och nylokaliseringar inte
            enbart begränsas till regionala centra, som Östersund. Även på
            detta område måste regeringens försiktiga inledning efterföljas
            av en mer framsynt politik när det gäller statens närvaro i hela
            landet.
          </p>
          <head type="h2" xml:id="i-6zaduF8mxVP1mvz8GiFDV4">
            Nya lösningar inom välfärden
          </head>
          <p xml:id="i-KWB2RSnfLPax5ZxVy2Pt2f">
            Vård, skola och omsorg av hög och jämn kvalitet ställer höga
            krav på utförande och finansiering i ytstora områden med spridd
            befolkning. För att möta framtidens utmaningar krävs därför att
            olika lösningar och driftsformer stimuleras. Välfärdsjobben får
            inte heller bli en kvinnofälla där personalen, som ofta utgörs
            av kvinnor, inte kan välja mellan olika arbetsgivare eller att
            driva sin verksamhet i egen regi.
          </p>
          <p xml:id="i-7zq8KRMdrWK7akaMPef42T">
            Regeringen bör därför inleda försök med nya lösningar på centrala
            välfärdstjänster i ytstora regioner med spridd befolkning. I Jämtlands
            län, där koncentrationen av befolkningen ännu inte koncentrerats
            i lika hög grad som tyvärr skett i andra delar av norra Sverige,
            finns särskilt goda förutsättningar för en sådan kunskapsutveckling.
            Inom ramen för ett sådant arbete är det centralt att stimulera,
            inte begränsa, alternativa driftsformer inom vård, skola och omsorg.
          </p>
          <head type="h2" xml:id="i-6oxKxms87YPb51McrwwTuw">
            Regionala skattebaser
          </head>
          <p xml:id="i-BxMkDPRycSWz4eHyhjXZw1">
            Att använda skattepolitiken som ett tillväxtredskap för hela
            länet kan möjliggöras genom att regionalisera flera delar av den
            statliga fastighetsskatten, i syfte att stärka vår regionala beslutsnivå
            och regionens möjlighet att föra en tillväxtfrämjande politik
            utifrån våra egna förutsättningar. Ett första steg är att intäkterna
            från fastighetsskatten på vind- och vattenkraftproducerande fastigheter
            regionaliseras.
          </p>
          <head type="h2" xml:id="i-F497x5ERDTGxoK7FsRbi2y">
            Det civila samhällets styrka
          </head>
          <p xml:id="i-RfhRH1qj8ZcRLhUSTZt1tR">
            Det svenska folkhemmet byggdes till viktiga delar upp av folkrörelserna.
            Det offentliga åtagandet gentemot invånarna kan på många sätt
            kompletteras, utvecklas och fördjupas genom det civila samhällets
            medverkan.
          </p>
          <p xml:id="i-KSSX1sSRJ9WavmzJYQzWm3">
            På senare tid har vi sett detta genom, inte minst, civilsamhällets
            stora bidrag inom flyktingmottagandet. Utan frivilliga krafter
            hade det offentliga Sverige inte klarat den utmaning det innebar
            när många människor sökte skydd i Sverige under en kort period.
          </p>
          <p xml:id="i-FTDGnSSuPE9SE5U25iPAK">
            En framtidsinriktad politik för tillväxt och utveckling måste
            därför inkludera det civila samhället. Men då på deras egna villkor.
            Att utgå från det särskilda i frivilliga krafters uppbyggnad och
            arbetssätt är av avgörande betydelse för att de ska få möjlighet
            att bidra med sin fulla potential.
          </p>
          <p xml:id="i-i22JW7aLxiogvmksFMdXx">
            Det civila samhället fungerar inte som ett offentligt organ och
            inte heller som ett företag som levererar en upphandlad vara eller
            tjänst. Om vi inte har detta klart för oss när det offentliga
            samverkar med de civila krafterna kommer samverkan inte att fungera.
          </p>
          <p xml:id="i-L9YDBo6T25gvvU6wfTacxb">
            Inom utvecklingen av det civila samhällets samverkan med den
            skattefinansierade verksamheten pågår nu en spännande utveckling,
            inte minst i Jämtlands län. Regeringen bör därför ta till sig
            nya former för samarbete och på det sättet bidra till att ge civilsamhället
            fortsatta möjligheter att bidra till välfärden också under kommande
            decennier.
          </p>
        </div>
        <div type="motSignatures">
          <list>
            <item xml:id="i-KQspJ9rHjhu7c7KVV2YvVL">
              Per Åsling (C)
            </item>
          </list>
        </div>
      </div>
    </body>
  </text>
</TEI>
