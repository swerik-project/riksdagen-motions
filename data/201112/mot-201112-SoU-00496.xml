<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00496">
  <teiHeader>
    <fileDesc>
      <titleStmt>
        <title>Könstillhörighetslagen</title>
        <author corresp="i-JxxHuvwXWsJTZYTnBZLHj">av Marianne Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könstillhörighetslagen</title>
          <idno type="rdwebb">GZ02So496</idno>
          <rs type="number">So496</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So496/text</ref>
          <ref type="dokument_url_html">http://data.riksdagen.se/dokument/GZ02So496</ref>
          <ref type="dokumentstatus_url_xml">http://data.riksdagen.se/dokumentstatus/GZ02So496</ref>
          <ref type="doc">http://data.riksdagen.se/fil/36E219F3-0431-49B0-AECC-036CB3DA4F77</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9y1vHco3RWc2uuA74NkZMG" type="signed"/>
        <correspContext corresp="i-9y1vHco3RWc2uuA74NkZMG">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-WQPGiB39p94ZPxNZZMiEyd" type="numbering">
          <date when="2011-10-10"/>
        </correspAction>
        <correspAction xml:id="i-GRiLYNgaDbjDQ1dVq8MFr9" type="submission">
          <date when="2011-10-05"/>
        </correspAction>
        <correspAction xml:id="i-NzNrbabtUA3DHhKTZhJFmk" type="transfer">
          <date when="2011-10-01"/>
        </correspAction>
        <correspAction xml:id="i-5v3ZJjXGdecQjXXhXgbubz" type="assigned"/>
        <correspContext corresp="i-5v3ZJjXGdecQjXXhXgbubz">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Aa6ygXunntVBYr5egHeHiP" type="motBody">
        <div xml:id="i-XKfrdNyk6KqBq36ZRuu7sc" type="TOC">
          <head xml:id="i-nN8VLDFdzbgxE53p6tgEq">
            1 Innehållsförteckning
          </head>
          <list xml:id="i-8w3equtWnuWpBsqQ2Q5Fhd">
            <item xml:id="i-YHKR2ZewUHMABZXN7YCZq3">
              2Förslag till riksdagsbeslut 2
            </item>
            <item xml:id="i-FPtWt9MXpm6D7XPSuV9psW">
              3Vår könsidentitet 2
            </item>
            <item xml:id="i-84NUKWgqaJHnkaEKwUPjdc">
              4Att byta kön 2
            </item>
            <item xml:id="i-Lvyv1QynSEN3pNKpnY9kkj">
              5Den omoderna könstillhörighetslagen 3
            </item>
            <item xml:id="i-VwvqoKf21sYEVgqMBBdTns">
              5.1Ta bort kravet på sterilisering 4
            </item>
            <item xml:id="i-BvGqRpXZWyhNFQWPrirpSV">
              5.2Ta bort kravet på att sökanden ska vara ogift 5
            </item>
            <item xml:id="i-5X9xCXBSzi9RQyqAJJbTFe">
              5.3Ta bort kravet på åldersgräns 5
            </item>
            <item xml:id="i-Kdhwq24MkBW61Bfqp6iSGJ">
              5.4Ta bort kravet på svenskt medborgarskap 6
            </item>
          </list>
        </div>
        <div xml:id="i-DjAKQjtcNWLEwgodF12qwA" type="motProposal" subtype="förslag">
          <head xml:id="i-5k1Khc5ZGu1AexSFGTYPz9">
            2 Förslag till riksdagsbeslut
          </head>
          <list xml:id="i-Ma1HEbssTiNgEJYvRv7NwK" style="ol">
            <item xml:id="i-3qwJ8FjZ871V97cq8GYSRh">
              Riksdagen begär att regeringen lägger fram förslag till ändring
              av könstillhörighetslagen som innebär att kravet på att sökanden
              ska vara steriliserad tas bort.
            </item>
            <item xml:id="i-Pi7rpavTvhnUZBgz4QgUiw">
              Riksdagen begär att regeringen lägger fram förslag till ändring
              av könstillhörighetslagen som innebär att det uttryckligen blir
              tillåtet för transsexuella att spara könsceller för eventuell
              framtida assisterad befruktning.
            </item>
            <item xml:id="i-Hm2Pn3sTbjpvnEx8AGXqmc">
              Riksdagen begär att regeringen lägger fram förslag till ändring
              av könstillhörighetslagen som innebär att kravet på att sökanden
              inte får vara gift eller registrerad partner tas bort.
            </item>
            <item xml:id="i-Umz8fN64dD6EKiySvkANDX">
              Riksdagen begär att regeringen lägger fram förslag till ändring
              av könstillhörighetslagen som innebär att 18-årsgränsen för fastställande
              av könstillhörighet tas bort.
            </item>
            <item xml:id="i-9gDcG3RNVkKVT67GLRj54u">
              Riksdagen begär att regeringen lägger fram förslag till ändring
              av könstillhörighetslagen som innebär att kravet på att sökanden
              måste vara svensk medborgare tas bort.
            </item>
          </list>
        </div>
        <div xml:id="i-2Fgeh3EAtaUVCsZEXwvpb1" type="motContent">
          <head xml:id="i-2gpQFkorpqpFYo8QE5DLyJ" type="h1">
            3 Vår könsidentitet
          </head>
          <p xml:id="i-HAQLSZ7S1pqdmZeAjw4ePc">
            För de allra flesta av oss är vår könsidentitet självklar och
            okomplicerad. Vi identifierar oss och uttrycker oss på sätt som
            är allmänt accepterade för det kön vi föddes med. Men det finns
            människor som inte alls har samma relation till sitt kön eller
            till sin kropp. Transpersoner är ett samlingsbegrepp för människor
            som av olika skäl inte självklart identifierar sig med sitt biologiska
            kön och alla de sociala beteenden som förväntas av kvinnor respektive
            män. Det kan handla om transsexuella som vill genomgå fullständiga
            medicinska könsbyten eller om transvestiter. Det föds dessutom
            ett antal barn varje år, cirka ett på 1 5002 000 födslar, som
            har en oklar biologisk könsidentitet, s.k. intersexuella. Många
            transpersoner och intersexuella identifierar sig väldigt tydligt
            som män eller kvinnor men det finns de som inte gör det. En persons
            könsidentitet har inget med personens sexuella läggning att göra.
            En transperson kan alltså vara homosexuell, bisexuell eller heterosexuell.
          </p>
          <head xml:id="i-67JazUSKhS14fRo7ZN4wqy" type="h1">
            4 Att byta kön
          </head>
          <p xml:id="i-LhbNP7UcwpZnbdrDdk8RXE">
            Vissa personer upplever att de har fötts i en kropp med fel kön.
            Transsexuella vill korrigera kroppen som inte stämmer överens
            med den upplevda könsidentiteteten genom hormonbehandling eller
            kirurgi. Transsexualism är en sjukdom, och behandling ges inom
            den allmänna sjukförsäkringens ramar. Den enda verksamma behandlingen
            anses vara en medicinsk och kirurgisk könskorrigering (könsbytesoperation),
            vilket i Sverige också erbjuds tillsammans med ett byte av juridiskt
            kön. Under åren 19922009 ansökte 540 personer om könsbyte. Antalet
            sökanden har ökat stadigt sedan 1972 då lagen infördes.
          </p>
          <p xml:id="i-AW8P5T78TU4QDnBnFmFtr3">
            För att få rätt till operation krävs i dag att en ny juridisk
            könstillhörighet först fastslås. För att få denna nya könstillhörighet
            har Socialstyrelsens rättsliga råd som praxis att kräva ett läkarutlåtande
            av en psykiater som utrett patienten under en längre tid, i allmänhet
            omkring två år. För de transsexuella patienter som behöver kirurgisk
            behandling krävs alltså först minst två års utredning inom psykiatrin.
          </p>
          <p xml:id="i-FnGTx4vurNyeemYS4LKuAw">
            I hälso- och sjukvårdslagen fastslås att alla ska ha rätt till
            hälso- och sjukvård på lika villkor. Det innebär att behoven hos
            den enskilde patienten ska styra insatserna, och att hinder för
            detta endast är begränsningar i det medicinska kunnandet, dvs.
            att bot eller lindring saknas. Vi anser att detta även måste gälla
            vid könsbyte.
          </p>
          <head xml:id="i-BeFomWSm4fDP5Fjd69BuEq" type="h1">
            5 Den omoderna könstillhörighetslagen
          </head>
          <p xml:id="i-MGXLDFV73XgLivm7rzfQ2A">
            Könstillhörighetslagen reglerar hur ett byte av juridisk könstillhörighet
            går till för transsexuella och intersexuella personer. Lagen har
            i princip varit oförändrad sedan dess tillkomst 1972. En översyn
            av lagen, Könstillhörighetsutredningen (SOU 2007:16), presenterades
            i mars 2007. Socialstyrelsen presenterade även en rapport om transsexuella
            2010. Av rapporten framgår att lagen är föråldrad och bör ändras.
            Alliansregeringen har dessvärre ännu inte lagt fram något förslag
            till lagändring. Ansvarig minister kan inte heller ange någon
            närmare tidsplan för arbetet (se svar på interpellation. 2010/11:395).
          </p>
          <p xml:id="i-96YgrbFQQQ4gT3RZBm8gkZ">
            Detta är både sorgligt och uppseendeväckande eftersom transfobin
            i samhället knappast avtagit, tvärtom. Det finns inte heller något
            som tyder på att situationen för de berörda personerna, alltså
            transsexuella, intersexuella och deras anhöriga, har blivit bättre
            de senaste åren. Dagens könstillhörighetslag är omodern. Kraven
            på att patienten för att få behandling ska vara steril, ogift,
            svensk medborgare och 18 år samt olika tidsgränser leder till
            ett ökat psykiskt lidande. I dag måste den kvinna eller man som
            vill byta kön leva som det upplevda könet i minst ett år innan
            operation kan bli aktuellt. Människor som redan mår dåligt förväntas
            orka bryta mot omgivningens normer om vad som är manligt och kvinnligt.
            Dag efter dag, i kön i mataffären, på bussen och på jobbet.
          </p>
          <p xml:id="i-JBnHeWHmNKN31LyhJbp6uv">
            Vi är övertygade om att transfobin, transsexuellas ohälsa och
            den bristfälliga lagstiftningen har ett samband. Transsexuella
            diskrimineras, hånas, ofredas och misshandlas. Detta kommer att
            fortsätta så länge inte samhället sänder tydliga signaler om att
            transsexuellas mänskliga rättigheter är värda att ta på allvar.
            Regeringen kan visa det genom att ta fram en värdig lagstiftning
            som reglerar könsbyte.
          </p>
          <head xml:id="i-JKUNo2eATbFheNXAjNx6r3" type="h2">
            5.1 Ta bort kravet på sterilisering
          </head>
          <p xml:id="i-6JKhVcQPWocECHt7cwfoTD">
            Att människor tvångssteriliseras låter som en kvarleva från 1930-talet.
            Men tvångssterilisering är ett högst verkligt ingrepp för de personer
            som genomgår könskorrigerande behandling i dagens Sverige. Kvinnor
            och män som byter kön förvägras i dag möjligheten att bli förälder
            i framtiden eftersom deras könsceller inte får sparas. Detta är
            både ovärdigt och omänskligt.
          </p>
          <p xml:id="i-MH3MRpFY5rYkPw4RFtYeX3">
            I dag krävs att den som ansöker om ändrad könstillhörighet ska
            vara steriliserad eller på annat sätt sakna fortplantningsförmåga.
            Det är dock möjligt för en person att spara könsceller innan hon
            eller han får sin könstillhörighet ändrad. Därför skulle det vara
            teoretiskt möjligt att personen och hennes eller hans partner
            använder sig av de sparade könscellerna vid en assisterad befruktning.
            I dag hindrar dock Rättsliga rådets och förvaltningsdomstolarnas
            tolkning av steriliseringskravet denna möjlighet för en transsexuell
            person att bli förälder. För att uppfylla steriliseringkravet
            krävs alltså att den sökande inte har sparade könsceller som kan
            resultera i ett biologiskt barn (SOU 2007:16 s. 181). Vi anser
            att det är oacceptabelt att transsexuella och intersexuella berövas
            möjligheten att bli biologiska föräldrar på det sätt som sker
            i dag.
          </p>
          <p xml:id="i-SkuiJi9rC9Crsy3yJhyzSR">
            En förälders könstillhörighet och könsidentitet spelar inte någon
            roll för förmågan att ta hand om ett barn.
          </p>
          <p xml:id="i-Pipv5AxhJ3CYeECRMKHadU">
            Jämställdhetsombudsmannen (tidigare JämO, nu ersatt av DO) har
            uttalat att steriliseringskravet i könstillhörighetslagen är könsdiskriminerande.
            Regeringen har medgett att kravet kan uppfattas som könsdiskriminerande
            eftersom diskriminering av transsexuella är att anse som könsdiskriminering
            (prop. 2007/08:95).
          </p>
          <p xml:id="i-8GwahhNjKibRMhoMb464T6">
            Steriliseringskravet har även nyligen kritiserats av Europarådets
            kommissionär för mänskliga rättigheter.
          </p>
          <p xml:id="i-9f4QZUNhsASLwgAzic6FfH">
            Vi delar dessa synpunkter och anser att kravet på sterilisering
            i den nuvarande lagen är diskriminerande mot transexuella. Vi
            anser även att Könstillhörighetsutredningens förslag om att införa
            ett krav på att könskörtlarna ska vara avlägsnade innan könstillhörigheten
            ändras är lika diskriminerande eftersom det i praktiken innebär
            tvångskastrering. Eftersom ett avlägsnande av könskörtlarna är
            ett så omfattande ingrepp bör varje patient själv få avgöra om
            hon eller han vill genomgå behandlingen. Socialstyrelsen har i
            sin rapport från 2010 lagt fram ett annat förslag än Könstillhörighetsutredningen,
            vilket är positivt. Där rekommenderas bl.a. att kravet på sterilisering
            avskaffas utan att något krav på kastrering införs.
          </p>
          <p xml:id="i-61Quhx9ev1ePd5rEHT1UaM">
            Regeringen bör därför lägga fram förslag till ändring av könstillhörighetslagen
            som innebär att kravet på att sökanden ska vara steriliserad tas
            bort.
          </p>
          <p xml:id="i-PzMd1gjSrySre4ft5BUcK1">
            Regeringen bör även lägga fram förslag till ändring av könstillhörighetslagen
            som innebär att det uttryckligen blir tillåtet för transexuella
            att spara könsceller för eventuell framtida assisterad befruktning.
          </p>
          <head xml:id="i-6gLa1Dw9s8uokm3AtnYcY3" type="h2">
            5.2 Ta bort kravet på att sökanden ska vara ogift
          </head>
          <p xml:id="i-2Jv6VAhHtMLbE775VzZRXK">
            I dag tvingas gifta personer som vill byta kön till skilsmässa.
            Ett könsbyte kan bara beviljas om personen inte lever i äktenskap
            eller i partnerskap. Detta är oacceptabelt. Vid tiden för lagens
            tillkomst var partnerskapslagen ännu inte ens påtänkt och inga
            andra länder hade infört möjlighet till juridiskt könsbyte för
            transsexuella och intersexuella. Attityderna mot den som avvek
            från könsnormerna var dessutom mycket hårdare jämfört med i dag.
          </p>
          <p xml:id="i-JYrEKdfGVXuRRpv9acrong">
            Könstillhörighetsutredningen föreslår att kravet på att sökanden
            ska vara ogift tas bort.
          </p>
          <p xml:id="i-22WHPRhY8WfhhdVhJZFKk6">
            Regeringen bör därför lägga fram förslag till ändring av könstillhörighetslagen
            som innebär att kravet på att sökanden inte får vara gift eller
            registrerad partner tas bort.
          </p>
          <head xml:id="i-Ww5jw21rs82kHd7RDYqVXC" type="h2">
            5.3 Ta bort kravet på åldersgräns
          </head>
          <p xml:id="i-6DPa1RjMwZMbkV1YCk8Rxu">
            I dag tvingas unga transsexuella genomgå puberteten i en kropp
            som känns fel och främmande. Enligt könstillhörighetslagen får
            fastställelse av könstillhörighet för en person som är transsexuell
            endast meddelas om sökanden har fyllt 18 år. Detta innebär att
            någon könskorrigerande operation inte kan utföras på en person
            som är under 18 år. Innan sökanden fyllt 23 år får tillstånd bara
            lämnas om det finns synnerliga skäl. Enligt uppgift gör dock Rättsliga
            rådet regelmässigt undantag från 23-årsgränsen (SOU 2007:16 s.
            161). Utredning och hormonbehandling enligt hälso- och sjukvårdslagen
            kan dock påbörjas innan personen fyllt 18 år. Möjligheterna till
            en lyckad övergång till det önskade könet ökar kraftigt om personen
            slipper genomgå puberteten i sitt biologiska kön (SOU 2007:16
            s. 164).
          </p>
          <p xml:id="i-2UvC9CL9c7zJ8hAkb6jGos">
            För en person som är mantillkvinna-transsexuell (MTF) kan det
            innebära att hon slipper röstterapi, operationer av struphuvudet
            och plågsam epilering (hårborttagning). För en kvinnatillman-transsexuell
            (FTM) kan det innebära att brösten inte utvecklas helt och att
            han därigenom eventuellt slipper genomgå mastektomi (borttagande
            av brösten). Trots att regeringens utredare är väl medveten om
            dessa fakta har utredaren ändå valt att föreslå att den nuvarande
            18-årsgränsen ska kvarstå. Socialstyrelsen föreslår dock i rapporten
            från 2010 att det bör utredas hur personer under 18 år ska få
            sin juridiska könstillhörighet ändrad och att insättandet av s.k.
            stopphormoner bör övervägas skyndsamt för att minska risken för
            psykisk ohälsa.
          </p>
          <p xml:id="i-6bVqmvCrVNiqrPUEfxHZPi">
            Vi anser att åldersgränsen ska tas bort helt. Redan i dag görs
            alltid en omfattande utredning av varje patient och en bedömning
            i det enskilda fallet. Åldersgränsen fyller därför inget syfte.
          </p>
          <p xml:id="i-XW6rQFPvXP2GNGStHNxA1r">
            Regeringen bör därför lägga fram förslag till ändring av könstillhörighetslagen
            som innebär att 18-årsgränsen för fastställande av könstillhörighet
            tas bort.
          </p>
          <head xml:id="i-TXRpeaY2hAbr4Zjw6StxTj" type="h2">
            5.4 Ta bort kravet på svenskt medborgarskap
          </head>
          <p xml:id="i-4Lk4Gh5VccQWwTQcgtH1uK">
            I dag krävs svenskt medborgarskap för att få tillstånd att ändra
            sin könstillhörighet. Motivet var oro över hur en person som fått
            sin könstillhörighet ändrad i Sverige skulle bemötas i sitt hemland
            om hon eller han återvände dit. År 1972 fanns även oro för att
            Sverige skulle tvingas ta emot ett stort antal utländska medborgare
            som ville ändra sin könstillhörighet om inte kravet infördes.
            Könstillhörighetsutredningen poängterar att den medicinska delen
            av byte av könstillhörighet är en sjukvårdsfråga och därför styrd
            av reglerna om utländska medborgares rätt till sjukvård i Sverige.
            Utredningen föreslår att tillstånd till ändrad könstillhörighet
            fortsättningsvis ska kunna meddelas även till den utländska medborgare
            som är bosatt i landet. Bosättningsbegreppet ska tolkas som i
            socialförsäkringslagen, dvs. att personen måste kunna antas vistas
            i landet i minst ett år framöver. Vidare föreslår utredningen
            att hon eller han måste ha bott i Sverige under minst ett år i
            anslutning till att tillståndet utfärdas. Vänsterpartiet håller
            med utredaren om att det är dags att ta bort kravet på svenskt
            medborgarskap för att få tillstånd att ändra sin könstillhörighet.
          </p>
          <p xml:id="i-S2K4unHvmBS9uQAGJF23rA">
            Regeringen bör därför läggar fram förslag till ändring av könstillhörighetslagen
            som innebär att kravet på att sökanden måste vara svensk medborgare
            tas bort.
          </p>
        </div>
        <div xml:id="i-DjAH5WS9oKVrWxLwNecseD" type="motSignatures">
          <list xml:id="i-DUAdRBPqPdozL4BhF9qVa1">
            <item xml:id="i-261pV41QQ7pQ9a2oAUAVjR" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-UCeP2XnkYyyYqmYsKwfqpv" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-3w9hwq9CJ4V6chaooAFmp1" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-7h1ZA4p4UqBVx3miyFnYYJ" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-LSuypSP1cQjSquav5AQ5v4" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-TYh4hdm3YEpRT9JJ1zCxfE" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
