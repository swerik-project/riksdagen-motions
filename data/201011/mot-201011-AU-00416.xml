<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00416">
  <teiHeader>
    <fileDesc>
      <titleStmt>
        <title>Jämställdhetspolitikens organisering</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhetspolitikens organisering</title>
          <idno type="rdwebb">GY02A416</idno>
          <rs type="number">A416</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A416/text</ref>
          <ref type="dokument_url_html">http://data.riksdagen.se/dokument/GY02A416</ref>
          <ref type="dokumentstatus_url_xml">http://data.riksdagen.se/dokumentstatus/GY02A416</ref>
          <ref type="doc">http://data.riksdagen.se/fil/C51D0E2E-0E40-4E55-8DFE-B742521D0FFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CQKjE1o5jErgNeofjnYuiH" type="signed"/>
        <correspContext corresp="i-CQKjE1o5jErgNeofjnYuiH">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-J2C81CH4UE3osgCKiWnYYe">
          <date when="2010-10-29"/>
        </correspAction>
        <correspAction type="submission" xml:id="i-MzsUFPC4DLXoFiUjnRmVTg">
          <date when="2010-10-27"/>
        </correspAction>
        <correspAction type="transfer" xml:id="i-UWD7QZrL11YkkbKWgABTnE">
          <date when="2010-10-26"/>
        </correspAction>
        <correspAction type="assigned" xml:id="i-91uqfaZ4ARpXBEaCZdu6rP"/>
        <correspContext corresp="i-91uqfaZ4ARpXBEaCZdu6rP">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XqiNhkmWakq77BWa12M9gp">
            1 Förslag till riksdagsbeslut
          </head>
          <p xml:id="i-HpeR8ZBc98sCoEtvfK2L2H">
            Riksdagen tillkännager för regeringen som sin mening vad som
            anförs i motionen om jämställdhetsarbetets organisering.
          </p>
        </div>
        <div type="motContent">
          <head type="h1" xml:id="i-DKePiXkkceQP6BCoz1mgyR">
            2 De övergripande jämställdhetsmålen
          </head>
          <p xml:id="i-9zVvmu9BXZC5byeHZ9Yumn">
            Det övergripande målet för svensk jämställdhetspolitik i dag
            är att kvinnor och män ska ha samma makt att forma samhället och
            sina egna liv. Enligt fyra delmål ska kvinnor och män ha samma
            rätt och möjlighet att vara aktiva samhällsmedborgare och forma
            villkoren för beslutsfattandet, kvinnor och män ska ha samma möjligheter
            och villkor i fråga om utbildning och betalt arbete som ger ekonomisk
            självständighet livet ut, kvinnor och män ska ta samma ansvar
            för hemarbetet och ha möjlighet att ge och få omsorg på lika villkor
            och kvinnor och män, flickor och pojkar, ska ha samma rätt och
            möjlighet till kroppslig integritet. Målen antogs av riksdagen
            den 16 maj 2006.
          </p>
          <p xml:id="i-NvzHRQKzVVU3xGt4v9BRzb">
            Efter fyra år av borgerlig regering kan vi konstatera att Sverige
            inte kommit närmare en uppfyllelse av de jämställdhetspolitiska
            målen. Tvärtom har de reformer regeringen genomfört i bl.a. skattesystemet
            och sjuk- och arbetslöshetsförsäkringarna lett till ökade inkomstskillnader
            mellan kvinnor och män med i genomsnitt ca 900 kronor per månad.
          </p>
          <p xml:id="i-G5m1QMLp5g34WamFG66jZq">
            Den s.k. jämställdhetsbonusen har enligt Försäkringskassan inte
            haft någon som helst effekt på fördelningen av föräldraledighet
            mellan kvinnor och män. Vårdnadsbidraget i sin tur har till över
            90 procent utnyttjats av kvinnor, vilket totalt sett ökat kvinnors
            ekonomiska beroende av en försörjare.
          </p>
          <p xml:id="i-SAU7gsJ6EtQwxJG3hB7fkJ">
            Löneskillnaderna på arbetsmarknaden är i stort sett oförändrade,
            liksom skillnaden i sysselsättningsgrad mellan kvinnor och män.
            Också detta måste betraktas som ett misslyckande för regeringens
            politik, som ju motiverats med att den skulle leda till både bättre
            löneutveckling (privatiseringarna i offentlig sektor) och högre
            förvärvsgrad för kvinnor (jobbskatteavdraget, 75-dagarsregeln
            i a-kassan).
          </p>
          <p xml:id="i-VwhKfxXA4yHVuDgyLZW4N8">
            Sammanfattningsvis har regeringens politik lett till bakslag
            för jämställdheten på helt centrala områden. I bästa fall har
            effekterna helt uteblivit.
          </p>
          <head type="h2" xml:id="i-6FsJbEtEv3DbkEadVHxg4E">
            2.1 Jämställdhetspolitiken har urholkats
          </head>
          <p xml:id="i-F8DVJaxJaggDnXMFmU4qWk">
            Under den förra mandatperioden hade jämställdhetsministern visserligen
            ett eget departement, men under departementet och ministerns ansvar
            sorterade också ansvar för integrationspolitiken och hela sju
            andra sakfrågeområden.
          </p>
          <p xml:id="i-Nwv33GkKW32YTQH8jywB91">
            Efter valet i september 2010 fråntogs jämställdhetsministern
            ansvaret för integrationsfrågorna, men flyttade i gengäld in i
            Utbildningsdepartementet med ansvar för bl.a. förskola och vuxenutbildning.
            Det kan inte betecknas som annat än en ytterligare nedprioritering
            av jämställdhetspolitiken av den borgerliga regeringen.
          </p>
          <p xml:id="i-TtTqzf8hH26CThqpBsfMah">
            Under förra mandatperioden avvecklade dessutom den borgerliga
            regeringen Jämställdhetsombudsmannen. Istället inrättades den
            nya myndigheten Diskrimineringsombudsmannen, som ansvarar för
            samtliga diskrimineringsgrunder som ingår i den nya, sammanhållna
            diskrimineringslagstiftningen. Det innebär att det inte längre
            finns någon myndighet i Sverige med renodlat jämställdhetspolitiskt
            uppdrag.
          </p>
          <p xml:id="i-KFxRvzUCYLXz1U4FzaAWvE">
            Regeringens jämställdhetspolitik har i huvudsak bedrivits som
            tidsbegränsade projekt som tillförts resurser under posten Särskilda
            jämställdhetsåtgärder i statsbudgeten. Pengarna har lagts in som
            en ospecificerad pott som varit svår att härleda till konkreta
            insatser. År 2008 stod det klart att en stor andel av de då budgeterade
            medlen för jämställdhetsåtgärder inte utnyttjats. Det saknades
            helt enkelt konkret politiskt innehåll när pengarna anslogs. Vänsterpartiet
            har vid flera tillfällen kritiserat regeringen för detta oseriösa
            sätt att budgetera och administrera jämställdhetspolitiken.
          </p>
          <p xml:id="i-J82YB2veJM3X683Wz36mgQ">
            I statsbudgeten för 2011 är det tydligt att det tidsbegränsade
            och vagt specificerade projektarbetet fortsätter att vara regeringens
            huvudlinje i jämställdhetspolitiken men nu har anslaget till Särskilda
            jämställdhetsåtgärder mer än halverats jämfört med året innan.
            Också det ett tecken på nedprioritering av jämställdhetsfrågorna
            av den borgerliga regeringen.
          </p>
          <head type="h1" xml:id="i-FsCff4VzD5UGwJu4o21LM8">
            3 Nystart för jämställdhetspolitiken
          </head>
          <p xml:id="i-5zTg5Qp7hX13DDUdmFA3j8">
            Syftet med jämställdhetspolitiken måste vara att varaktigt förändra
            maktförhållandena och ojämlikheten i livsvillkor mellan kvinnor
            och män. Vid sidan av det självklara, en politisk vilja att faktiskt
            förändra, kräver en sådan ambition att jämställdhetsperspektivet
            genomsyrar alla politiska beslut och prioriteringar, samt att
            det finns tydliga och effektiva strukturer som kan genomföra och
            utvärdera fattade beslut. Vi anser att det finns stora brister
            i alla dessa delar i dagens jämställdhetspolitik och ger här ett
            antal förslag för att åtgärda dem.
          </p>
          <head type="h2" xml:id="i-GgFmns1EpmxTwLdo4zQPFz">
            3.1 Jämställdhetsministern i Statsrådsberedningen
          </head>
          <p xml:id="i-TjyUctjpb9Uk8J1anoU7X5">
            För att jämställdhetsperspektivet verkligen ska genomsyra samtliga
            politikområden, inklusive det centrala budgetarbetet anser vi
            att jämställdhetsministern bör ges en samordnande funktion i Statsrådsberedningen
            där arbetet i Regeringskansliet leds och samordnas. Genom en sådan
            ordning säkerställs att jämställdhetsperspektivet finns med från
            början i planeringen och beredningen av hela regeringens arbete,
            istället för att reduceras till en aspekt som läggs till i efterhand
            när prioriteringar redan är gjorda och beslut är fattade.
          </p>
          <p xml:id="i-2qHbctSUAgPguRcB2dSfNc">
            Dagens ordning där jämställdhetsministern också ansvarar för
            ett flertal andra sakpolitiska områden innebär en försvagning
            av jämställdhetsarbetet. Jämställdhetsministerns ansvarsområde
            bör därför renodlas till att handla om just jämställdhet.
          </p>
          <head type="h2" xml:id="i-SrFAALxwFczXzX8rWv1ZFn">
            3.2 Särskilda jämställdhetstjänster på samtliga departement
          </head>
          <p xml:id="i-BKR2DqGR4UCXhKKwks2HiH">
            En jämställdhetsminister som ingår i Statsrådsberedningen och
            har renodlat ansvar för jämställdhetsfrågor bör kombineras med
            att samtliga departement har egna tjänstemän med särskilt ansvar
            för jämställdhetsfrågor. På så sätt kan en verklig integrering
            av jämställdhetsperspektivet ske på alla politikområden. Alla
            politiska frågor kan och bör analyseras ur ett jämställdhetsperspektiv.
            Jämställdhetsanalyser riskerar att bli ogjorda och jämställdhetsperspektivet
            att gå förlorat om inte ansvaret för utförandet tydligt ligger
            på samtliga departement. Vänsterpartiet föreslår därför att tjänster
            med jämställdhetskompetens inrättas på samtliga departement.
          </p>
          <head type="h2" xml:id="i-6LpMCFrWBNj4UaTMJQPNue">
            3.3 Inrättande av en jämställdhetsmyndighet
          </head>
          <p xml:id="i-X2jyZv2WH8HrRdi8w2XuTj">
            Ansvaret för att genomföra och följa upp jämställdhetspolitiska
            beslut är idag fördelat på ett stort antal myndigheter. Alla myndigheter
            har därtill ansvar för att genomföra jämställdhetsanalyser av
            den egna verksamheten. Denna ordning ligger helt i linje med jämställdhetsintegrering
            som huvudprincip för genomförandet av politikens mål.
          </p>
          <p xml:id="i-G1uyq8iEWVRX72ToFwBEug">
            Problemet är att ingen myndighet har en samordnande funktion
            i jämställdhetsarbetet, vilket gör det svårt att utveckla och
            utvärdera effekterna av fattade beslut. Vidare saknas ett nationellt
            kunskaps- och resurscentrum för myndigheters och organisationers
            jämställdhetsarbete.
          </p>
          <p xml:id="i-BBrt2WC25KDG9iWM6Rf3eM">
            Vänsterpartiet anser därför att Sverige, i likhet med exempelvis
            Danmark och Norge, bör inrätta en särskild jämställdhetsmyndighet.
            Myndigheten bör få i uppdrag att bevaka utvecklingen på jämställdhetsområdet
            både i Sverige och internationellt, samordna och stödja andra
            myndigheter, verksamheter och organisationer, samt ansvara för
            metod- och kunskapsutveckling, bidragsgivning, information samt
            granskning av andra myndigheter. Myndigheten skulle också ges
            i uppdrag att stärka kopplingen mellan forskning och praktik,
            som är eftersatt i det svenska jämställdhetsarbetet.
          </p>
          <p xml:id="i-8NnAKh3VX2GLKmts9heyjB">
            Mot bakgrund av ovanstående bör regeringen återkomma med förslag
            på inrättande av en jämställdhetsmyndighet.
          </p>
          <head type="h2" xml:id="i-7a4RzRqJY7TJ1oXSVPg5qh">
            3.4 Regleringsbrev och förordningar
          </head>
          <p xml:id="i-Vf9S3tPRUpgvb6AgTFovD5">
            Ett sätt att stärka och konkretisera jämställdhetsarbetet är
            att i regleringsbreven ge myndigheterna tydliga direktiv som går
            att relatera till de övergripande jämställdhetspolitiska målen.
            Återrapportering från myndigheterna ska vara obligatorisk och
            samtliga återrapporteringskrav bör finnas samlade i regleringsbrevet.
            Återkoppling till de övergripande jämställdhetspolitiska målen
            och delmålen ska vara möjlig och göras från samtliga politikområden.
            Regleringsbreven liksom regeringens förordningar ska innehålla
            direktiv med ett tydligt jämställdhetsperspektiv.
          </p>
          <head type="h2" xml:id="i-QdvLs9CmWYCkBAf6ZVZATw">
            3.5 Jämställdhetsrevision av myndigheterna
          </head>
          <p xml:id="i-EW3w1qpNxjebBC9EhDRjY">
            Jämställdhet är inte förhandlingsbart och ska inte kunna vägas
            mot andra politiska mål eller väljas bort med hänvisning till
            t.ex. bristande resurser. Vänsterpartiet föreslår därför att det
            genomförs regelbundet återkommande jämställdhetsrevisioner av
            myndigheternas arbete. Regeringen bör utreda hur dessa revisioner
            ska genomföras och vilken instans som är lämplig för detta uppdrag.
          </p>
        </div>
        <div type="motSignatures">
          <list>
            <item xml:id="i-MZMy4DcZiNRvj1wueAZZQV" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-HBofCX5kuKUj47UiT9rCJS" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-2y6rgSbMHsP9RvD6eXFZzc" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-D7aQXExnrjPWT7TT75cCPm" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-YbzJAj2Zx82kdLKBnSkyR8" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-EJpVuFgiyt5BKeRWf4MkcC" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
