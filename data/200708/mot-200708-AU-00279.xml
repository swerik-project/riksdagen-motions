<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00279">
  <teiHeader>
    <fileDesc>
      <titleStmt>
        <title>Verklig jämställdhet kräver jämställt arbetsliv och jämställt familjeliv</title>
        <author corresp="i-PMx51X9QbaLUMtQNq6sVfz i-7AB63eqvrGXGCT1mpkEM3J">av Matilda Ernkrans och Louise Malmström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Verklig jämställdhet kräver jämställt arbetsliv och jämställt familjeliv</title>
          <idno type="rdwebb">GV02A279</idno>
          <rs type="number">A279</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A279/text</ref>
          <ref type="dokument_url_html">http://data.riksdagen.se/dokument/GV02A279</ref>
          <ref type="dokumentstatus_url_xml">http://data.riksdagen.se/dokumentstatus/GV02A279</ref>
          <ref type="doc">http://data.riksdagen.se/fil/FFB3895A-DC80-41EA-AA7C-5237F84BD5E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WqCb88z46sMVG5KfPT3uUA" type="signed"/>
        <correspContext corresp="i-WqCb88z46sMVG5KfPT3uUA">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-7AB63eqvrGXGCT1mpkEM3J"/>
        </correspContext>
        <correspAction type="referral" xml:id="i-SqEJ2bNAhXnFqXSPow9KUU">
          <date when="2007-10-16"/>
        </correspAction>
        <correspAction type="dismissal" xml:id="i-JzAeSW6mmM6GtjgQW3rBAR">
          <date when="2007-10-16"/>
        </correspAction>
        <correspAction type="numbering" xml:id="i-F2nnY3KXMPgh4sk9ZeUKGy">
          <date when="2007-10-04"/>
        </correspAction>
        <correspAction type="submission" xml:id="i-LrTw859cC3kek7F8xgR8V">
          <date when="2007-10-03"/>
        </correspAction>
        <correspAction type="transfer" xml:id="i-H28VyRybRBQimmZT4VSaee">
          <date when="2007-09-28"/>
        </correspAction>
        <correspAction type="assigned" xml:id="i-5n1LNzxqbiXQ5ZcxyxbQkw"/>
        <correspContext corresp="i-5n1LNzxqbiXQ5ZcxyxbQkw">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VU15uV7gurTwMC6h4Mgotq">
            Förslag till riksdagsbeslut
          </head>
          <p xml:id="i-52QyRjJNLMN2b7xRRda4i7">
            Riksdagen tillkännager för regeringen som sin mening vad som
            anförs i motionen om jämställdhet.
          </p>
        </div>
        <div type="motContent">
          <head type="h1" xml:id="i-GvXNVpKrB1RfCSJzaPhAfa">
            Motivering
          </head>
          <p xml:id="i-TaGXq1KQskoALanF3YzwTN">
            Ett kommunalt vårdnadsbidrag, barnomsorgspeng och avdrag för
            hushållsnära tjänster är enligt lagd borgerlig budgetproposition
            svaret till nutidens kvinnor och män om hur vardagen görs mer
            jämställd. Detta trots att verkligheten talar ett helt annat språk.
          </p>
          <p xml:id="i-5b8hiiV11zbEo8L5Z4fv1k">
            Det kommunala vårdnadsbidraget på 3 000 kr/månad är för de flesta
            inte ens ett alternativ. I Norge kan man nu se effekterna av det
            vårdnadsbidrag, så kallat kontantstötte, som den förra norska
            regeringen införde för ett antal år sedan. Kontantstötte kom att
            bli en reform som framför allt lyfte ut kvinnor från arbetsmarknaden
            över 96 procent av bidragstagarna var kvinnor. Även andra länders
            erfarenheter visar att det är en övervägande majoritet kvinnor
            som nyttjar bidraget. Värst utsatta blev kvinnor med utländsk
            bakgrund i storstadsområdena. Kvinnor med redan svag förankring
            i arbetslivet hamnade ännu längre från arbetsmarknaden när vårdnadsbidraget
            blev den försörjning de hänvisades till. Norge står nu i begrepp
            att avveckla vårdnadsbidraget, men vår borgerliga regering är
            medvetet beredd att offra dessa kvinnor i sitt arbete för jämställdhet.
          </p>
          <p xml:id="i-NnPQUmukrEo8vLwQwysX3Y">
            För övrigt är regeringens vårdnadsbidrag inte bara ett rejält
            kliv tillbaka för jämställdheten utan även för integrationen.
            Norges utvärdering visar på en rad negativa effekter av bidraget,
            minskad möjlighet till integration för barn är en av dem. Språkutvecklingen
            för barn i invandrarfamiljer som har haft så kallat kontantstötte
            har varit sämre än för de barn som deltagit i förskolan.
          </p>
          <p xml:id="i-Sfc3cDgNqrf2WjGa6rH4ww">
            Regeringen skriver i budgetpropositionen att hushållstjänster
            och vårdnadsbidrag ska minska kvinnors obetalda dubbelarbete.
            Men det gäller naturligtvis inte de kvinnor som kommer att utföra
            hushållsarbetet hos vissa andra kvinnor. Återigen gissningsvis
            kvinnor med utländsk bakgrund, dåliga kunskaper i svenska och
            liten förankring i det svenska samhället. De kvinnorna som ställts
            ännu längre från arbetsmarknaden med ett vårdnadsbidrag. Kvinnor
            som själva inte kommer att ha råd att använda sig av hushållstjänster
            för att minska sitt dubbelarbete. Dessa kvinnor drabbas därmed
            medvetet dubbelt. Frågan är också hur många steg framåt jämställdheten
            tar i de hem där kvinnor och män bara kan köpa sig fria från att
            dela ansvaret för hem och familj mer lika.
          </p>
          <p xml:id="i-SoQYogC6MEy8ouPQmEod7u">
            Därutöver anser regeringen att införandet av en barnomsorgspeng
            kommer att öka jämställdheten i vardagen. Det känns också mycket
            verklighetsfrämmande. Tror regeringen att det framförallt är männen
            i familjerna som kommer att ta huvudansvaret för att leta efter
            rätt barnomsorg för pengen man fått? Utifrån den verklighet vi
            har att relatera till, där kvinnor fortfarande i stor utsträckning
            är de som tar huvudansvar för hem och familj, är det betydligt
            mer sannolikt att en barnomsorgpeng ökar belastningen för dem.
            Det är kvinnorna som kommer att få fundera ut vilken barnomsorg
            man vill ha för pengen. Det är kvinnorna som kommer att få ta
            sig tid att ringa runt och åka runt och jämföra eventuella alternativ.
            Det är kvinnorna som kommer att ha kraven på sig att hitta den
            bästa lösningen för barnet.
          </p>
          <p xml:id="i-QrRHP6K7RhFV48sHyRePeo">
            Det går inte att konstatera annat än att den borgerliga regeringens
            jämställdhet bara berör vissa, andra offras medvetet och för den
            stora majoriteten kvinnor kommer dubbelarbetet att öka, inte tvärtom.
          </p>
          <p xml:id="i-FZKdNxYYvLc5mGmgcLtnvf">
            Socialdemokratins svar till nutidens kvinnor och män är något
            helt annat. Det är socialdemokratin som gjort det möjligt för
            kvinnor i Sverige att kunna välja både familj och arbete. Vi har
            drivit kvinnors rättigheter. Vi bygger vårt engagemang på att
            kvinnor behövs i arbetslivet, män behövs i familjelivet och tvärtom.
            Vi har skapat en föräldraförsäkring som håller hög klass. Den
            är generös, flexibel och ger familjer möjlighet att försörja sig,
            även när man får barn. Den ger i dag god tid för de små barnen,
            och vi är inte främmande för att i framtiden bygga ut den och
            ge alla föräldrar reella möjligheter att vara hemma längre med
            sina barn. Men för ökad jämställdhet krävs mer engagerat arbete
            som sammantaget stärker jämställdheten.
          </p>
          <p xml:id="i-J41XsFJwturjN28BD5MZ94">
            Kvinnors rättigheter på arbetsmarknaden behöver stärkas. Därför
            är rätt till heltid viktigt. Därför är det viktigt med hårdare
            krav på att visstidsanställningar ska övergå till tillsvidareanställningar.
            Likaså måste möjligheterna att öka tillgången på barnomsorg på
            kvällar, helger och nätter ses över.
          </p>
          <p xml:id="i-MJNzKaEvjHwq1KLtFKkqLv">
            Ett jämställt arbetsliv kräver också ett jämställt familjeliv.
            Därför behöver vår föräldraförsäkring vidareutvecklas för att
            stödja en utveckling mot ett jämnare uttag av föräldraledigheten.
            Den föräldrautbildning som alla föräldrar genomgår inför sitt
            första barns födelse måste kunna göras bättre med tydligare jämställdhetsprofil.
            Andra pappor som varit föräldralediga måste kunna användas som
            goda exempel.
          </p>
          <p xml:id="i-TncWnxDFrVbjPijHW4ZKyk">
            Vi socialdemokrater anser att pappors tid är lika viktig som
            mammors för barnens bästa. Vi anser att mammor också behövs på
            arbetsmarknaden. Vi anser att ett jämställt arbetsliv också kräver
            ett jämställt familjeliv. Det är vårt svar till nutidens kvinnor
            och män som efterfrågar ökad jämställdhet.
          </p>
        </div>
        <div type="motSignatures">
          <list>
            <item xml:id="i-NQzUHyKSTPGgPzyYthhFYU" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-84x5dn3fHtz81dQ8BKcgbE" who="i-7AB63eqvrGXGCT1mpkEM3J">
              Louise Malmström (s)
            </item>
          </list>
        </div>
      </div>
    </body>
  </text>
</TEI>
