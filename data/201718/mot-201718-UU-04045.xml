<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-04045">
  <teiHeader>
    <fileDesc>
      <titleStmt>
        <title>med anledning av skr. 2017/18:90 Nordiskt samarbete 2017</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4045 av Aron Emilsson m.fl. (SD)</title>
          <idno type="rdwebb">H5024045</idno>
          <rs type="number">4045</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5024045/text</ref>
          <ref type="dokument_url_html">http://data.riksdagen.se/dokument/H5024045</ref>
          <ref type="dokumentstatus_url_xml">http://data.riksdagen.se/dokumentstatus/H5024045</ref>
          <ref type="docx">http://data.riksdagen.se/fil/22E87E37-6710-4126-86D2-6AC4DD7F4E46</ref>
          <ref type="pdf">http://data.riksdagen.se/fil/4E40D6A6-5A60-436B-B7EC-D8412B5A5880</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EJ69vDjXSd6PaU1pAZFd1k" type="basedOn"/>
        <correspContext corresp="i-EJ69vDjXSd6PaU1pAZFd1k">
          <ref>Skrivelse 2017/18:90</ref>
        </correspContext>
        <correspAction xml:id="i-Cjy3hdRfzGKDHiapT9ZeTq" type="signed"/>
        <correspContext corresp="i-Cjy3hdRfzGKDHiapT9ZeTq">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-5xq5y8yJUv1khDbYCaXJ7X"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-T2qPGyjUUKo6DNJQpUGmEE" type="submitted">
          <date when="2018-04-03"/>
          <time when="14:30:17"/>
        </correspAction>
        <correspAction xml:id="i-KVqG5wWKUhLJkviAvM1YXw" type="reviewed">
          <date when="2018-04-05"/>
          <time when="15:44:15"/>
        </correspAction>
        <correspAction xml:id="i-83wSidMkh64cTXCEG1CCeP" type="dismissed">
          <date when="2018-04-10"/>
        </correspAction>
        <correspAction xml:id="i-5Xc6UTJKXAXJVRgxDqZfYY" type="referred">
          <date when="2018-04-11"/>
        </correspAction>
        <correspAction xml:id="i-NzjwDaV56CJqgfUThj5Eaj" type="assigned">
          <date when="2018-05-30"/>
          <time when="17:59:26"/>
        </correspAction>
        <correspContext corresp="i-NzjwDaV56CJqgfUThj5Eaj">
          <ref type="assignedTo">Utrikesutskottet</ref>
        </correspContext>
        <correspAction xml:id="i-CV62bwiPknpXKsCSX7krG7" type="behandlas_i"/>
        <correspContext corresp="i-CV62bwiPknpXKsCSX7krG7">
          <ref type="uppgift">2017/18:UU18</ref>
          <ref type="ref_dok_id">H501UU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU18</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QaySDCfeU17H8YtuVSAAvM" type="motHeader">
        <div xml:id="i-puzodtt2BgfYVk34S6zF5" type="motTitle">
          Motion till riksdagen 2017/18:4045 av Aron Emilsson m.fl. (SD)
          med anledning av skr. 2017/18:90 Nordiskt samarbete 2017
        </div>
      </div>
      <div xml:id="i-H5U2Pi1ex419uhUMYJ3maT" type="motBody">
        <div xml:id="i-GyxHd7fi7oTuCuAYysfwJE" type="motProposal" subtype="förslag">
          <head xml:id="i-VfUvExUNkmZ6PJojSwBmHF">
            Förslag till riksdagsbeslut
          </head>
          <list xml:id="i-V7d2A5U1a6tyxuJ8fxaSgW" style="ol">
            <item xml:id="i-B9aKMx7NANbTtFSSsyF3cQ">
              Riksdagen ställer sig bakom det som anförs i motionen om att
              långsiktigt stärka det nordisk-baltiska samarbetet och den nordiska
              närvaron i de baltiska staterna och tillkännager detta för regeringen.
            </item>
            <item xml:id="i-Teh3bLX9nVwnzWCACP2Nwq">
              Riksdagen ställer sig bakom det som anförs i motionen om att
              verka för att marknadsföra Norden som besöks- och turistmål och
              tillkännager detta för regeringen.
            </item>
            <item xml:id="i-T6FGTMgT6kbk5bg4mnkzYD">
              Riksdagen ställer sig bakom det som anförs i motionen om att
              verka för en långsiktig nordisk forskningsstrategi och tillkännager
              detta för regeringen.
            </item>
            <item xml:id="i-4CBXML5DHkuBLTFa3Bf1Hg">
              Riksdagen ställer sig bakom det som anförs i motionen om att
              verka för att stärka den nordiska språkförståelsen och tillkännager
              detta för regeringen.
            </item>
            <item xml:id="i-7p219sbyorLWV2xKQ3iPXU">
              Riksdagen ställer sig bakom det som anförs i motionen om att
              verka för en nordisk kulturkanon i de nordiska skolorna och tillkännager
              detta för regeringen.
            </item>
            <item xml:id="i-K9L5TcZSAPUkPiM12FfqbX">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet bör arbeta för
              att Norden ska vara världsledande inom frågor som rör djurskydd
              och djurens välbefinnande och tillkännager detta för regeringen.
            </item>
            <item xml:id="i-8FGLaNKy4ABVZhgiyWaRUT">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet bör arbeta för
              att de nordiska länderna i högre utsträckning än i dag ska harmonisera
              djurskyddslagstiftningen och regelverket för uppföljande kontroller
              så att bristande djurskydd inte ska kunna utgöra en konkurrensfördel
              inom Norden och tillkännager detta för regeringen.
            </item>
            <item xml:id="i-NbkZ3dBmGLw81kJhnuTkYa">
              Riksdagen ställer sig bakom det som anförs i motionen om att
              utreda möjligheterna för ett gemensamt nordiskt lagråd för förebyggande
              av gränshinder och tillkännager detta för regeringen.
            </item>
            <item xml:id="i-RQDs7bGm2iDMyzcgV6KG9t">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet ska verka för ett
              fördjupat och förstärkt nordiskt samarbete mot terrorism, terrorresor
              och radikalisering och tillkännager detta för regeringen.
            </item>
            <item xml:id="i-5tKbDZYmwCKMyCN45cjrmK">
              Riksdagen ställer sig bakom det som anförs i motionen om att
              långsiktigt verka för en gemensam nordisk yttre gräns och tillkännager
              detta för regeringen.
            </item>
            <item xml:id="i-2kjED551sVxEfcUzQaeeHX">
              Riksdagen ställer sig bakom det som anförs i motionen om att
              skapa långsiktiga förutsättningar för ett djupare nordiskt försvars-
              och säkerhetssamarbete som också omfattar ömsesidiga försvarsgarantier
              och tillkännager detta för regeringen.
            </item>
          </list>
        </div>
        <div xml:id="i-4nspBURhArC2vrxfQP7iNW" type="motContent">
          <head xml:id="i-KHi1WNDBYQyy7ixQMHoLkQ" type="h1">
            Inledning
          </head>
          <head xml:id="i-TbiKvVpahvDUCoba6hAYBf" type="h2">
            Fördjupade relationer med våra närmaste grannar
          </head>
          <p xml:id="i-Xi6EGAqM7VaQdYA5reMc54">
            På vårt norra halvklot, i norra Europa, bildar de nordiska länderna
            en familj med djupa relationer och gemensamma referensramar. Norden
            är i storleksordningen världens tolfte största ekonomi. Våra grannländer
            är några av våra viktigaste handelspartner och vi deras. Våra
            nordiska länder speglar varandra i utformandet av den nordiska
            modellen, språkförståelse och gemensamma kulturyttringar och gränsöverskridande
            arbetsmarknad. Norden vilar på gemensamma värderingar kring välfärdsstaten
            och sociala skyddsnät. Norden vilar på en rik och mångfasetterad
            historia och ett gemensamt kulturarv, men också på dagens gränsöverskridande
            arbetsmarknadsregioner och ideellt idéutbyte. Sverigedemokraterna
            betraktar Sverige som, i fallande ordning, en del av en nordisk,
            europeisk, västerländsk och global gemenskap. I linje med det
            vill vi särskilt arbeta för att stärka den nordiska identiteten
            och bredda och fördjupa det nordiska samarbetet och sammanhållningen
            på en rad samhällsområden. Vi säger ja till nordisk integration
            och nej till EU:s federalism. Ett svenskt utträde ur EU ska följas
            av ett djupare samarbete mellan de nordiska länderna – kulturellt,
            säkerhetspolitiskt, socialt och ekonomiskt. Vi lämnar inte bara
            något destruktivt bakom oss, vi utvecklar ett annat, mer konstruktivt
            samarbete på beprövad grund. Nordens sak är vår.
          </p>
          <p xml:id="i-VsuHA7fK1ctEbbftcHeYtN">
            Regeringen skriver i sina inledande ord om de nordiska statsministrarnas
            vision om att Norden ska vara världens mest integrerade region.
            En mycket positiv ansats som vi delar. Vidare omnämner man årets
            ordförandeskap i Nordiska ministerrådet, Östersjöstaternas råd
            och Barentsrådet. Samarbetsorgan där vi ser nordisk nytta. Det
            är för övrigt välkommet att regeringen inför planeringen av ordförandeskapet
            i ministerrådet involverade den svenska delegationen i Nordiska
            rådet i diskussionerna. En nära dialog mellan regering och opposition
            och samarbetsministern och den parlamentariska delegationen är
            grundläggande.
          </p>
          <head xml:id="i-7azErjm9DRwhbfAygjGfNg" type="h2">
            Norden och omvärlden
          </head>
          <p xml:id="i-xncUyoWEXG4ZAwYgS7yr7">
            Sverigedemokraterna ser mycket positivt på Nordens roll och samarbeten
            i omvärlden, inte minst det nordisk-baltiska samarbetet mellan
            Norden och de baltiska staterna och att man med svenskt samordningsansvar
            2018 inom N5-samarbetet ytterligare kan förstärka och öka närvaron
            i och samarbetet mellan Norden och de baltiska staterna. Detta
            särskilt mot bakgrund av den osäkerhet som numera präglar Rysslands
            närområde, och Nordens och de baltiska staternas nära relation
            kan och bör understrykas och utvecklas på flera plan.
          </p>
          <head xml:id="i-KWTcz24aWSijZBLCyFss2J" type="h2">
            Norden som besöks- och turistmål
          </head>
          <head xml:id="i-UxWAHW1mibWUiAufwzEKM" type="h1">
            Norden är ett starkt varumärke i världen och ses både som en
            politiskt stabil region,
          </head>
          <p xml:id="i-7VAStfcAYZ5pZyxJhkMwSD">
            en region med långvarig demokrati och en region som är intressant
            att besöka.
          </p>
          <p xml:id="i-9oebH6j32LNGFYuvDUiRmp">
            Att man under årets gång öppnade Nordic Innovation House i New
            York till stöd för nordiska start-up är positivt, men man borde
            se över möjligheterna att öppna liknande kontor i Europa också.
          </p>
          <p xml:id="i-HmwpMFb65NJ48v9Fjv9WTR">
            Den stora nordiska kultur- och profileringssatsningen Nordic
            Matters som hölls på Southbank Centre i London, där man framhävde
            olika fenomen som är unika för Norden, bör uppmuntras likt Nordic
            Innovation House, så att man kan sprida en ökad förståelse för
            den nordiska kulturen i världen. Inte minst i syfte att öka intresset
            för Norden som besöksmål och handelspartner. Våra möjligheter
            att marknadsföra resurser som inte går att utlokalisera, såsom
            kultur- och naturturism, är utan tvekan viktiga pullfaktorer för
            att förstärka framför allt turism och besöksnäring i Norden.
          </p>
          <head xml:id="i-JmtRiYFXZUf1bsLhNDJXgy" type="h2">
            Nordisk utbildning och forskning
          </head>
          <p xml:id="i-AAm1KXJewd3UAHNS465LmZ">
            Sverigedemokraterna ser med viss oro på nedskärningar och planerad
            avveckling inom de nordiska forskningsinstitutionerna. Inte minst
            bör behovet av ekonomiska förstärkningar till Nordforsk ses över
            i ljuset av att institutionen kan komma att behöva överta forskning
            och initiativ från andra institut som fasas ut och att man stakar
            ut en långsiktig strategi för den gemensamt finansierade nordiska
            forskningen.
          </p>
          <p xml:id="i-Txf6fYgbSorCpvfkjAwU8Y">
            De förutsättningar som Nordforsk ger för samarbetet inom nordisk
            forskning och forskarutbildning är något som Sverigedemokraterna
            ser mycket positivt på. Nordforsk bör ges förutsättningar att
            fortsätta verka som en samlad kraft som för forskare från de nordiska
            länderna samman för högkvalitativa studier som både för Norden
            och Sverige framåt i utvecklingen.
          </p>
          <head xml:id="i-EKkkDWx7N8TsGsDxgmmf9p" type="h2">
            Det nordiska kultursamarbetet – kulturarv och språkgemenskap
            i fokus
          </head>
          <p xml:id="i-7sKsUuPTRssQNH4SyuDw62">
            Nordens gemensamma historia går långt tillbaka och, ska erkännas,
            kantas av ömsom fred ömsom krig, men från varje epok har dragits
            lärdomar och årsring lagts till årsring, samtidigt som djupa likheter
            vuxit fram mellan de nordiska nationerna. Det nordiska samarbetet
            bygger således på stabila fundament, och ett av de fundamenten
            är de kulturella likheterna. Sverigedemokraterna förespråkar ett
            förstärkt samarbete inom kultur- och utbildningsområdet där vi
            menar att den nordiska språkförståelsen kan förbättras, en nordisk
            kulturkanon införas som en naturlig utveckling av den litteraturkanon
            som redan existerar, och ett tätare samarbete kring friluftslivet
            och marknadsföring av Norden som besöksmål kan ske.
          </p>
          <p xml:id="i-7YSkBoAHVAMcb8kxJ14tVJ">
            Den djupaste roten till den svenska kulturens särart ligger i
            vår historia och i den natur och det klimat där den har vuxit
            fram. Mot denna bakgrund är det naturligt att vår kultur uppvisar
            stora likheter med våra nordiska grannländers. Genom likheterna
            i levnadsbetingelser och årtusenden av nära och naturliga relationer
            mellan befolkningarna har en skandinavisk och nordisk kulturkrets
            vuxit fram.
          </p>
          <p xml:id="i-GwJgE1SXdVYtJobpGgWLma">
            Det nordiska kultursamarbetet utgör hörnstenen i den gemenskap
            som binder samman de nordiska länderna. Kultursamarbetet återspeglar
            den grund av gemensamma värderingar som vi i de nordiska länderna
            står på.
          </p>
          <head xml:id="i-4XXihkH5bbbWw7UEpgfpLD" type="h2">
            Nordisk språkförståelse
          </head>
          <head xml:id="i-WUEuJ5KzKpSWJvXvSwCiri" type="h1">
            Språkförståelsen och möjligheten att kommunicera på de nordiska
            språken gentemot
          </head>
          <p xml:id="i-BYop8fUVc8Rq2mHtpvA6jt">
            varandra, är en nyckelfaktor i den nordiska gemenskapen och det
            nordiska samarbetet. En stark språkförståelse fungerar som smörjmedel
            för vår gemensamma kommunikation och minskar transaktionskostnader
            inom handel, arbetsmarknadernas integration och det kultur- och
            utbildningspolitiska samarbetet. Flera av de nordiska språken
            är nära besläktade och förstås relativt lätt av invånare i andra
            nordiska länder. Att Nordiska rådet också uppmanar och uppmuntrar
            till kommunikation på de nordiska språken under gemensamma sessioner
            och sammanträden är mycket positivt och bidrar till att stärka
            språkförståelsen mellan parlamentarikerna. Samtidigt kan vi konstatera
            att den nordiska språkförståelsen befinner sig i ett skört läge,
            då den avtar bland yngre generationer och särskilt svenskans ställning
            i Finland går tillbaka. Vi ser det som principiellt viktigt att
            understryka alla de nordiska språkens unicitet och okränkbara
            värde men vill samtidigt verka för ökade insatser för att förstärka
            och förbättra den nordiska språkförståelsen, detta redan ifrån
            skolåldern.
          </p>
          <p xml:id="i-5cv5FVvyVNt1MGuZuXwVZN">
            Inom Nordiska rådet är sedan länge skandinaviskan etablerad som
            officiellt arbetsspråk. Sverigedemokraterna ser betydelsen av
            att bibehålla den ställning som skandinaviska har som det primära
            arbetsspråket inom Nordiska rådet. Att aktivt sträva efter ett
            gemensamt arbetsspråk underlättar och har många fördelar. Samtidigt
            kan man inte blunda för att förbättringar måste göras för det
            finska och isländska språkets ställning, så att samtliga delegater
            kan delta på liknande villkor utan att det innebär ett närmande
            till engelskan som arbetsspråk.
          </p>
          <head xml:id="i-aeyQToL7iqsfAy3Ectihf" type="h2">
            Nordisk kulturkanon
          </head>
          <p xml:id="i-Jf2rYmZL36gXf3txwor1TT">
            För närmare femton år sedan beslutade den borgerliga danska regeringen
            med stöd av Dansk Folkeparti att låta sju kommittéer påbörja arbetet
            med att ta fram förslag på verk som kunde anses som en särskilt
            värdefull del av det danska kulturarvet och som tillsammans kunde
            anses utgöra en dansk kulturkanon. När arbetet presenterades hade
            antalet områden ökat till nio, och varje område innehöll en lista
            på tolv verk. De områden som berördes var arkitektur, bildkonst,
            design och konsthantverk, film, litteratur, konstmusik, populärmusik,
            scenkonst och barnkultur.
          </p>
          <p xml:id="i-QFH2RGbMhUmeNXhotiFxzr">
            Det primära syftet med kulturkanonen var att den skulle fungera
            som en introduktion till det danska kulturarvet och stimulera
            till tankar och debatt kring konst- och kulturfrågor. Projektet
            bidrog starkt till att blåsa liv i den danska kulturdebatten och
            lyfte kulturpolitiken till en position på den politiska och mediala
            dagordningen som den aldrig tidigare varit i närheten av. Trots
            de starka känslor som initialt omgav projektet har den färdiga
            kulturkanonen blivit väl mottagen i stora delar av det danska
            samhället. De danska kulturinstitutionerna har tagit kulturkanonen
            till sig och har med avstamp i denna skapat flera nya uppsättningar
            och verk. Även de danska skolorna som fått kulturkanonen tilldelad
            sig i bokform har dragit nytta av projektet, och många skolor
            använder den i dag som en utgångspunkt i sin undervisning. I dag
            har också en Danmarkskanon som samlar och förmedlar värden i dansk
            identitet tagits fram.
          </p>
          <p xml:id="i-VCjchfpZu7hq2HS3RHi7Z8">
            I samband med beslutet om den danska kulturkanonen föreslog också
            den dåvarande danska undervisningsministern Bertel Haarder att
            en gemensam nordisk litteraturkanon skulle tas fram. Haarder kommenterade
            bakgrunden till förslaget på bl.a. följande sätt: Den nordiska
            litteraturantologin är ett viktigt initiativ som ska medverka
            till att öka språkförståelsen mellan länderna och värna om det
            gemensamma kulturarvet. Kanske det nordiska håller på att drunkna
            i sin egen framgång; det har blivit så självklart att det för
            somliga kan förefalla osynligt. Jag hoppas därför att den nordiska
            litteraturkanonen väcker både inspiration och debatt i en tid
            när den nordiska kulturgemenskapen behöver synliggöras och förstärkas.
          </p>
          <p xml:id="i-XqRPVn8hwGmbKCRNvRVeBo">
            Alla fem nordiska regeringar ställde sig bakom satsningen, och
            finansieringen skedde via Nordiska ministerrådet. Den nordiska
            litteraturkanonen presenterades 2008 och bidrog till både en ökad
            debatt och ett ökat intresse kring den nordiska kulturen.
          </p>
          <p xml:id="i-2hVMQR9DcXZH6kUnP44tmv">
            Sverigedemokraterna menar att de argument som Bertel Haarder
            framförde 2005 är giltiga än i dag och att Nordiska ministerrådet
            borde följa upp satsningen på den nordiska litteraturkanonen genom
            att med inspiration från den danska modellen ta fram en ny, bred
            nordisk kulturkanon som även innefattar områden som arkitektur,
            bildkonst, musik, scenkonst, film och barnkultur. Nuvarande strategi
            för det nordiska samarbetet kring kulturella frågor under de närmaste
            åren har flera positiva inslag, men vi ser samtidigt förbättringspotential
            och ser därför med tillförsikt på den kommande strategiplaneringen
            mellan Nordiska rådet och ministerrådet.
          </p>
          <head xml:id="i-7zvrBKDc1Puc5SCUkhefRv" type="h2">
            Nordiskt djurskydd i världsklass
          </head>
          <p xml:id="i-FzRqQpwWtYv8JWt2MkQuwp">
            Djurskyddet inom de nordiska länderna har långa anor och en djup
            folklig förankring. För många invånare i Norden är det goda djurskyddet
            en så viktig fråga att den betraktas som en del av den nationella
            och regionala kulturen och identiteten. De nordiska länderna står
            sig också väl vid en internationell jämförelse, men förbättringspotentialen
            är fortfarande stor och på vissa områden har Norden halkat efter.
            Enligt bland annat rapporten Världens bästa djurskydd från Förbundet
            Djurens Rätt är det tveksamt om de nordiska länderna kan sägas
            vara bäst i världen eller ens i Europa när det gäller djurskydd.
            I viktiga delar överträffar Norden ännu Europa, men på flera viktiga
            områden överträffas också Norden av andra europeiska länder.
          </p>
          <p xml:id="i-Gp42HnPjh4nsbNVMXjGxCM">
            Sverigedemokraterna menar att de nordiska länderna borde enas
            om en gemensam målsättning att vara världens ledande region i
            frågor som gäller djurskydd och djurens välbefinnande. Ett problem
            är att det fortfarande finns stora skillnader beträffande djurskyddslagstiftningen
            och uppföljningen av denna mellan de nordiska länderna. Skillnader
            mellan länderna i detta avseende bidrar till att skapa ekonomiska
            incitament för ett bristande djurskydd, då ett nordiskt land genom
            en svagare djurskyddslagstiftning kan skaffa sig konkurrensfördelar
            gentemot de övriga nordiska länderna.
          </p>
          <p xml:id="i-HcGbQmE5w3jyuize9gjZhc">
            Reglerna kring slakt och kastrering, pälsdjursuppfödning m.m.
            är andra områden där våra nordiska länder skiljer sig åt och kunde
            vinna mycket på att ta ett gemensamt grepp kring förbättringspotentialen
            av dessa. Även reglerna och formerna för uppföljningen av djurskyddslagstiftningen
            skiljer sig åt mellan länderna. Sverigedemokraterna vill motverka
            alltför stora skillnader mellan de nordiska länderna och menar
            därför att Sverige inom ramen för det nordiska samarbetet bör
            arbeta för att de nordiska länderna i högre utsträckning än i
            dag harmoniserar djurskyddslagstiftningen och regelverket för
            uppföljande kontroller så att bristande djurskydd inte ska kunna
            utgöra en konkurrensfördel inom Norden.
          </p>
          <head xml:id="i-W4r7uJqNxvA2FxSbQYPbLZ" type="h2">
            Ett Norden utan trösklar och hinder
          </head>
          <p xml:id="i-VHoBiF3EwXv5fbKsnWHNte">
            Norden är sedan länge – och utvecklas alltmer mot – en gemensam
            marknad för varor, tjänster och kapital, men regelverken är i
            mångt och mycket fortfarande utformade utifrån att medborgare
            och företag rör sig inom ett och samma nordiska land. Arbetet
            med att avlägsna onödiga gränshinder är dock ett högt prioriterat
            mål i det nordiska samarbetet, och varje år avskrivs ett antal
            omotiverade gränshinder mellan länderna. Sverigedemokraterna ser
            positivt på att samarbetsministrarna fattat beslut om ett nytt
            mandat för gränshinderrådet så att fler gränshinder kan behandlas
            och lösas i framtiden. Samtidigt ser vi en generell problematik
            i att man i arbetet med att undanröja hinder alltför ofta ligger
            steget efter och tvingas lösa gränshinder retroaktivt. Vi vill
            därför låta utreda möjligheterna för ett gemensamt nordiskt lagråd
            som proaktivt på förhand kan skanna kommande lagstiftning i våra
            respektive länder för att i ett tidigt skede upptäcka och undanröja
            nya gränshinder.
          </p>
          <p xml:id="i-WMh9JeQbnJTRwKAHJVCCi5">
            Goda exempel på när man lyckats lösa regionala gränshinder med
            samverkan över nationsgränserna bör lyftas fram och uppmuntras
            i gränsområden där rörligheten mellan våra länder är stor.
          </p>
          <p xml:id="i-9oCMKdQvpmMbZsyVrhW6Ez">
            Att arbeta för att undanröja hinder som hämmar gränsöverskridande
            sysselsättning, tillväxt, utbildning och besöksnäring är alltså
            mycket positivt. Samtidigt är det utifrån vår utgångspunkt centralt
            att balansera det mot den nationella kontrollen, det nationella
            självbestämmandet och subsidiaritetsprincipen. Därutöver är det,
            för att avlägsnandet av gränshinder ska fungera, nödvändigt att
            de nordiska länderna känner tillit till varandra och att de yttre
            gränskontrollerna gentemot Europa och världen fungerar tillfredsställande.
            I det avseendet har Sverige brustit genom en oansvarig migrationspolitik
            i förhållande till våra grannländer, vilket påverkat tillit och
            tålamod.
          </p>
          <head xml:id="i-QDPVXWT6wQKEeAYTfDbUqB" type="h2">
            Säkerhetspolitisk samverkan i en ny tid
          </head>
          <p xml:id="i-WydywcE8rbomNEBbowTHJw">
            Vi har de senaste åren sett hur personer i nordiska länder radikaliseras,
            väljer att stödja terrorism, antingen genom aktiviteter inom Norden
            och Europa eller genom att resa utanför Europas gränser. Sverigedemokraterna
            har verkat för ett ökat samarbete mot detta mellan de nordiska
            länderna. Med ett kraftigt försvagat IS har problemet med terrorresor
            till Mellanöstern avtagit, och i stället har vi på senare tid
            sett en ökande våg av återvändande terrorister till Norden. Det
            är viktigt att varje land tar sitt eget ansvar och genomför nödvändiga
            lagändringar för att stoppa terrorism och terrorresor, såväl från
            som till Norden. Här har Sverige ett stort ansvar då vi genom
            öppna gränser och bristande id-kontroller jämte en omfattande
            immigration saknat förmåga att upprätthålla kontroll och trygghet,
            vilket har lett till att våra grannländer ifrågasatt om vi på
            sikt kan ha lika öppna gränser mellan de nordiska länderna som
            i dag. Vi efterfrågar därför ett fördjupat samarbete och dialog
            mellan våra nordiska länder mot terrorrörelser och radikalisering,
            detta för att göra arbetet så effektivt som möjligt. Detta är
            viktigt ur flera perspektiv, dels för att inte ytterligare bidra
            till att destabilisera regionen i framför allt Syrien och Irak
            och för att avhjälpa det mänskliga lidande som pågår, dels för
            att värna säkerheten i Norden, förhindra ytterligare radikalisering
            och minska risken för terrorbrott i Sverige och övriga Norden.
          </p>
          <p xml:id="i-DDLkwMH39h7UeuxieCRKWE">
            Tillit och tilltro till att den yttre gränsbevakningen fungerar
            är centralt för att vi ska kunna fortsätta att ha fri rörlighet
            och nedmontera gränshinder mellan de nordiska länderna. Vår vision
            är också att våra nordiska länder tillsammans upprättar en gemensam
            yttre gräns och gränskontroller, då EU:s yttre gräns visat sig
            ha stora brister och vi inom Norden med detta samtidigt skulle
            kunna nedmontera interna gränskontroller.
          </p>
          <head xml:id="i-36fbUuizjbM8RV6QdeyXSk" type="h2">
            Nordiskt försvars- och säkerhetssamarbete
          </head>
          <p xml:id="i-KamEpLDo8JxYGtZZeSeuYH">
            Sverigedemokraterna betraktar Sverige som, i fallande ordning,
            en del av en nordisk, europeisk, västerländsk och global gemenskap.
            I linje med detta vill vi särskilt arbeta för att stärka den nordiska
            identiteten och bredda och fördjupa det nordiska samarbetet. Sverigedemokraterna
            vill, i likhet med vad som fördes fram i Stoltenbergrapporten
            2009, öka det nordiska samarbetet inom försvars- och säkerhetsområdet.
            Vi ser uppenbara förtjänster i att de nordiska länderna tar ett
            gemensamt ansvar för regionens säkerhet, i likhet med vad som
            länge planerades under kalla krigets era.
          </p>
          <p xml:id="i-DF66ZDqHYAywgHQxaBL8So">
            Nordefcosamarbetet som lanserades 2009 har varit en viktig byggsten
            i det nordiska försvars- och säkerhetssamarbetet och har ännu
            utvecklingspotential. Vi välkomnar också att det skett en nära
            samverkan i försvars- och säkerhetsfrågor mellan de nordiska och
            baltiska länderna de senaste åren. Under 2018 kan Sveriges samordningsansvar
            särskilt uppmärksammas. Sverige bör i det understryka vikten av
            fortsatt goda och utvecklade relationer och samarbetsavtal med
            Baltikum.
          </p>
          <p xml:id="i-FsLfoKsZ2S5bLTgdqZjWur">
            Sverigedemokraterna välkomnar att arbetet med det nordiska försvarssamarbetet
            har fortskridit, förstärkts och fördjupats under de senaste åren.
            Vi ser särskilt positivt på det fortsatta och fördjupade försvarssamarbete
            som utvecklats mellan Sverige och Finland och vill i förlängningen
            se ett försvarsförbund mellan länderna. Det kompetensutbyte som
            sker via studiebesök och gemensamma övningar bör vara av hög prioritet
            i det svensk-finska försvarssamarbetet både i nutid och för framtiden.
          </p>
          <p xml:id="i-RWmhphR6J1uhqJAWugvo8W">
            Genom den nordiska solidaritetsförklaringen från 2011 har de
            nordiska länderna gemensamt uttalat att i det fall ett nordiskt
            land skulle drabbas av en kris eller ett angrepp, så kommer övriga
            länder att bistå med relevanta medel. Denna solidaritetsförklaring
            är dock fortfarande allmänt hållen och säger inte mycket om hur
            länderna konkret avser att reagera och hjälpa varandra i händelse
            av att ett
          </p>
          <p xml:id="i-Xmn14pmLPM5MrE2JGKrgnq">
            enskilt land hamnar i trångmål, exempelvis vid ett yttre angrepp
            eller otillbörlig press.
          </p>
          <p xml:id="i-UnuXaWC759obgEmE6WWrtx">
            Sverigedemokraterna anser med hänvisning till solidaritetsförklaringen
            och arbetet
          </p>
          <p xml:id="i-Q1xqD6b7wVA11po1ePR2qZ">
            inom Nordefco att det nu är dags att ta försvarssamarbetet till
            nästa nivå. Vi anser att Sveriges regering ska påbörja diskussioner
            med de övriga nordiska länderna i syfte att skapa förutsättningar
            för ett nordiskt försvarssamarbete som långsiktigt också omfattar
            ömsesidiga försvarsgarantier. En sådan försvarsgaranti skulle
            inte nödvändigtvis behöva inkludera samtliga nordiska länder i
            ett inledande skede utan kan påbörjas genom att ett par nordiska
            länder – t.ex. Sverige och Finland – går före.
          </p>
        </div>
        <div xml:id="i-Vvf6iu2B61UPvny22orJPo" type="motSignatures">
          <list xml:id="i-VvRQbJErcY8yrLa6NfrxBk">
            <item xml:id="i-8XcsHnbH1U6ioxi5P6BEm4">
              Aron Emilsson (SD)
            </item>
            <item xml:id="i-9ftRZUnyu2r61oGR9QhmG7">
              Paula Bieler (SD)
            </item>
            <item xml:id="i-CXLy2vubxgiNBUSJ6pMEi6">
              Richard Jomshof (SD)
            </item>
            <item xml:id="i-H9mKNzXSmaryD23EB5i3zR">
              Markus Wiechel (SD)
            </item>
            <item xml:id="i-5f3tHiUwpHqKkuDjw332tF">
              Björn Söder (SD)
            </item>
            <item xml:id="i-HLQaFVQL4ao98oq7PLCjkA">
              Cassandra Sundin (SD)
            </item>
            <item xml:id="i-AFRow8Sis4KhD4PrZFL6oy">
              Dennis Dioukarev (SD)
            </item>
            <item xml:id="i-EqxW5QUn7K2YX77rmX2jPV">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
