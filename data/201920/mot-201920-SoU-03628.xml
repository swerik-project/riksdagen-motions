<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03628">
  <teiHeader>
    <fileDesc>
      <titleStmt>
        <title>med anledning av prop. 2019/20:172 En ny lag om tillfälliga smittskyddsåtgärder på serveringsställen</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3628 av Camilla Waltersson Grönvall m.fl. (M)</title>
          <idno type="rdwebb">H7023628</idno>
          <rs type="number">3628</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023628/text</ref>
          <ref type="dokument_url_html">http://data.riksdagen.se/dokument/H7023628</ref>
          <ref type="dokumentstatus_url_xml">http://data.riksdagen.se/dokumentstatus/H7023628</ref>
          <ref type="docx">http://data.riksdagen.se/fil/CA767B7E-EFEC-4AF9-955E-32DCB3A421AA</ref>
          <ref type="pdf">http://data.riksdagen.se/fil/59CB0E4B-BCF5-4415-BFAA-0DDD75F1A317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-GzKf4qj1X26eeUbwEtZbA8"/>
        <correspContext corresp="i-GzKf4qj1X26eeUbwEtZbA8">
          <ref>Proposition 2019/20:172</ref>
        </correspContext>
        <correspAction xml:id="i-CEGYMFKNkg6M4o7Zx8m1de" type="signed"/>
        <correspContext corresp="i-CEGYMFKNkg6M4o7Zx8m1de">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction type="dismissed" xml:id="i-NeHYJvmbU5v1jdopRkJd2e">
          <date when="2020-06-10"/>
        </correspAction>
        <correspAction type="referred" xml:id="i-3GZNttoUHNCSjcjjvQBWfH">
          <date when="2020-06-10"/>
        </correspAction>
        <correspAction type="submitted" xml:id="i-5D7uRSqSytgQgWnCt62gXe">
          <date when="2020-06-10"/>
          <time when="15:03:29"/>
        </correspAction>
        <correspAction type="reviewed" xml:id="i-CyEwgQivSRdhoSfF9BvpYg">
          <date when="2020-06-10"/>
          <time when="17:05:08"/>
        </correspAction>
        <correspAction type="assigned" xml:id="i-CCYtWT3in2Mgki7SMz2ESB">
          <date when="2020-06-17"/>
          <time when="14:32:21"/>
        </correspAction>
        <correspContext corresp="i-CCYtWT3in2Mgki7SMz2ESB">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-AuzGKmoZKCUzZZT8ck6sFN"/>
        <correspContext corresp="i-AuzGKmoZKCUzZZT8ck6sFN">
          <ref type="uppgift">2019/20:SoU25</ref>
          <ref type="ref_dok_id">H701SoU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU25</ref>
          <ref type="ref_dok_titel">En ny lag om tillfälliga smittskyddsåtgärder på serveringsställen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3628 av Camilla Waltersson Grönvall m.fl. (M) med anledning av prop. 2019/20:172 En ny lag om tillfälliga smittskyddsåtgärder på serveringsställen</div>
      </div>
      <div type="motBody">
        <div type="motProposal" subtype="förslag">
          <head xml:id="i-UzNXUcz8MfQMWjzDyuGDNM">
            Förslag till riksdagsbeslut
          </head>
          <list style="ol">
            <item xml:id="i-XYE7yZt56HG7ofSfo9ZDWh">
              Riksdagen ställer sig bakom det som anförs i motionen om att
              regeringen bör följa upp att smittskyddsläkaren bistår kommunerna
              i tillsynsverksamheten på ett fullgott sätt, och detta tillkännager
              riksdagen för regeringen.
            </item>
            <item xml:id="i-3gdXYcEhcPiJgzDo51xJNZ">
              Riksdagen ställer sig bakom det som anförs i motionen om att
              tydliggöra vilka bedömningsgrunder som ska användas vid tillsyn
              och tillkännager detta för regeringen.
            </item>
            <item xml:id="i-RZrSWx4RvVJNSgvGLH5brG">
              Riksdagen ställer sig bakom det som anförs i motionen om att
              närmare föreskrifter om de rutiner som kan komma att krävas för
              att minska smittspridningen på serveringsställen bör tas fram
              i nära dialog med dem som driver serveringsställen och relevanta
              branschorganisationer och tillkännager detta för regeringen.
            </item>
            <item xml:id="i-YGfzt5gQRtEYsfR8XYqhyq">
              Riksdagen ställer sig bakom det som anförs i motionen om att
              regeringen snarast bör se över om även andra verksamheter där
              smittspridning kan ske bör omfattas av lagen och tillkännager
              detta för regeringen.
            </item>
            <item xml:id="i-JsQqrPdPbRJAX9Bgyo5QHH">
              Riksdagen ställer sig bakom det som anförs i motionen om Polismyndighetens
              befogenheter och tillkännager detta för regeringen.
            </item>
            <item xml:id="i-JARhB8xLfndoBtfsywFNRS">
              Riksdagen ställer sig bakom det som anförs i motionen om att
              regeringen bör säkerställa att kommunerna får ersättning som motsvarar
              de faktiska kostnader som den utökade tillsynsverksamheten medför
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Wyae4fUaULPSW8i2oScf1a">
            Motivering
          </head>
          <p xml:id="i-FE38qcNpHb13GqMDkNXnuQ">
            Regeringens proposition innebär att den som driver ett serveringsställe
            ansvarar för att vidta vissa åtgärder för att förhindra spridning
            av det virus som orsakar covid-19 och att det ska vara kommunen
            som utövar tillsyn och kan meddela de eventuella föreläggan­den
            och förbud som krävs för att lagen samt anslutande föreskrifter
            efterlevs.
          </p>
          <p xml:id="i-EAPU2VEXUUcu1HC55gFu4e">
            Det framgår vidare av propositionen att kommunen vid behov ska
            samråda med smittskyddsläkaren. Därtill ska länsstyrelserna följa
            kommunernas verksamhet och biträda kommunerna med information
            och råd. Folkhälsomyndigheten får meddela föreskrifter om smittskyddsåtgärder
            om verkställigheten av lagen. Denna lag är tillfällig och ska
            träda i kraft den 1 juli samt upphöra att gälla vid utgången av
            2020.
            <ref target="i-EYHWHsMoj6iGmUmWfUQ6XX">
              [1]
            </ref>
          </p>
          <p xml:id="i-YNvd2FDXqA4K1Fw7GuEeas">
            Förslagen i propositionen innebär ett avsteg från ansvarsprincipen
            när det gäller att sköta hanteringen av smittskyddet under pandemier.
            Principen innebär att den som ansvarar för en verksamhet under
            normala förhållanden också har ansvar under en kris.
          </p>
          <p xml:id="i-BVUdg91TM3GywfYiMq5uY4">
            Det går inte att komma ifrån att regeringens förslag till ny
            lag om tillfälliga smittskyddsåtgärder på serveringsställen återspeglar
            det faktum att Sverige har ca 60 smittskyddsläkare medan exempelvis
            Norge har ungefär 350 smittskyddsläkare och minst en smittskyddsläkare
            i varje kommun.
            <ref target="i-8kR1t4w9WD3T9fr3BVCU6S">
              [2]
            </ref>
          </p>
          <p xml:id="i-DW6bvZhbh7tArq8r3keHQk">
            För att möta problem som uppstår vid spridning av det virus som
            orsakar covid-19 finns det därför ett rättmätigt behov av att
            komplettera nuvarande lagstiftning i syfte att nödvändiga åtgärder
            ska kunna vidtas i rätt tid och på rätt plats. Moderaterna ställer
            sig bakom regeringens proposition; samtidigt ser vi flera brister
            i den föreslagna lagstift­ningen som måste åtgärdas. Nedan redogör
            vi för Moderaternas inställning principiellt och i sak.
          </p>
          <head type="h2" xml:id="i-RaujNtuHuZCyZ6VukKCavr">
            Ansvarsfördelning gällande smittskyddet i Sverige
          </head>
          <p xml:id="i-FuZeJgxbr3ZMYMWNzSMuWH">
            Regeringen har alltid det övergripande nationella politiska ansvaret.
            Det är helt centralt. Regeringen har ansvar för att fatta beslut
            om huruvida en influensa behöver klassificeras som en samhällsfarlig
            sjukdom och därmed är smittspårningspliktig och anmälnings­pliktig.
            <ref target="i-TS5jEZ3Sq8M4jBGaxwY6s6">
              [3]
            </ref>
            <ref target="i-G9qEHLo6GFAirVGFKKxH7i">
              [4]
            </ref>
            <ref target="i-7buSQQuu4AgcfdzpxAr44Q">
              [5]
            </ref>
          </p>
          <p xml:id="i-KJvMQX1rwqoKW9MrqGwwh4">
            Det är viktigt att påpeka att ansvarsprincipen inte regleras
            i någon lag, förordning eller föreskrift. Det medför att den inte
            är tvingande eller direkt styrande för privata aktörer, någonting
            som Riksrevisionen anser medför att krisberedskapsprinciperna
            har en svag styrande effekt för samhällsviktiga funktioner.
            <ref target="i-8r6uCjjvScgaKdeKABRjYd">
              [6]
            </ref>
            <ref target="i-4XjfXfEEA8sVfTsM9ET3cJ">
              [7]
            </ref>
          </p>
          <p xml:id="i-Aei7inhYUhHx3A4MF6hPAP">
            När det gäller smittskyddet innebär detta att Folkhälsomyndigheten
            ansvarar för samordning av smittskyddet i syfte att begränsa smittspridningen.
            Därtill ansvarar varje region för att behövliga smittskyddsåtgärder
            vidtas inom regionens område, i den utsträckning annat inte följer
            av gällande smittskyddslag (2004:168).
          </p>
          <p xml:id="i-4KWeSLDX3K6QjXK9T846NV">
            Smittskyddsläkaren har en absolut nyckelfunktion. I varje region
            ska det finnas en smittskyddsläkare.
            <ref target="i-RWgqGvXrBQTURs43vD6W8v">
              [8]
            </ref>
            <ref target="i-6LF75P8bxgY3KEwXsGq5vJ">
              [9]
            </ref>
          </p>
          <p xml:id="i-JKSqjHDJSpmbmdbkbSZqrU">
            Folkhälsomyndigheten ska ge stöd till planeringen på regional
            och lokal nivå där det operativa arbetet bedrivs avseende hanteringen
            av smittskyddet vid en pandemi. Socialstyrelsen är samtidigt den
            nationella kunskapsmyndigheten för hälso- och sjukvård och socialtjänst.
            Socialstyrelsen samordnar regionernas och kommunernas krisberedskap
            inom vård, omsorg och socialtjänst.
            <ref target="i-SPuYX9fJgtiWrtfbLBb2Qw">
              [10]
            </ref>
          </p>
          <p xml:id="i-XCVjQ4EPQ7EtdoSoDhYjB7">
            Den som har ansvaret för tillsynen för smittskyddet är emellertid
            myndigheten Inspektionen för vård och omsorg (IVO),
            <ref target="i-8aiwWp98Pkqydm5Z976mx6">
              [11]
            </ref>
            <ref target="i-FiaSyxk4zduSqJxjWxNU63">
              [12]
            </ref>
          </p>
          <p xml:id="i-6zwwWQpJizwyX4HxwLpc7K">
            Regeringen har emellertid alltid det yttersta ansvaret. Vi är
            inte kritiska till det regeringen har gjort. Vi är kritiska till
            det regeringen inte har gjort – och de fall där regeringen har
            agerat alldeles för långsamt. Förslaget till ny tillfällig lag
            om tillfälliga smittskyddsåtgärder på serveringsställen är ytterligare
            ett exempel på detta.
          </p>
          <p xml:id="i-HQSdi4rfTeQ33hW3iPVCsm">
            I stället för öppenhet, snabbhet och transparens i framtagandet
            av denna nya tillfälliga lag om tillfälliga smittskyddsåtgärder
            på serveringsställen har regeringen agerat långsamt och slutet.
            Vi ifrågasätter inte behoven av ytterligare åtgärder för att hindra
            och stoppa smittspridningen av det virus som orsakar covid-19
            utan sättet regeringen gör det på och att regeringen saknar ett
            mer omfattande helhetsgrepp i förslagen till ny tillfällig lag.
          </p>
          <head type="h2" xml:id="i-CCao65MMME5xNyvbenyWcB">
            Principiella utgångspunkter och värderingar
          </head>
          <p xml:id="i-9rif8XyoqEydFz78kczwGD">
            Moderaterna ser ett stort behov av att långsiktigt se över befintlig
            lagstiftning och regelverk i syfte att förtydliga och klargöra
            ansvar och befogenheter gällande smittskyddet i Sverige. I denna
            fortsatt allvarliga pandemikris är det helt centralt att försöka
            stoppa och förhindra smittspridning av det virus som orsakar covid-19.
            Det är också mycket viktigt att undvika att ekonomin och tryggheten
            för den enskilde, för företag och för den samlade samhällsekonomin
            helt går förlorad. Stora värden sätts på spel. Det handlar bokstavligen
            om liv eller död, och samtidigt också om konkurser och livsverk
            som går förlorade. Slutligen är det viktigt att påpeka att vi
            alla som enskilda individer har ett stort och omfattande eget
            ansvar för att kunna minimera smittspridningen av covid-19.
          </p>
          <head type="h2" xml:id="i-XnV2EyBnH7ytUxXSvPFJdk">
            Nu krävs att regeringen tar ansvar för den fortsatta processen
          </head>
          <p xml:id="i-5kSmz8oKLR15BLDcZeYCWx">
            Ska förslaget till ny tillfällig lag om tillfälliga smittskyddsåtgärder
            på serveringsställen fungera väl i praktiken är det helt centralt
            att ansvarsfördelningen är tydlig och klar. Det är enligt rådande
            smittskyddslag Folkhälsomyndigheten som har det samordnande ansvaret
            för smittskyddet. Därtill har smittskyddsläkaren en central roll.
            I detta fall är det motiverat att kommunerna tar ett större ansvar
            för tillsynen av serveringsställen. Detta ändrar dock inte det
            faktum att regeringen fortsatt är högst ansvarig för den fort­satta
            processen och de ytterligare åtgärder som krävs framåt. Det innebär
            att regeringen måste säkerställa att tillsynen sker i tillräcklig
            omfattning för att kontrollera att server­ingsställen vidtar nödvändiga
            åtgärder för att förhindra smittspridning och att denna uppgift
            prioriteras av kommunerna.
          </p>
          <head type="h3" xml:id="i-7wu4CfcevEoto8D68z5tqi">
            Säkerställ att smittskyddsläkarens ansvar och kompetens används
          </head>
          <p xml:id="i-XyKqCTAhFtruc6JorB2jUP">
            Kommunerna har, precis som regeringen anför i propositionen,
            kunskap och erfarenhet av praktisk tillsyn av serveringsställen.
            Dock rör denna erfarenhet i första hand tillsyn kopplad till livsmedelslagen
            (2006:804) respektive alkohollagen (2010:1622) och före­skrifter
            såsom Livsmedelverkets föreskrifter (LIVSFS 2005:20) om livsmedelshygien
            och annat, samt tillsyn och uppföljning av rökförbudet vid exempelvis
            uteserveringar och entréer.
          </p>
          <p xml:id="i-V2BtrTsHbpjkRmhLajoHrV">
            Kommunerna besitter emellertid inte den sakkunskap om smittspridning
            och smittskydd som ansvarig smittskyddsläkare har. Kommunerna
            har enligt nuvarande lagstiftning, smittskyddslagen (2004:168),
            ingen tillsynsuppgift. Däremot ska kommu­nerna utan dröjsmål underrätta
            smittskyddsläkaren om iakttagelser som kan vara av betydelse för
            smittskyddet.
          </p>
          <p xml:id="i-TDHDcmHDVkAHp3DdYR85rq">
            I syfte att göra tillsynsprocessen enklare, tydligare och effektivare
            är Moderaterna beredda att acceptera dessa avsteg från ansvarsprincipen
            genom att tillfälligt flytta ansvaret för beslut i enskilda ärenden
            från smittskyddsläkaren till kommunen. Reger­ingen anger att förslaget
            syftar till att underlätta tillsynen för alla inblandade aktörer.
            Detta kräver dock att smittskyddsläkarens kompetens fullt ut kan
            nyttjas och tillvaratas.
          </p>
          <p xml:id="i-HfXdwFUrNhZd6LZDRKK6Vj">
            Göteborgs kommun pekar i sitt remissvar på att förslaget är otydligt
            när det gäller vilka förväntningar kommunerna kan ha på smittskyddsläkarens
            tillgänglighet.
            <ref target="i-VmHPpwCRRg8XkrwJPJXqz5">
              [13]
            </ref>
          </p>
          <p xml:id="i-69CAgsagAM8z47pfCtHwQt">
            Moderaterna vill därför att regeringen noggrant säkerställer
            att smittskyddsläkarens kompetens, tillgänglighet och ansvar säkerställs
            bl.a. genom kontinuerlig uppföljning av kommunernas kommande sätt
            att genomföra tillsynen.
          </p>
          <head type="h3" xml:id="i-6HNQE3CBGdQoqabaGTW95U">
            Tydliggör vilka bedömningsgrunder som ska användas vid tillsyn
          </head>
          <p xml:id="i-65hbiL7tBtqduovR5Dfw7t">
            Smittskyddsläkarföreningens uppfattning som redovisas i deras
            remissvar betonar att det behöver tydliggöras vad som avses med
            att kommunerna vid behov ska samråda med smittskyddsläkaren. Smittskyddsläkarföreningen
            framhåller att Folkhälsomyndig­heten måste formulera föreskrifter
            som tydligt beskriver vilka insatser som krävs av kommunen för
            att kunna säkerställa att serveringsställen tar sitt fulla ansvar
            för smittskyddet.
          </p>
          <p xml:id="i-Fbz6iGjKTRuz9dWxPrn2fW">
            Sveriges Kommuner och Regioner (SKR) påpekar att smittskyddsbedömningar
            inte ligger inom kommunens normala tillsyn. Vi delar SKR:s bedömning,
            och för att smitt­skyddsbedömningar ska kunna genomföras på ett
            likartat sätt i hela landet behöver det finnas tydlig vägledning
            för kommunerna om hur avvägningar ur smittskyddsperspektiv ska
            göras för berörda verksamheter.
            <ref target="i-RYTCXxyFmx9TM1NoyLG7oh">
              [14]
            </ref>
          </p>
          <p xml:id="i-MuJ7FWjQP4wRJpvxhP1Hf9">
            Moderaterna föreslår att regeringen ger Folkhälsomyndigheten
            i uppdrag att förtyd­liga myndighetens föreskrifter och allmänna
            råd om att förhindra smitta av covid-19 på restauranger och caféer
            m.m.
            <ref target="i-B8A8rkzT7hPXCdvwYAknwy">
              [15]
            </ref>
          </p>
          <head type="h3" xml:id="i-848n1n2SK2VzM5iXESn91c">
            Definitionen av serveringsställen och deras ansvar måste vara
            tydlig
          </head>
          <p xml:id="i-TH5PFYR8ePsdwACYHQZsr2">
            Det är viktigt att det inte kan uppstå tveksamheter om vilka
            verksamheter som ska omfattas av denna tillfälligt utökade tillsyn.
            I utkastet till lagrådsremiss för den föreslagna lagen fanns t.ex.
            otydliga och till viss del motsägelsefulla formuleringar om huruvida
            glasskiosker skulle inkluderas av lagens tillämpningsområde eller
            ej. Detta förtydligas förvisso i propositionen, om än inte med
            den tydlighet som man kan önska. För att lagen ska uppfylla grundläggande
            krav på rättssäkerhet och förutsebarhet måste det vara tydligt
            vilka serveringsställen som omfattas av tillämpningsområdet. Av
            författningskommentaren framgår att även ”ett område med bord
            och stolar utanför t.ex. en glasskiosk om sittplatserna är avsedda
            för kioskens kunder” omfattas av definitionen ”tillhörande områden
            utomhus” och därmed av kraven i lagen.
          </p>
          <p xml:id="i-Voh7Q8UBNbCpw7dagBFG3z">
            I sammanhanget vore det dock önskvärt att det framgick ännu tydligare
            av författ­ningskommentaren att verksamheter där det saknas möjlighet
            till förtäring på stället inte omfattas av lagen, vilket inkluderar
            glasskiosker såväl som food trucks, takeaway-ställen och liknande
            anrättningar.
          </p>
          <p xml:id="i-CtT5acQiJRFoiDEW2vDKaG">
            Liksom Länsstyrelsen i Västmanlands län anser Moderaterna att
            kravet på rutiner för hur smittspridning bland besökare kan förhindras
            måste förtydligas. I propositionen framgår det endast att kravet
            skulle kunna gälla ”att personalen ges adekvat utbildning om hygienåtgärder”.
            Enligt regeringen beror bristen på exemplifiering och tydlighet
            i fråga om kravet på rutiner på att de åtgärder som anses behövliga
            kan förändras över tid varför detta i stället bör regleras i Folkhälsomyndighetens
            föreskrifter.
          </p>
          <p xml:id="i-Jhuw4NivMk3aWxs9UCcXNC">
            Att serveringsställen har rutiner för att minska smittspridningen
            bland besökare är för oss moderater en självklarhet. Däremot ställer
            vi oss tveksamma till om det är ett krav som lämpar sig för reglering
            i lagtext, inte minst då det saknas närmare vägledning om när
            de som driver serveringsställen har rutiner som uppfyller lagkravet.
          </p>
          <p xml:id="i-ELMtR82vYEBcGAzJkAdXgu">
            Regeringen anför i propositionen att det är mer lämpligt att
            dessa rutiner regleras genom Folkhälsomyndighetens föreskrifter
            och inte genom lag. Trots det föreslås just ett lagstadgat krav,
            vilket kan uppfattas som något motsägelsefullt.
          </p>
          <p xml:id="i-H1Vxpe3NXeWzKR9Wq7XtQy">
            Kravet på rutiner kan därtill anses omfattas av regeringen i
            3 § 2 då verksamheten i övrigt ska organiseras så att smittspridning
            bland besökare så långt som möjligt för­hindras. Även här finns
            ett bemyndigande för ytterligare föreskrifter om smittskydds­åtgärder
            i 10 §. Om man i lag ska införa ett krav på rutiner är Moderaternas
            uppfattning att det tydligare bör framgå av förarbetena vilka
            krav som faktiskt ställs på verksam­heterna, och det är beklagligt
            att regeringen inte gjort detta.
          </p>
          <p xml:id="i-HKYePKhFjVH9bD6sXpE6or">
            Mot denna bakgrund är det av stor vikt att föreskrifterna om
            rutiner är så tydliga som möjligt så att näringsidkarna vet vilka
            grundläggande smittskyddsåtgärder som ska vidtas – en synpunkt
            som också framförts av flera remissinstanser. Föreskrifterna om
            rutiner bör därför tas fram i nära dialog med de som driver serveringsställen
            och rele­vanta branschorganisationer för att säkerställa att lagen
            blir förutsebar för närings­idkarna.
          </p>
          <head type="h3" xml:id="i-Aud1jpcD7Hmf4sQKRwet3y">
            Fler åtgärder för verksamheter med stor risk för smittspridning
          </head>
          <p xml:id="i-AXVjBB4Ro9xHRaLUEM6ZFp">
            Den 13 juni upphör reserestriktionerna för inrikes resor i Sverige,
            vilket kommer att öka antalet besökande på verksamheter såsom
            campingplatser och badplatser. En stor smitt­spridning riskerar
            därmed att ske på dessa platser, liksom på serveringsställen.
            Detta ökar i sin tur trycket på hälso- och sjukvården, inte minst
            i regioner som hittills haft en mycket begränsad smittspridning
            och belastning på intensivvården. Vissa åtgärder har vidtagits
            för att orter som t.ex. har en stor befolkning under sommarhalvåret
            kan få ta del av andra regioners sjukvårdskapacitet, men mer behöver
            göras.
          </p>
          <p xml:id="i-2XDfM5kULdw8XexXqyJtfm">
            Moderaterna föreslår att regeringen snarast ser över om även
            andra verksamheter där smittspridning kan komma att ske bör omfattas
            av den nya lagen. En sådan lagändring behöver vara på plats innan
            sommarsäsongen på allvar tar sin början för att kunna ge såväl
            smittskyddsläkaren som kommunerna bättre förutsättningar och möjligheter
            att ställa om och anpassa verksamheten.
          </p>
          <head type="h3" xml:id="i-pEAUhhy49cuX824p1xw9y">
            Tydliggör polisens befogenheter gällande verkställighet vid beslut
          </head>
          <p xml:id="i-9Y6x8Fq8hoDMD63iRQs4P5">
            Det är viktigt att Polismyndigheten kan lämna den hjälp och det
            stöd som behövs i samband med utövandet av tillsyn respektive
            verkställighet av beslut enligt denna nya tillfälliga lag om tillfälliga
            smittskyddsåtgärder. Så som regeringen nu valt att utforma bestämmelsen
            om Polismyndighetens befogenheter omfattas endast att ge tillsynsmyn­digheten
            tillträde till ett serveringsställe. Det saknas därmed möjligheter
            för Polismyn­digheten att bistå vid verkställighet av beslut.
            Flera remissinstanser har också kritiserat denna brist då nedstängningar
            av verksamheter eller andra verkställighets­beslut kan behöva
            ske med hjälp av tvångsmedel. Moderaterna menar att regeringen
            borde över­väga om Polismyndighetens befogenheter ska utvidgas
            till att även omfatta verkställig­hetsåtgärder, vilket t.ex. är
            fallet för motsvarande reglering i 27 § livsmedels­lagen. Regeringen
            bör noga följa utvecklingen och vid behov vidta ytterligare åtgärder
            i frågan.
          </p>
          <head type="h3" xml:id="i-MQ28DWGK5GuFDnYAgyCr4e">
            Kommunernas faktiska kostnader – tydliggör ersättningen
          </head>
          <p xml:id="i-PkZYKv7V7ncdmeFiPNW6x4">
            Det är helt centralt att tilliten mellan stat och kommun upprätthålls.
            Det handlar bl.a. om att när staten ålägger kommunerna ytterligare
            uppdrag under pågående pandemikris – i detta fall att ta ansvar
            för tillsyn som tidigare inte varit kommunernas uppgift – är det
            viktigt att ersättningen till kommunerna avser de faktiska kostnaderna
            för utökad tillsynsverksamhet.
          </p>
          <p xml:id="i-Aoux7Goegitr6Je9FJA5jq">
            Enligt SKR finns det en risk för att de faktiska kostnaderna
            är större än regeringen beräknat. Det är naturligt att kommunerna
            anser att de bör kompenseras för de utökade uppdragen med tillsyn
            och för redan nedlagda kostnader.
          </p>
          <p xml:id="i-KT3aGyCWvqkqAGbtFKCy8k">
            Moderaterna anser att regeringen ska leva upp till sitt uttalade
            åtagande om att staten tar alla extraordinära kostnader som är
            särskilt kopplade till regionernas och kommu­nernas arbete med
            covid-19. Regeringen bör därför säkerställa att kommunerna erhåller
            ersättning som motsvarar de faktiska kostnader som den nu utökade
            tillsynsverksam­heten föranleder.
          </p>
        </div>
        <div type="motSignatures">
          <list>
            <item xml:id="i-KzyVc8KFEsceKDbSTKAQTz" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-NMmvuugbqy5Q2w2NRU4z1a" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-5umxj4NF7ekS1nxMdsFag3" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-9wVV3eXCK85h9J2eh5junR" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-8F56s41AACuSZjDPDHL4BD" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-NmDvrRJXXnrdjTvXcs7mea" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-SzKZVXwL9Py7Gj5n7XhyFN" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
          </list>
        </div>
        <div type="motNotes">
          <noteGrp>
            <note xml:id="i-EYHWHsMoj6iGmUmWfUQ6XX">
              [1] Prop. 2019/20:172 En ny lag om tillfälliga smittskyddsåtgärder
              på serveringsställen.
            </note>
            <note xml:id="i-8kR1t4w9WD3T9fr3BVCU6S">
              [2] Aftonbladet den 1 juli 2020 samt Folkehelseinstituttet i
              Norge.
            </note>
            <note xml:id="i-TS5jEZ3Sq8M4jBGaxwY6s6">
              [3] Folkhälsomyndigheten 2019, rapporten Pandemiberedskap. Hur
              vi förbereder oss – ett kunskapsunderlag.
            </note>
            <note xml:id="i-G9qEHLo6GFAirVGFKKxH7i">
              [4] 1 kap. 7 § smittskyddslagen (2004:168).
            </note>
            <note xml:id="i-7buSQQuu4AgcfdzpxAr44Q">
              [5] Folkhälsomyndigheten 2019, rapporten Pandemiberedskap. Hur
              vi förbereder oss – ett kunskapsunderlag.
            </note>
            <note xml:id="i-8r6uCjjvScgaKdeKABRjYd">
              [6] Livsmedels- och läkemedelsförsörjning – samhällets säkerhet
              och viktiga samhällsfunktioner, Riksrevisionens granskningsrapport
              RiR 2018:6.
            </note>
            <note xml:id="i-4XjfXfEEA8sVfTsM9ET3cJ">
              [7] Folkhälsomyndigheten 2019, rapporten Pandemiberedskap. Hur
              vi förbereder oss – ett kunskapsunderlag.
            </note>
            <note xml:id="i-RWgqGvXrBQTURs43vD6W8v">
              [8] 1 kap. 9 § smittskyddslagen (2004:168).
            </note>
            <note xml:id="i-6LF75P8bxgY3KEwXsGq5vJ">
              [9] Smittskyddslagen (2004:168).
            </note>
            <note xml:id="i-SPuYX9fJgtiWrtfbLBb2Qw">
              [10] Folkhälsomyndigheten 2019, rapporten Pandemiberedskap. Hur
              vi förbereder oss – ett kunskapsunderlag.
            </note>
            <note xml:id="i-8aiwWp98Pkqydm5Z976mx6">
              [11] Smittskyddslagen (2004:168).
            </note>
            <note xml:id="i-FiaSyxk4zduSqJxjWxNU63">
              [12] Smittskyddslagen (2004:168) samt Folkhälsomyndigheten 2019,
              rapporten Pandemiberedskap. Hur vi förbereder oss – ett kunskapsunderlag.
            </note>
            <note xml:id="i-VmHPpwCRRg8XkrwJPJXqz5">
              [13] Prop. 2019/20:172 En ny lag om tillfälliga smittskyddsåtgärder
              på serveringsställen.
            </note>
            <note xml:id="i-RYTCXxyFmx9TM1NoyLG7oh">
              [14] SKR:s remissyttrande gällande lagrådsremissen – En ny lag
              om tillfälliga smittskyddsåtgärder på serveringsställen.
            </note>
            <note xml:id="i-B8A8rkzT7hPXCdvwYAknwy">
              [15] HSLF-FS 2020:9 Folkhälsomyndighetens föreskrifter och allmänna
              råd om att förhindra smitta av covid-19 på restauranger och caféer
              m.m. Beslut om dessa fattat den 24 mars 2020.
            </note>
          </noteGrp>
        </div>
      </div>
    </body>
  </text>
</TEI>
