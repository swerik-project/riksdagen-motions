<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00010">
  <teiHeader>
    <fileDesc>
      <titleStmt>
        <title>med anledning av prop. 2006/07:94 Skattelättnader för hushållstjänster, m.m.</title>
        <author corresp="i-WZNVdrN83hxBQXp8kigokp">av Anne-Marie Wallouch m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:94 Skattelättnader för hushållstjänster, m.m.</title>
          <idno type="rdwebb">GU02Sk10</idno>
          <rs type="number">Sk10</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk10/text</ref>
          <ref type="dokument_url_html">http://data.riksdagen.se/dokument/GU02Sk10</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk10</ref>
          <ref type="doc">http://data.riksdagen.se/fil/51F9891B-EA92-4007-A72F-EDA00603406C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WZNVdrN83hxBQXp8kigokp</idno>
            <name>Anne-Marie Wallouch</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ez4me25XLF7TaunLUf9RHX" type="basedOn"/>
        <correspContext corresp="i-Ez4me25XLF7TaunLUf9RHX">
          <ref>Proposition 2006/07:94</ref>
        </correspContext>
        <correspAction xml:id="i-NMvXzi8XgLv449NHntksD1" type="signed"/>
        <correspContext corresp="i-NMvXzi8XgLv449NHntksD1">
          <note type="signatory" corresp="i-WZNVdrN83hxBQXp8kigokp"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction xml:id="i-UScvtxZqjkpxfBLj9bKj1m" type="referral">
          <date when="2007-04-23"/>
        </correspAction>
        <correspAction xml:id="i-SAf3EJj1f472as4eWFW8CU" type="dismissal">
          <date when="2007-04-20"/>
        </correspAction>
        <correspAction xml:id="i-XfwvFReZajP5wRMwGBVfqW" type="dismissal">
          <date when="2007-04-20"/>
        </correspAction>
        <correspAction xml:id="i-Eui4sBPCgDcpNmqDSa3t8D" type="transfer">
          <date when="2007-04-16"/>
        </correspAction>
        <correspAction xml:id="i-MvSeggAC4yvJgEHsntnnFK" type="submission">
          <date when="2007-04-16"/>
        </correspAction>
        <correspAction xml:id="i-LCx4cQa6XmrDBJ1JdB7JHA" type="assigned"/>
        <correspContext corresp="i-LCx4cQa6XmrDBJ1JdB7JHA">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CcPABy3QqJqa4dBsJrMKZQ">
            1 Förslag till riksdagsbeslut
          </head>
          <list style="ol">
            <item xml:id="i-6tgu52tBupLvpeYuDXC6Wy">
              Riksdagen avslår proposition 2006/07:94 Skattelättnader för hu
              shållstjänster, m.m. i den del som avser skattelättnader för hushållsnära
              tjänster.
            </item>
          </list>
          <list style="ol">
            <item xml:id="i-Jamdcss2KsJBWwcby7vwWt">
              Riksdagen tillkännager för regeringen som sin mening vad i motionen
              anförs om begränsade sysselsättningseffekter av regeringens förslag
              om skattelättnader för hushållstjänster.
            </item>
          </list>
          <list style="ol">
            <item xml:id="i-QfXbnSKmEo3xJryGeHTmpg">
              Riksdagen tillkännager för regeringen som sin mening vad i motionen
              anförs om skattesmitning och skattebefrielse.
            </item>
          </list>
          <list style="ol">
            <item xml:id="i-RWdHWm4ZvQ1oUkuscZqmv9">
              Riksdagen tillkännager för regeringen som sin mening vad i motionen
              anförs om gränsdragningsproblem.
            </item>
          </list>
          <list style="ol">
            <item xml:id="i-3ufcGLqXXYzoeJvDk62TYU">
              Riksdagen tillkännager för regeringen som sin mening vad i motionen
              anförs om hushållstjänster och jämställdhet.
            </item>
          </list>
        </div>
        <div type="motContent">
          <head xml:id="i-3Neuxzf1nzCSXig1um9W5L" type="h1">
            med anledning av prop. 2006/07:94 Skattelättnader för hushållstjänster,
            m.m.
          </head>
          <head xml:id="i-6pA2pA5th6CVvfvGkEWc89" type="h1">
            2 Bakgrund
          </head>
          <p xml:id="i-88fcaYvBVQCwmf26DSKsXN">
            I proposition 2006/07:94 föreslår regeringen skattereduktion
            för fysiska personer som haft utgifter för hushållsarbete. Reduktionen
            ska uppgå till 50 procent av utgifterna för sådant arbete. Den
            som utfört arbetet ska ha F-skattsedel. Skattereduktionen får
            sammanlagt inte överstiga 50 000 kronor per vuxen fysisk individ
            och beskattningsår. Om underlaget understiger 1 000 kronor ges
            inte någon skattereduktion. Skattereduktionen kan beaktas vid
            jämkning av preliminär skatt.
          </p>
          <p xml:id="i-YBDcrKea7GF6uEkiKPtz6S">
            Regeringens motiv till förslaget är att skapa förutsättningar
            för nya arbeten, minska anlitandet av svart arbetskraft samt att
            förbättra förutsättningarna för lika villkor för kvinnor och män
            att kombinera familjeliv med arbetsliv. Regeringen beräknar att
            skattereduktionen brutto minskar statens skatteintäkter med 1,3
            miljarder/år.
          </p>
          <head xml:id="i-UkXWks74NzNBymxtFSXzD1" type="h1">
            3 Motivering
          </head>
          <head xml:id="i-6RmKSCdW9wBW4n6ibedHXr" type="h2">
            3.1 Skattereduktion för hushållstjänster
          </head>
          <p xml:id="i-JxqdZiaNbdtDuFPVzdvT8N">
            Vänsterpartiet avvisar förslaget om skattereduktion för hushållstjänster
            eftersom det leder till begränsade sysselsättningseffekter, till
            att skattesmitning bekämpas med skattebefrielse samt att det försämrar
            förutsättningarna för lika villkor för kvinnor och män att kombinera
            familjeliv och arbetsliv. Riksdagen bör därför besluta att avslå
            regeringens förslag om skattelättnader för hushållstjänster.
          </p>
          <head xml:id="i-VbZzqb5u55Be37VKPHGpKE" type="h2">
            3.2 Begränsade sysselsättningseffekter
          </head>
          <p xml:id="i-P1tJSR8FVT4LKyFgvxPgSu">
            Ett liknande skatteavdrag infördes i Finland 2001. Fyra år efter
            reformen hade sysselsättningen ökat med endast 0,10,2 procent.
            Ökningen bestod till 60 procent av att svarta jobb hade blivit
            vita. Av dessa 60 procent återfanns hela 95 procent inom byggbranschen,
            alltså en bransch som inte omfattas av den svenska regeringens
            förslag.
          </p>
          <p xml:id="i-AR5C8RLS8vngBfLiUg598x">
            Institutet för arbetsmarknadspolitisk utvärdering (IFAU) bedömer
            att den svenska efterfrågebilden på renodlade hushållstjänster
            kommer att likna den finländska. Därför kan man på goda grunder
            anta att skattereduktion för hushållstjänster inte leder till
            den sysselsättningsökning som regeringen förutskickar.
          </p>
          <p xml:id="i-Wa39gJ4GH26eLZAejbjmWi">
            I Finland har det dessutom visat sig att de rikaste 10 procenten
            av hushållen köper nästan hälften av tjänsterna. Vidare att 30
            procent av marknaden för hushållstjänster ligger i Helsingforsområdet.
            Det är på samma sätt i Frankrike, som har ett liknande system.
            Där är det nästan hälften av de rikaste 5 procenten av hushållen
            som köper hushållstjänster och de fattigaste 25 procenten köper
            inga hushållstjänster alls.
          </p>
          <p xml:id="i-LnJmsX57AeDKr3udi16iqy">
            IFAU bedömer att det socioekonomiska efterfrågemönstret blir
            detsamma i Sverige, det vill säga att efterfrågan blir störst
            bland rika familjer i storstadsområden.
          </p>
          <p xml:id="i-JSHVdca18fW9j2zhUwUtjz">
            Studierna av det finländska skatteavdraget har även visat att
            skattelättnaderna troligtvis har höjt priserna på tjänsterna ifråga
            och att effekterna på sysselsättningen kan vara än mindre än de
            finska beräkningarna visar.
          </p>
          <p xml:id="i-JCEgVj7CtMYRiv2aPKzDqP">
            Av de finländska studierna kan man även se att sysselsättningseffekten
            från ökat arbetsutbud är väldigt liten. Av dem som köper hushållstjänster
            använder ungefär 70 procent den frigjorda tiden till fritidsaktiviteter.
            Vad som ovan anförts om begränsade sysselsättningseffekter av
            regeringens förslag om skattereduktion för hushållstjänster bör
            riksdagen som sin mening ge regeringen till känna.
          </p>
          <head xml:id="i-Mgjdqxtg35SxaAGt12jQEB" type="h2">
            3.3 Skattesmitning och skattebefrielse
          </head>
          <p xml:id="i-UgAA1RQikax9r83uiq4G4K">
            Vänsterpartiet anser i grunden att det är fel att bekämpa skattesmitning
            med skattebefrielse.
          </p>
          <p xml:id="i-HpAqt1BXoMr4f2zHRNVq4t">
            En skattereduktion riktad mot hushållstjänster kan medföra att
            svartarbetet minskar men effekterna kan bli begränsade. Den föreslagna
            skattereduktionen på 50 procent är dock så stor att det nästan
            motsvarar hela skatteinnehållet i marknadsproducerade hushållstjänster
            som i dag är 55 procent. Hushållstjänster blir sålunda nästan
            en obeskattad sektor. Man bekämpar skattesmitningen inom hushållstjänster
            genom att ta bort skatt. Vänsterpartiet anser att skattesmitning
            och skatteundandragande måste bekämpas med helt andra metoder
            än nära nog skattebefrielse.
          </p>
          <p xml:id="i-U8dS4LEAFkAcmhqCbXJ1SK">
            De begränsade positiva effekter på svartarbetet som man kan förvänta
            sig står inte i rimlig proportion till den kraftiga skattesänkning,
            eller rättare sagt bidrag, som förslaget ger till förmögna hushåll.
            Dessutom är det inte rimligt och överdrivet optimistiskt att anta
            att personer som under längre tid betalat det av Skatteverket
            uppskattade timpriset för svart städning i hemmet skulle vilja
            betala 80150 procent mer netto för att få samma tjänst utförd
            vitt, såvida det inte handlar om personer i mycket välbärgade
            hushåll. En del av skattereduktionens kostnader skulle göra betydligt
            större nytta om Skatteverket tilldelades mer resurser för att
            öka sin kontrollverksamhet. Vad som ovan anförts om skattesmitning,
            skattebefrielse och alternativ för att komma åt skattesmitning
            bör riksdagen som sin mening ge regeringen till känna.
          </p>
          <head xml:id="i-J8nk91oKz4yVdXLzQQ8qYy" type="h2">
            3.4 Gränsdragningsproblem
          </head>
          <p xml:id="i-ADuTEkFbRZ1g1x3tLGpUp8">
            Som lagförslaget är utformat kommer en rad gränsdragningsproblem
            att uppstå i fråga om vad som är att betrakta som hushållstjänster
            eller ej. Det kommer att vålla inte minst Skatteverket merarbete
            och merkostnader. Det viktigaste gränsdragningsproblemet handlar
            dock om en helt annan och mer betydelsefull fråga än om den ena
            eller andra servicetjänsten faller inom eller utom regelverket
            för vad som är att betrakta som hushållstjänster. Det lagda förslaget
            om skattelättnader för hushållstjänster skapar ett utrymme för
            privat finansiering av omsorgstjänster. Det får konsekvenser för
            jämlikheten mellan olika grupper av äldre. Det kan också få konsekvenser
            för kvaliteten på den offentligt finansierade omsorgen. Kommer
            standarden för den offentligt finansierade äldreromsorgen att
            kunna höjas för de grupper som inte själva har råd att finansiera
            exempelvis hjälp för att vistas ute, eller kommer samhällets åtaganden
            gentemot dessa individer tvärtom att begränsas när mer resursstarka
            grupper ordnar sin omsorg på annat sätt? Det är anmärkningsvärt
            att denna fråga inte har belysts eftersom det är en fråga av principiell
            natur som kan medföra komplikationer av potentiellt långtgående
            slag. Vänsterpartiet avvisar med bestämdhet ett system i vilket
            resursstarka grupper med hjälp av skattelättnader/bidrag kan köpa
            omsorgstjänster på en högre nivå än grupper som av ekonomiska
            skäl endast kan använda sig av den offentligt finansierade omsorgen.
            Vad som ovan anförts om gränsdragningsproblem bör riksdagen som
            sin mening ge regeringen till känna.
          </p>
          <head xml:id="i-SVyGh9LHQDL8chRHonwi9c" type="h2">
            3.5 Hushållstjänster och jämställdhet
          </head>
          <p xml:id="i-GW1NsvPegHe5pqEvtLeQsY">
            I proposition 2006/07:94 konstateras att kvinnor i dag utför
            en större del av hushållsarbetet jämfört med män och att lösningen
            på detta skulle vara att genom en skattereduktion för hushållstjänster
            omfördela obetalt hemarbete till betalt marknadsarbete. Det vill
            säga att när kvinnorna slipper utföra hushållsarbetet hemma kan
            de i stället lönearbeta mer. På så sätt skulle även kvinnorna
            kunna komma ifatt männen i löneutvecklingen och jämställdheten
            skulle främjas både inom hushållet och på arbetsmarknaden.
          </p>
          <p xml:id="i-Pu3WPmuwQDKuYc23aRGnZe">
            Skattesubventionera hushållstjänster löser inte problemet med
            den maktobalans som finns mellan kvinnor och män. Tvärtom cementerar
            systemet de traditionella könsrollerna. Själva grundproblemet,
            att män inte tar sitt ansvar för det gemensamma hemarbetet, osynliggörs.
            Om det är önskvärt att kvinnor och män delar lika på ansvaret
            för hem och familj, löser man inte problemet genom att göra det
            billigare att anställa en tredje part för att utföra detta arbete.
            Uppfattningen om vad som är kvinnliga respektive manliga arbetsuppgifter
            kvarstår. Högavlönade män köper sig fria från ansvar och högavlönade
            kvinnor köper sig fria från den konflikt som uppstår när de ställer
            krav på sin man och förespråkar en jämställd fördelning av hemarbetet.
          </p>
          <p xml:id="i-C5bK57ZtowD7VqurVYB7Tt">
            Med detta synsätt blir en jämställd relation enbart möjlig för
            några få. Om lösningen på jämställdhetsproblematiken skulle vara
            att anställa någon som städar i ens hem skulle det bara vara ett
            fåtal familjer som skulle ha råd att vara jämställda. Systemet
            med skattesubventionerade hushållstjänster skulle i praktiken
            leda till att en grupp kvinnor kommer att kunna göra karriär på
            en annan grupps bekostnad, och till att orättvisorna mellan kvinnor
            och män består och de sociala och ekonomiska klyftorna i samhället
            växer.
          </p>
          <p xml:id="i-5MB19Mo8qBFhYJTFZRtg53">
            Ett argument för skattelättnader på hushållstjänster är att kvinnor
            och män ska få det lättare att kombinera familjeliv och arbetsliv.
            Trots det är förslaget inriktat på att individen ska få möjlighet
            att lönearbeta i större utsträckning. Fler yrkesarbetande timmar
            blir i praktiken färre timmar hemma med familjen, färre timmar
            för barnen att vara med sina föräldrar.
          </p>
          <p xml:id="i-WzGXRkMyji3k28WyAfhGeG">
            De anställningar som skulle skapas i och med skattelättnader
            för hushållstjänster skulle i huvudsak vara korta deltidstjänster
            med låg lön och utan möjlighet till kompetens- och karriärutveckling.
            Allt pekar på att det först och främst är kvinnor som skulle arbeta
            inom denna sektor, något som även konstateras i propositionen
            med hänvisning till erfarenheter från andra länder. Den låga status
            som kvinnors arbete har beror på att kvinnodominerade arbeten
            konsekvent undervärderas. Det problemet löser vi inte med skatteavdrag
            som snarare vidmakthåller den könssegregerade arbetsmarknaden.
            Vid en eventuell lågkonjunktur kommer dessutom de hushållsnära
            tjänsterna att dras in och kvinnorna kommer att få återgå till
            det obetalda hemarbetet.
          </p>
          <p xml:id="i-SaENNR6NiFASZ5mjTRFXiD">
            Förslaget om skattelättnader för hushållstjänster är ett steg
            tillbaka för jämställdhetsarbetet. I stället för att använda våra
            gemensamma skattepengar till något som bara gynnar en liten grupp
            i samhället borde det satsas på den generella välfärden som omfattar
            alla, som exempelvis skolor, sjukvård, barn- och äldreomsorg.
          </p>
          <p xml:id="i-R7NawMRKxShpompjN61sp3">
            Vad som ovan anförts om hushållstjänster och jämställdhet bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-JckgkWe81ADfkRdUUZtQbY" who="i-WZNVdrN83hxBQXp8kigokp">
              Anne-Marie Wallouch (v)
            </item>
            <item xml:id="i-HaFu3A3FfeG4xpV9CR8gvK" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-RZWUcCYRxHukj3Rs8Cqr4x" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-BXAeKStwFsNZV2JaQrLZJZ" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-G2SPFnsP5CHTN1qqVfG1rB" who="i-5pddtLwy622h33X3RtqGeL">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
