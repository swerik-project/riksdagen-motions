<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00013">
  <teiHeader>
    <fileDesc>
      <titleStmt>
        <title>med anledning av skr. 2013/14:98 Redovisning av skatteutgifterna 2014</title>
        <author corresp="i-HzSoQ1C7ZLGcuc11An72dD">av Leif Jakobsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:98 Redovisning av skatteutgifterna 2014</title>
          <idno type="rdwebb">H102Sk13</idno>
          <rs type="number">Sk13</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk13/text</ref>
          <ref type="dokument_url_html">http://data.riksdagen.se/dokument/H102Sk13</ref>
          <ref type="dokumentstatus_url_xml">http://data.riksdagen.se/dokumentstatus/H102Sk13</ref>
          <ref type="doc">http://data.riksdagen.se/fil/08847518-E301-41B1-9492-3C918A865118</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CeEa3ZW5TWLtm8osfYhcfQ" type="basedOn"/>
        <correspContext corresp="i-CeEa3ZW5TWLtm8osfYhcfQ">
          <ref>Regeringsskrivelse 2013/14:98</ref>
        </correspContext>
        <correspAction xml:id="i-3teWodZYGUpQfFrZDjaoGR" type="signed"/>
        <correspContext corresp="i-3teWodZYGUpQfFrZDjaoGR">
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-3R1heWHR7nC9dtoPHWSMdB"/>
          <note type="signatory" corresp="i-V94NXHxQRsQu6mMDHyZAxs"/>
        </correspContext>
        <correspAction xml:id="i-VAuJRySLj51kLk7egr2rQr" type="referral">
          <date when="2014-05-09"/>
        </correspAction>
        <correspAction xml:id="i-UDHHNLFtksCZ7UmyCVXHT6" type="referral">
          <date when="2014-05-09"/>
        </correspAction>
        <correspAction xml:id="i-Ku4xoGcUEXgLyAkUdu5piq" type="dismissal">
          <date when="2014-05-08"/>
        </correspAction>
        <correspAction xml:id="i-K6H6jywWFSGu3evBiMQGcc" type="dismissal">
          <date when="2014-05-08"/>
        </correspAction>
        <correspAction xml:id="i-KZr8beJPr978XqYjcWTtLu" type="submission">
          <date when="2014-04-29"/>
        </correspAction>
        <correspAction xml:id="i-6PHhfbXWoM1Q5YhkNfKqtb" type="transfer">
          <date when="2014-04-29"/>
        </correspAction>
        <correspAction xml:id="i-BKZTZ4ztHzzw9NQa7iYTQp" type="assigned"/>
        <correspContext corresp="i-BKZTZ4ztHzzw9NQa7iYTQp">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-25NBFaG1ETdD2H7AB6bAZH">
            Förslag till riksdagsbeslut
          </head>
          <list style="ol">
            <item xml:id="i-Gxj597eFTereXdJaoEvwrB">
              Riksdagen tillkännager för regeringen som sin mening vad som
              anförs i motionen om att mer av omsorg kring rättvisa, jämlikhet
              och ekologisk hållbarhet bör prägla skatteundantagen.
            </item>
            <item xml:id="i-NUsvkitjbJajRb66BaUXXr">
              Riksdagen tillkännager för regeringen som sin mening vad som
              anförs i motionen om en restriktiv hållning till skatteundantag,
              särregler och andra selektiva inslag i beskattningen.
            </item>
            <item xml:id="i-AdfUX2aqdUq7CEGA9ydVWe">
              Riksdagen tillkännager för regeringen som sin mening vad som
              anförs i motionen om att skatteundantag, skatteavdrag och särregler
              som ökar klyftorna i Sverige och underminerar välfärdens finansiering
              inte är önskvärda.
            </item>
            <item xml:id="i-WLhWAPpXeQJKCveysggFHi">
              Riksdagen tillkännager för regeringen som sin mening vad som
              anförs i motionen om att ineffektiva skatteundantag som i princip
              fungerar som bransch- och företagskedjestöd måste ses över.
            </item>
            <item xml:id="i-EwjUp5ThSWCW3bgQvUM78f">
              Riksdagen tillkännager för regeringen som sin mening vad som
              anförs i motionen om att det ineffektiva skatteundantaget nedsatt
              hotell- och restaurangmoms ska avvecklas.
            </item>
            <item xml:id="i-8nDjvNh6jREjxuZhbJAhXW">
              Riksdagen tillkännager för regeringen som sin mening vad som
              anförs i motionen om att det ineffektiva skatteundantaget nedsatta
              socialavgifter för unga ska avvecklas.
            </item>
          </list>
        </div>
        <div type="motContent">
          <head xml:id="i-AY8yemHJaAdLy44RkUthLe" type="h2">
            Varför skatter?
          </head>
          <p xml:id="i-Rw4YYjEKonQ6GYuYj2znkM">
            I inledningen av Arbetarrörelsens Tankesmedjas skatteutredning
            från 2009 hade författaren Ann-Marie Lindgren en uppgörelse med
            tesen att höga skatter i sig själva är skadliga för tillväxt,
            sysselsättning etc. som är värd att återge i sina delar. Forskningen
            ger, menade hon, inget stöd för uppfattningen att skatter i sig
            är skadliga. Det avgörande är dels hur skattesystemet är utformat
            (dess så kallade design), dels hur och till vad skatterna används.
            Skatter som används så att prestationsförmågan i ekonomin ökar
            gör nytta, inte skada. Att öka sysselsättningen och minska arbetslösheten,
            som vi socialdemokrater vill, är oerhört viktigt. Ett skatteuttag
            som inte räcker för att hålla bra kvalitet i skolan eller i infrastrukturen
            eller för att bygga bostäder gör skada, inte nytta. Facit av den
            borgerliga regeringens två valperioder vid makten är just att
            en sådan underinvestering skett på många områden. De historiskt
            stora satsningar som regeringen ständigt presenterar räknar oftast
            inte med penningvärdesförsämringen eller det faktum att vi i Sverige
            ökat med en halv miljon invånare från 9,1 miljon vid årsskiftet
            2006 till 9,6 miljoner vid årsskiftet 2013. Statsutgifterna som
            procent av BNP är också fallande vilket visar på en långsamt krympande
            välfärdsstat relativt sett, vilket också är regeringens medvetna
            ambition. År 2006 var de 51,4 procent och regeringen vill i sin
            prognos få ned dem till 47,4 procent 2018.
          </p>
          <p xml:id="i-NCnWcwjEwt19abqS69YxYw">
            Skatter betalar ju nyttigheter som under alla omständigheter
            måste betalas; ett samhälle klarar sig inte utan sådant som vägar,
            kollektivtrafik, utbildning och sjukvård. Betalar vi inte över
            skatten, måste vi betala på annat sätt: via avgifter eller privata
            försäkringspremier. Eftersom skattefinansierade system är mer
            heltäckande än vad privatfinansierade motsvarigheter någonsin
            kan bli, är skattefinansiering på det hela taget mer effektiv.
            Skattefinansierade utbildningssystem leder exempelvis till en
            högre och jämnare utbildningsnivå i arbetskraften, än om utbildning
            kräver privata avgifter. Och en hög genomsnittlig utbildningsnivå
            är bra för produktiviteten. Skattefinansierad barnomsorg med låga
            egna avgifter ökar kvinnors arbetsutbud mer än om avgiften måste
            betalas med höga privata avgifter, som gör att det lönar sig mindre
            att arbeta. Väl utbyggd infrastruktur betyder rörligare arbetskraft,
            smidigare transporter och vidgade avsättningsmöjligheter för företagen
            – och denna infrastruktur klarar inte marknaden att åstadkomma
            på egen hand. Det behövs statligt stöd till bostadsproduktion
            och upprustning av nedslitna bostäder generellt och på villkor
            som är neutrala till upplåtelseformen. Bostadsförsörjningen och
            hyressättningen kan aldrig överlåtas till marknaden.
          </p>
          <p xml:id="i-UbWrdxA9iWmFrrQpmxTyz">
            Vi har under inte minst den senaste valperioden sett vad bristande
            samhällssatsningar på järnvägstrafiken betyder i form av förluster
            i ekonomin: arbetstid som går förlorad när tågen blir försenade,
            industritransporter som stoppas upp och stör produktionskedjan.
          </p>
          <p xml:id="i-9vwkmx4rVjr5gzY6QLmBsC">
            När man ska bedöma effekterna av skatterna kan man alltså inte
            bara se till själva skatteuttaget; man måste utgå från den samlade
            effekten av skatterna och det som skatterna betalar. Det ska i
            sin tur jämföras med vad som skulle vara de sannolika effekterna
            av andra sätt att finansiera det som skatterna betalar. Vi socialdemokrater
            menar att mer av omsorg kring rättvisa, jämställdhet och ekologisk
            hållbarhet bör prägla skattepolitiken och skatteundantagen.
          </p>
          <head xml:id="i-8CfsnctGdKMxZ6U5XGD1CW" type="h2">
            Därför skatter!
          </head>
          <p xml:id="i-V5YPUWKS6YJUwjQy3shmpQ">
            Välfärden ska vara solidariskt finansierad genom att skatt betalas
            efter bärkraft, och välfärden ska sedan fördelas efter behov.
            Den som har högre inkomster och stora ekonomiska tillgångar ska
            bidra med mer än den som har lägre inkomster och mindre ekonomiska
            tillgångar. Alla ska däremot ha rätt till samma välfärd oavsett
            inkomst och förmögenhet. Skattesystemet bidrar tillsammans med
            socialförsäkringarna till att skapa en rättvis fördelning av samhällets
            resurser.
          </p>
          <p xml:id="i-JmeHB78x1YAkK1wWewsLnC">
            Människor måste kunna känna trygghet för att våga möta och positivt
            bejaka de ständiga förändringar globaliseringen ger upphov till.
            Otrygga och rädda människor är inte kreativa och förändringsbenägna.
            Skattesystemet och välfärden är två sidor av samma mynt. Välfärden
            finansieras med skatter och skatterna uppfattas som legitima så
            länge den offentliga välfärden kommer alla till del och håller
            en god kvalitet. Välfärden är inte gratis, utan finansieras av
            dem som arbetar, investerar, uppfinner och betalar skatt i Sverige.
            Inte minst därför är den internationella skatteflykt som sker
            till de s.k. skatteparadisen ett hot mot välfärden.
          </p>
          <p xml:id="i-GvDAVJmt48v6BYvEKi4Mem">
            Det svenska skattesystemet reformerades för två och ett halvt
            decennium sedan. Reformeringen föregicks av en omfattande dialog
            med alla riksdagspartier och med arbetsmarknadens parter.
          </p>
          <p xml:id="i-NYs2TB2mbgMDNEj7uvDjpt">
            Ett huvudsyfte med skattereformen 1990/91 var att skatterna bättre
            skulle fördelas efter bärkraft, samtidigt som arbete och sparande
            skulle stimuleras. En kraftfull begränsning av dåtidens avdragsmöjligheter
            gjordes också. Skattesystemet skulle inriktas på att finansiera
            offentliga utgifter och att bidra till en jämnare fördelning av
            levnadsstandarden, medan andra politiska mål i första hand skulle
            tillgodoses utanför skattesystemet.
          </p>
          <p xml:id="i-6B6dbGR8j4mKyUFvK8unzC">
            De fyra grundpelarna för 1990/91 års skattereform var sammanfattningsvis:
          </p>
          <list style="ul">
            <item xml:id="i-AmTEf1putv8vKVLSXd6uzv">
              -lägre skattesatser
            </item>
            <item xml:id="i-KJqftsg2RKhg9Me9gptFZ1">
              -bredare skattebaser
            </item>
            <item xml:id="i-3ZPbBySbiohdXqVY65M9ku">
              -mer neutral och likformig beskattning
            </item>
            <item xml:id="i-9pHtjMAkaxiwnFnD4uP4nn">
              -enklare regler
            </item>
          </list>
          <p xml:id="i-5o8TpA3ZUEAzHnRMEpBy6n">
            Dessa grundpelare borde även i dag kunna vägleda en skattereform.
            Frågan om nivån på skattesatserna måste diskuteras kopplad till
            nivån för välfärdsstatens ambitioner.
          </p>
          <p xml:id="i-CfQqVxNDoeo9Yppah5ii9b">
            Skatter kan påverka människors ekonomiska beteenden och skattepolitiken
            kan alltså användas för att styra beteenden i den ena eller andra
            riktningen – antingen genom sänkta skatter (för att gynna vissa
            beteenden) eller skattehöjningar (för att hålla tillbaka andra).
            Forskning likaväl som praktiska erfarenheter ger bilden att skattehöjningar
            (punktskatter) är mer träffsäkra som styrmedel än skattesänkningar
            när det gäller att påverka konsumentbeteenden.
          </p>
          <p xml:id="i-ARtsGxwca1diegUAPBocmn">
            Strävan efter likformighet behöver inte stå i motsatsförhållande
            till att använda styrande skatter som snarare minskar än ökar
            snedvridningarna i ekonomin. Genom skatter på miljö- och hälsofarliga
            varor ska samhällskostnader som annars inte syns i priset synliggöras,
            för att på så sätt styra konsumtionen i en mer hållbar riktning.
            Offensiva miljöskatter är beprövade och har visat goda resultat.
            Vi anser att det kommer att behövas klimat- och energirelaterade
            skatteförändringar om vi ska uppnå klimatmålen. Pengarna som genereras
            behövs för satsningar på ny energiteknik och utbyggnad av klimatvänlig
            infrastruktur, såsom järnväg och kollektivtrafik, forskning och
            utveckling och klimatanpassning av bostäder. Det är investeringar
            som gör att vi klarar klimatmålen samtidigt som ekonomin kan utvecklas
            och nya jobb skapas.
          </p>
          <p xml:id="i-8n3H242GaN12pESyZbshCi">
            Regeringens skrivelse om skatteutgifterna 2014 tar upp normer
            för inkomstskatter. Huvudprincipen eller normen för arbetarrörelsen
            är och har alltid varit att skatten ska tas ut efter bärkraft.
            Skatt efter bärkraft är en enkel rättviseprincip som också har
            en fördelningspolitiskt viktig aspekt. Genom att de högavlönade
            betalar in mer i skatt, men alla får tillbaka offentliga nyttigheter
            av samma värde och på lika villkor, minskar skillnaderna i levnadsstandard.
            En omfördelning sker alltså inte främst genom en progressiv inkomstbeskattning
            utan genom lika tillgång till de gemensamt finansierade välfärdstjänsterna.
          </p>
          <p xml:id="i-8fXiHcWDfx4SSFhgF2X9tp">
            Bärkraftsprincipen innebär att likvärdiga inkomster ska beskattas
            likformigt. Det var principen i skatteomläggningen 1990/91, och
            det finns ingen anledning att lämna den. Olika former av undantagsregler
            och särregler ökar möjligheterna till skatteplanering och skatteundandragande.
            Det minskar legitimiteten för hela skattesystemet och skapar misstro
            bland medborgarna.
          </p>
          <p xml:id="i-7KW9rA2p2cxYL2N69WQKrz">
            Därför förordar vi socialdemokrater en restriktiv hållning till
            skatteundantag, särregler och andra selektiva inslag i beskattningen.
          </p>
          <head xml:id="i-cxbStryx7G2aHvDkcroDC" type="h2">
            Sänkta skatter till vilket pris som helst?
          </head>
          <p xml:id="i-R6UA4kC9932rai4nmZpoz4">
            De borgerliga partierna gick både 2006 och 2010 till val på att
            lösa arbetslösheten (och utanförskapet). Ett större politiskt
            misslyckande har vi inte sett sedan Torbjörn Fälldin tvingades
            slutföra kärnkraftsprogrammet trots löften om motsatsen. Ett fantastiskt
            statsfinansiellt utgångsläge skapat mycket genom Göran Perssons
            finanspolitik förslösades i en ineffektiv skattesänkningsagenda
            under åtta år. När de borgerliga partierna tog över regeringsmakten
            2006 hade Sverige ett överskott på 65 miljarder kronor i de offentliga
            finanserna. I år förväntas ett underskott på 87 miljarder kronor.
            Det är en försämring med 152 miljarder på åtta år. Uttryckt i
            BNP går Sverige från ett överskott på 2,2 procent under 2006 till
            -2,3 procent under 2014. Ett stort överskott har alltså vänts
            till ett lika stort underskott. Budgetunderskottet för 2014 är
            det största sedan 1996, när den dåvarande socialdemokratiska regeringen
            fick städa upp efter Bildtregeringen 1991–1994. Från budgetöverskott
            gick vi till budgetunderskott. Från avbetalning av lån till behov
            av att börja låna igen! Märk väl, inte lån för produktiva investeringar
            utan lån för att kunna fortsätta sänka skatter. Samtidigt tvingades
            kommunsektorn att höja skatten eftersom välfärdens kostnader i
            mycket ligger på den och en regering kan genom att hålla igen
            på statsbidragen överföra ansvaret för att upprätthålla välfärden
            till de politiska ledningarna för Sveriges kommuner och landsting.
          </p>
          <p xml:id="i-NuqkX6DxPiWUipwrXCCPX2">
            Det har också visat sig att regeringen slarvat med sina statsfinansiella
            beräkningar. Intäkter från åtgärder mot så kallade räntesnurror
            har gladkalkylerats för att kunna ge storbankerna och deras aktieägare
            nya, stora inkomster. Även andra kalkyler som t.ex. intäkterna
            av höjd alkoholskatt i vårbudgeten 2014 har ifrågasatts.
          </p>
          <p xml:id="i-X7UmZ1XgpPSFdJKDXQEWHv">
            Redan i valrörelsen 2006 deklarerade både Moderaterna och Centerpartiet
            att den svenska skattekvoten skulle ned till en europeisk nivå.
            Denna inriktning och viljan att betala viktiga påtryckningsgrupper
            för skattesänkningar har väglett regeringens skattepolitik. Stöd
            från olika grupper av näringslivsföreträdare och företagare har
            köpts med skattesänkningar, och flera av dessa håller redan nu
            på att leverera i valrörelsen genom olika osmakliga hetskampanjer
            mot arbetarrörelsen.
          </p>
          <p xml:id="i-V6bDiVdHs64RFedR1BbDgC">
            Regeringen har på åtta år sänkt skatterna med 134 miljarder netto.
            Skattekvoten har fallit från 50,3 procent 2006 till 44,0 procent
            2014 (prognos).
          </p>
          <p xml:id="i-CDvYEJVoVZETtpwVnfE4UR">
            Det skattesänkningsstopp och den finansiering krona för krona
            som regeringen, åtminstone en kort stund, sade sig vilja ha 2015
            och 2016 har föga trovärdighet. Ett liknande stopp utlovades redan
            i valrörelsen 2010. I riksdagens skatteutskott har det under våren
            behandlats en mängd borgerliga skattesänkningsförslag. De borgerliga
            riksdagsledamöterna har motionerat om bl.a. följande skattesänkningar
            – främst genom avdrag och skatteavdrag: avdrag för golf, ridning,
            segling och utförsåkning, avdrag för konstinköp, avdrag för familjens
            friskvård, RATT-avdrag för körkortskostnader, avdrag för manuell
            skörd från midsommar till den 30 september, RIT-avdrag för it-tjänster,
            avdrag för fönsterrenovering, ROT-avdrag för hela tomten, natur-ROT
            – avdrag för röjning i skog etc., läx-RUT även för högskolestuderande,
            REP-RUT för reparationer i hushållet, ROST-avdrag för att reparera
            bilar, reseavdrag till barnomsorgen, avskaffad värnskatt, sänkt
            inkomstskatt samt motion-för-äldre-avdrag.
          </p>
          <p xml:id="i-XPQB2oSJTtoeTjZsYWk3gJ">
            De borgerliga partistämmorna har också uttalat sig för skattesänkningar.
            Närmare bestämt för 70–100 miljarder av skattesänkningar på olika
            områden. Det finns ingen trovärdighet i regeringens eller de borgerliga
            partiernas prat om ansvarsfull skattepolitik. Att sänka skatten
            är den enda vägens politik för svensk borgerlighet och denna är
            baserad på en ideologisk uppfattning om Sverige, staten och medborgarna.
            Välfärdsstaten ska rustas ned, för då börjar åter kreativitet
            och arbetsvilja växa. De arbetslösa och sjuka betraktas som lata
            bidragstagare. Sveriges pensionärer ska tiga och vara nöjda eftersom
            även de uppfattas som bidragstagare av Reinfeldt, Lööf, Björklund
            och Hägglund.
          </p>
          <p xml:id="i-Frs9KGUPNuswqL1dmZXHFf">
            Vi socialdemokrater menar att skatteundantag, skatteavdrag och
            särregler som ökar klyftorna i Sverige och underminerar välfärdens
            finansiering inte är önskvärda.
          </p>
          <head xml:id="i-WfiarjWL2UmbQmxkMSsseb" type="h2">
            Skatteundantag, skattestöd och snedvriden konkurrens
          </head>
          <p xml:id="i-KjjAWbHVTQEXFQ4bjBXarG">
            Regeringens skrivelse om skatteutgifterna 2014 skriver att de
            totala saldopåverkande skatteutgifterna kommer att uppgå till
            208 miljarder inkomståret 2014. Till detta kan läggas ett stort
            antal skatteavdrag: jobbskatteavdraget, HUS-avdraget och avdraget
            för gåvor till ideell verksamhet. Skatteavdragen är inte föremål
            för denna skrivelses behandling och därför kommenteras inte dessa
            vidare.
          </p>
          <p xml:id="i-Vh6Pka2X3d2XRnvsFdL7ke">
            Tillfälliga skattesänkningar för att stimulera viss privat konsumtion
            kan ha god effekt, exempelvis för att introducera ny miljövänlig
            teknik eller för att i lågkonjunkturer tidigarelägga investeringar
            eller inköp, som bidrar till att hålla sysselsättningen uppe.
            Om stödet permanentas går emellertid ofta effekten förlorad, eftersom
            priserna tenderar att anpassa sig uppåt och dämpa effekten av
            subventionen. Permanent skattesubventionering av vissa former
            av privat konsumtion snedvrider dessutom konkurrensen genom att
            vissa branscher i praktiken ges mer förmånliga villkor än andra.
          </p>
          <p xml:id="i-MjF7PiNLpK6gDTNpyqrcsC">
            Skattesänkningar i syfte att påverka människors ekonomiska beteenden
            är på det hela taget kostsamma, där det långt ifrån alltid är
            så att vinsterna motsvarar de förlorade skatteinkomsterna. Det
            finns flera skäl till detta. Ett skäl är det som ekonomerna kallar
            dödviktseffekter – skattesänkningen gäller ju nämligen inte bara
            de nytillkommande personer som börjar bete sig på det önskade
            sättet, utan alla dem som redan agerade så (och skulle ha fortsatt
            göra det även utan skattesänkningen).
          </p>
          <p xml:id="i-2SkKPDgCzwSgPQMnJSawEa">
            Vi socialdemokrater har i våra budgetmotioner yrkat avslag på
            den halvering av arbetsgivaravgiften för ungdomar som genomfördes
            2009 och halveringen av restaurangmomsen 2012. Tillsammans kostar
            dessa i dag ungefär 20 miljarder kronor per år i skatteutgifter.
          </p>
          <p xml:id="i-GqT5N78qveENcTTCAJxJWs">
            Regeringen har med stöd från intresseorganisationen Visita hävdat
            att skattesänkningarna har gått till att skapa jobb för ungdomar.
            Det är dock bara en liten del av svaret. Utvärderingarna visar
            att ett fåtal jobb har skapats och att den absoluta majoriteten
            av resurserna gått till högre vinster i restaurangföretagen. Restaurangbranschen
            är en bransch som växer och frodas och har gjort så under många
            år, långt innan den fick dessa miljardbidrag från regeringen.
            Däremot har de stora kedjornas vinster skjutit i väg sedan dessa
            branschstöd infördes.
          </p>
          <p xml:id="i-Jajpbss3QVuXsAc3j6Kk9">
            De jobb som har skapats har tillkommit till en mycket hög kostnad,
            och om motsvarande pengar gått till lärare eller vårdbiträden
            skulle väsentligt fler jobb ha kunnat skapas. Sänkningen av hotell-
            och restaurangmomsen har kostat 5,3 miljarder kronor och har beräknats
            kunna ha gett kanske 4 000 jobb vilket innebär ca 1,3 miljoner
            kronor per jobb. För motsvarande belopp skulle mer än dubbelt
            så många lärare ha kunnat anställas. Beräkningar liknande denna
            kan också göras i fråga om sänkta arbetsgivaravgifter för unga
            där kostnaden för de jobb som tillkommit ligger på samma eller
            högre nivå per jobb.
          </p>
          <p xml:id="i-S9GwW88DqyVUxNf3A1xYmQ">
            Skattestödet till hotell- och restaurangbranschen har givetvis
            utlöst krav på liknande stöd till andra företag och branscher.
            Konkurrensen mellan branscherna är satt ur spel och företag utan
            tillräcklig företagsekonomisk bärkraft kan skapas genom statsstödet,
            vilket är nationalekonomiskt osunt.
          </p>
          <p xml:id="i-Dg454uUHYD8qVUq8MRG4VK">
            De flesta fackorgan och fackkunniga kritiserar branschstödet.
          </p>
          <p xml:id="i-NQHkHTznuNmKFJeu2JEkgJ">
            Företrädare från Finanspolitiska rådet har sagt följande om sänkt
            restaurangmoms:
          </p>
          <p xml:id="i-4RiPgzn8aTTxG8cX4Gngim">
            "Det har sannolikt inte [ökat den totala sysselsättningen] Man
            tränger undan jobb i andra sektorer."
          </p>
          <p xml:id="i-M9yYkToorPFRnq1DC2Sn1c">
            (Lars Calmfors, professor i nationalekonomi, tidigare ordförande
            i finanspolitiska rådet)
          </p>
          <p xml:id="i-VTciMEDYF5uh6vcJtPThXE">
            Det är ett branschstöd till en bransch som inte är i kris. Sänkningen
            kostar mycket i form av förlorade skatteintäkter.
          </p>
          <p xml:id="i-N92g9r9e6yYXJHSZwLxrdB">
            (Lars Jonung, professor i nationalekonomi, vid uttalandet ordförande
            i finanspolitiska rådet)
          </p>
          <p xml:id="i-GUPMfoxGho2D3vSqRjAovF">
            [] det riskerar att öka incitamenten för lobbying från intressegrupper
            som ser möjligheter till branschstöd.
          </p>
          <p xml:id="i-X1uwBS1MGsknDjaCQo78Ek">
            (Finanspolitiska rådets rapport för 2012)
          </p>
          <p xml:id="i-TLLUmJw2ni6jnCSHxooQnG">
            Institutet för arbetsmarknads- och utbildningspolitisk utvärdering
            (IFAU) har sagt följande om sänkt arbetsgivaravgift för unga:
          </p>
          <p xml:id="i-Vg7DZzgp6n1yiA4DrsLFex">
            Det är väl också den konventionella visdomen inom forskningen,
            att den här typen av sänkningar är ett svagt instrument för att
            påverka sysselsättningen.
          </p>
          <p xml:id="i-RXsXZSuQrBWY55hhCpzc4s">
            (Peter Fredriksson, forskare vid IFAU)
          </p>
          <p xml:id="i-WMqQWkSP2Dmxv3VwymuAuQ">
            Det är ungefär samma andel ungdomar som jobbar före och efter
            reformen. Det kan tyda på att de flesta av de jobb som vi ser
            efter halveringen av arbetsgivaravgiften skulle vi ha sett ändå.
          </p>
          <p xml:id="i-B2JoWBVR9oMnHWkWusPPc1">
            (Anders Forslund, professor vid Uppsala universitet och biträdande
            chef för IFAU)
          </p>
          <p xml:id="i-9SMVLMLSxnjg3Jd4reUc2f">
            Arbetsförmedlingen och Riksrevisionen tillhör också de kritiska:
          </p>
          <p xml:id="i-KxAcgeFbiP85BAsK8YQCov">
            Arbetsförmedlingen förordar istället insatser som är temporärt
            utformade och som direkt riktar sig till de ungdomar som vill
            ha arbete och saknar anställning.
          </p>
          <p xml:id="i-Dca6YMMbicu5ktUgxY4MTc">
            (Arbetsförmedlingens remissvar på förändringen av sänkta arbetsgivaravgifter)
          </p>
          <p xml:id="i-PJmd3YxLVJ3icD18jYYvD8">
            Det kostar mer än det smakar. Man kan tycka att det är ett märkligt
            sätt att hantera statliga pengar.
          </p>
          <p xml:id="i-EMQrQMTDQ3QBm4QXtEtJme">
            (Karin Lindell, riksrevisor)
          </p>
          <p xml:id="i-9Fx6YcChA9iFBJUu9kwERW">
            Ineffektiva skatteundantag som i princip fungerar som bransch-
            och företagskedjestöd måste ses över, menar vi socialdemokrater.
            Vi vill avveckla de två skatteundantag som utgörs av halverad
            hotell- och restaurangmoms och nedsatta socialavgifter för unga.
          </p>
          <head xml:id="i-Nd8zbgnj1ZU7xtDdM7ueWp" type="h2">
            Moderaterna har inte vårdat skattesystemet
          </head>
          <p xml:id="i-38P2pkP3XLzsXrwjEKG4iu">
            Den borgerliga regeringen har under sina åtta år vid makten genomfört
            stora skattesänkningar. Det innebär ett systemskifte på skatteområdet
            samtidigt som det bidragit till att urholka skattebaserna. I och
            med det minskas möjligheterna till en rättvis fördelning av ekonomiska
            resurser, och möjligheterna till välfärdssatsningar begränsas.
            Skatterna har sänkts mest för höginkomsttagare och förmögna samtidigt
            som arbetslösa, sjuka och pensionärer står för finansieringen.
            Det betyder att Sverige har fått vidgade klyftor. Ett flertal
            av regeringens skatteåtgärder är dessutom riktade till grupper
            eller sektorer av näringslivet på ett sådant sätt att vi får fler
            undantag från en likformig beskattning. Den borgerliga regeringens
            skattepolitik har också inneburit en skevare regional fördelning
            av skatterna och gynnat män framför kvinnor. Inkomstbeskattningen
            har slagits sönder genom att regeringen och de borgerliga partierna
            har beslutat att lika inkomster ska beskattas olika beroende på
            förvärvskällan och beroende hur gammal inkomsttagaren är. Under
            denna valperiod har Sverigedemokraterna valt att ställa sig bakom
            detta.
          </p>
          <p xml:id="i-ALT3Jxd7eWa751fMyb1REm">
            Moderaternas och Anders Borgs ansvar för att ha skadat skattesystemets
            design kan inte nog understrykas. Eftersom moderaterna har dominerat
            regeringsarbetet och haft finansministerposten har de bestämt
            över skattepolitiken. Det bör då noteras att moderaterna aldrig
            var med på skatteuppgörelsen 1990/91, och de har följdriktigt
            därför inte visat något intresse av att vårda den eller dess principer.
            Moderater har, trots motsatt retorik, alltid haft svårt för att
            se till hela Sveriges bästa. Moderaternas skattepolitik har alltid
            styrts av en vilja att krympa staten, dvs. begränsa välfärd och
            offentliga tjänster samt tillmötesgå olika särintressen som velat
            sänka olika skatter och skattesatser.
          </p>
        </div>
        <div type="motSignatures">
          <list>
            <item xml:id="i-AUcRYke6dmQWb3G7qwGKV9">
              Leif Jakobsson (S)
            </item>
            <item xml:id="i-LsZKXRXexkS3i6nqG5C7Qe">
              Hannah Bergstedt (S)
            </item>
            <item xml:id="i-4GU9wrmcAu9RrwEsCnJzqS">
              Hans Olsson (S)
            </item>
            <item xml:id="i-CMHbjksrddgd4s5VYt4f3G">
              Christina Oskarsson (S)
            </item>
            <item xml:id="i-KpbmX7JaeUiRGzoJy7egPd">
              Anders Karlsson (S)
            </item>
            <item xml:id="i-8oKRQ7mbgjoZCCaU71kkVm">
              Peter Persson (S)
            </item>
            <item xml:id="i-5wwabTX5a6KyMsPxsaBuwn">
              Teres Lindberg (S)
            </item>
          </list>
        </div>
      </div>
    </body>
  </text>
</TEI>
