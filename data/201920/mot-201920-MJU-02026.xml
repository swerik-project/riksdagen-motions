<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-02026">
  <teiHeader>
    <fileDesc>
      <titleStmt>
        <title>Den skånska modernäringen</title>
        <author corresp="i-BNPcdNmACXycfvLR8wqbHp">av Ann-Charlotte Hammar Johnsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2026 av Ann-Charlotte Hammar Johnsson m.fl. (M)</title>
          <idno type="rdwebb">H7022026</idno>
          <rs type="number">2026</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7022026/text</ref>
          <ref type="dokument_url_html">http://data.riksdagen.se/dokument/H7022026</ref>
          <ref type="dokumentstatus_url_xml">http://data.riksdagen.se/dokumentstatus/H7022026</ref>
          <ref type="docx">http://data.riksdagen.se/fil/E7480FA3-D349-4F50-8564-E04BBE893798</ref>
          <ref type="pdf">http://data.riksdagen.se/fil/37D1C77C-7CA0-4DE6-9618-B278D56A4749</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GWeNzitV3D9EvDCFVCjawP" type="signed"/>
        <correspContext corresp="i-GWeNzitV3D9EvDCFVCjawP">
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-WwZzVPGhpXnyH5jyp86JB7"/>
        </correspContext>
        <correspAction xml:id="i-24Rk76EG8C9eqnv2RjDdEc" type="submitted">
          <date when="2019-10-02"/>
          <time when="16:38:55"/>
        </correspAction>
        <correspAction xml:id="i-75rqem5mgKWwpCwhD8D6hV" type="reviewed">
          <date when="2019-10-02"/>
          <time when="17:15:56"/>
        </correspAction>
        <correspAction xml:id="i-aaYVRpKUZkn3XN62zbkJU" type="referred">
          <date when="2019-10-11"/>
        </correspAction>
        <correspAction xml:id="i-DvTb7sqnhwXh2X4o8HfTZT" type="assigned">
          <date when="2020-08-26"/>
          <time when="23:59:24"/>
        </correspAction>
        <correspContext corresp="i-DvTb7sqnhwXh2X4o8HfTZT">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-B5w8fbSRnvCycT2KecSzkN" type="behandlas_i"/>
        <correspContext corresp="i-B5w8fbSRnvCycT2KecSzkN">
          <ref type="uppgift">2019/20:MJU8</ref>
          <ref type="ref_dok_id">H701MJU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU8</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VRYvKD57dNoWdkcVj266eo" type="behandlas_i"/>
        <correspContext corresp="i-VRYvKD57dNoWdkcVj266eo">
          <ref type="uppgift">2019/20:MJU18</ref>
          <ref type="ref_dok_id">H701MJU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU18</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EeeYp7PNEtEmuvq4ELu5MF" type="behandlas_i"/>
        <correspContext corresp="i-EeeYp7PNEtEmuvq4ELu5MF">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C359sy4Ust3on5Zcx9iim9" type="behandlas_i"/>
        <correspContext corresp="i-C359sy4Ust3on5Zcx9iim9">
          <ref type="uppgift">2019/20:MJU19</ref>
          <ref type="ref_dok_id">H701MJU19</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU19</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FLu8YB6HCgZrnUFjYfgBTp" type="behandlas_i"/>
        <correspContext corresp="i-FLu8YB6HCgZrnUFjYfgBTp">
          <ref type="uppgift">2019/20:NU13</ref>
          <ref type="ref_dok_id">H701NU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU13</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AntwvWJcuwcSWSB63W7ppN" type="motHeader">
        <div xml:id="i-AJVgMKRZQ9FWpMvbRdA7y" type="motTitle">
          Motion till riksdagen 2019/20:2026 av Ann-Charlotte Hammar Johnsson
          m.fl. (M) Den skånska modernäringen
        </div>
      </div>
      <div xml:id="i-XQNgTj9KJgaFUx44q7wW8G" type="motBody">
        <div xml:id="i-XKdFJpAciNygs7iGBgkzcD" type="motProposal" subtype="förslag">
          <head xml:id="i-AMGEMXMysn8BP9UesGu3D5">
            Förslag till riksdagsbeslut
          </head>
          <list xml:id="i-Z9vayGYnaA4qYXBc5asgf" style="ol">
            <item xml:id="i-HsUipuuUZwF2M23g9ywLeU">
              Riksdagen ställer sig bakom det som anförs i motionen om skånskt
              jordbruks konkurrenskraft och tillkännager detta för regeringen.
            </item>
            <item xml:id="i-JXP4f91CPozqvq7kDCjb7V">
              Riksdagen ställer sig bakom det som anförs i motionen om att
              se över de regler som omger försäljningen av vildsvinskött och
              tillkännager detta för regeringen.
            </item>
            <item xml:id="i-29twnh8JLpbRN3NCugCYPx">
              Riksdagen ställer sig bakom det som anförs i motionen om att
              bo, leva och verka på den skånska landsbygden och tillkännager
              detta för regeringen.
            </item>
            <item xml:id="i-E7NTjdhqREPTH8T3w7MdUk">
              Riksdagen ställer sig bakom det som anförs i motionen om arbetstillfällen
              på landsbygden och tillkännager detta för regeringen.
            </item>
            <item xml:id="i-3fdyiFmV7JEjnUQwrNRzBa">
              Riksdagen ställer sig bakom det som anförs i motionen om kostnadsdrivande
              lagar, skatter och regler för skånsk konkurrenskraft och tillkännager
              detta för regeringen.
            </item>
            <item xml:id="i-B7j37TFsSSYYL12zYdmvTG">
              Riksdagen ställer sig bakom det som anförs i motionen om äganderätten
              och tillkännager detta för regeringen.
            </item>
          </list>
        </div>
        <div xml:id="i-FSwQ2YPaH6CSzrB86JpnkY" type="motContent">
          <head xml:id="i-Ebx1rSLWFR9J45kcnkkAQX" type="h1">
            Motivering
          </head>
          <p xml:id="i-JawJaqWr1D3vz4f2oDfUw1">
            De gröna näringarna är en viktig växtkraft för Sverige och inte
            minst Skåne. Här finns ett milt klimat med ett bra geografiskt
            läge samt bördig åkermark som ger en naturlig tillgång till högkvalitativa
            råvaror. Det är viktigt att bättre ta vara på dessa möjligheter
            och därigenom investera i satsningar för ett konkurrenskraftigt
            jordbruk, en växande turistnäring och en stark livsmedelsindustri
            som gynnar hela landet.
          </p>
          <p xml:id="i-QhDXBDAnWoRHpbRDzpgfgX">
            För att få önskad utveckling och tillväxt behöver hinder elimineras.
            Det gäller fram­förallt skånska och svenska lantbrukares konkurrenskraft
            jämfört med deras konkurren­ter i resten av EU. Svenska myndigheters
            tolkningar och implementeringar av beslut som fattas på EU-nivå
            kan få konsekvenser för svenskt jordbruk om de inte är samstäm­miga
            med resten av EU. Ett sådant exempel är Kemikalieinspektionens
            beslut om att i Sverige, tidigare än vad motsvarande myndigheter
            gör i andra länder, stoppa använd­ningen av vissa substanser.
            Att alltid ligga i framkant och inte gå i takt med övriga länd­er
            kan leda till konkurrensnackdelar för svenska företagare inom
            de gröna näringarna. Detta har inte minst husbilsbranschen fått
            erfara i år. Varken Tyskland eller Norge väljer den svenska regeringens
            väg med stor skattehöjning på husbilar. Det gör att Sverige ensamt
            stryper en gren inom turismen i det egna landet. Gråimporten,
            parallell import, från Europa kan öka, något som i sin tur gör
            att regeringen går miste om de beräknade intäkter som den nya
            skatten är tänkt att ge. Till det kommer att skatten slår hårt
            mot husbilsbranschen och campingen som omsätter cirka 15 miljarder
            kronor per år och av dem 75 procent från inhemsk turism. Det finns
            100 000 registrerade husbilar i Sverige och cirka 5 000 personer
            arbetar inom husbilsbranschen. Semester med husbil gynnar besöksnäringen
            och inte minst på landsbygden. Det bidrar till handel och konsumtion
            på platser och försäljning av närproducerat hantverk och produkter.
          </p>
          <p xml:id="i-BqVLHxNTkstd3q9Ax8SrFn">
            Därför vore det välkommet om det tydliggörs vilka kostnadsdrivande
            svenska lagar, skatter och regler som finns och som minskar svensk
            och skånsk livsmedelsproduktions konkurrenskraft och turism. Regelförenklingar
            är något som behövs på detta område. Ett givande exempel är problematiken
            kring råttgift där det dels krävs en licens men även att giftet
            inte får användas i förebyggande syfte. Detta påverkar såväl städer
            som vår landsbygd. En gång i tiden skapades ett sopsystem för
            att vi skulle bli av med vårt avfall samt att samhället skulle
            bli renare och friskare. I dagsläget ser vi tyvärr ett åter­tåg
            av problemet och det är nödvändigt att vi bestämmer oss för hur
            vi vill att Sverige ska vara. Råttorna är bärare av salmonella
            och leptospiros. Det kan tyckas ofarligt för människan men dessa
            sjukdomar sprids till oss när råttor gnager sönder och förstör
            bland annat säckar av foder. Något som även kan generera inkomstförluster
            för lant­brukare.
          </p>
          <head xml:id="i-XFTiz5UM8YSppbEfU66Cfz" type="h2">
            Det skånska jordbruket och livsmedelsindustrin
          </head>
          <p xml:id="i-VGqMLuKPgvUFFyPHrmoaNY">
            Långsiktigt är en avreglering och marknadsanpassning av jordbrukspolitiken
            inom EU något vi vill eftersträva. Utöver framgångsrika lantbruksföretag
            finns ett stort behov av en framgångsrik livsmedelsindustri. Skånes
            geografiska läge ger utomordentligt goda förutsättningar för en
            sådan utveckling och tillväxt, inte bara för att producera livsmedel
            utan också för att säkerställa en ökad livsmedelssäkerhet. Skånes
            Livsmedelsakademi, Lantbruksuniversitetet i Alnarp och flera stora
            livsmedelsaktörer från trakten är exempel på starka drivkrafter
            för skånsk livsmedelsproduktion. Skåne är en viktig del för att
            kunna samla och utveckla framtidens matproduktion och livsmedelsförsörjning
            i landet. Företagsnära kvalificerade testbäddar, kunskap och innovation
            i samverkan mellan företag och universitet samt Sveriges lantbruksuniversitet
            m.fl. står på dagordningen för privat och offentlig samverkan
            i Food Valley of Bjuv där nya spännande möjligheter växer fram.
          </p>
          <p xml:id="i-6ohrLfHTNyWrx4jQc7u7e8">
            Svenskt jordbruk ger bra livsmedel. Närproducerad mat har mervärde
            för många konsumenter och efterfrågan är stor. Vi vill se en utveckling
            av den småskaliga livs­medelsproduktionen vilket ger möjlighet
            för företagen inom jordbruks- och livsmedels­sektorn att växa.
            På sikt måste också produktiviteten öka inom livsmedelsproduktionen.
            På politisk nivå innebär detta att arbetet med minskat regelkrångel
            och lättad administra­tiv börda bör fortgå, såväl på EU-nivå som
            i den nationella tillämpningen av EU:s gemen­samma jordbrukspolitik.
          </p>
          <p xml:id="i-SqagVx8mHQ7772zjkdQUN1">
            Andelen småskalig produktion ökar på marknaden, likaså efterfrågan
            på lokalt producerade varor. Småskalighet är en del av landsbygden
            och bör därför gemensamt med annat företagande fortsätta verka
            och utvecklas, inte minst när det gäller möjlig­heten till gårdsförsäljning,
            med såväl livsmedel som alkoholhaltiga drycker.
          </p>
          <p xml:id="i-D11g7KuhmLS395X4EHJ8ZP">
            Jordbruket behöver lägre kostnader för sin produktion, enklare
            regler och minskad administrativ börda. Lägre kostnader nås bland
            annat genom åtgärder som förhindrar att exempelvis åkermark förstörs.
            Detta kan uppnås via en genomtänkt jakt- och vilt­vårdspolitik.
            I Skåne måste jakten på vildsvin öka men för att detta ska kunna
            genom­föras kan inte vapendirektivet få försvåra för svenska jägare.
            Det är en nödvändig del i vilt­vården och en förutsättning för
            en levande landsbygd. Vi anser att svensk jakt ska bestämmas i
            Sverige och att beslut om viltförvaltningen ska fattas lokalt.
            Dessutom finns det en ökad efterfrågan av viltkött hos konsumenterna,
            och tillsammans med vild­svinsbeståndet i Skåne öppnar detta upp
            för nya möjligheter. En jägare idag som har möjlighet att sälja
            vidare sitt vildsvinskött måste möta krav från en rigid byråkratisk
            process och denna måste förenklas. Processen innefattar bland
            annat att köttet måste skickas till en vilthanteringsanläggning,
            vilket genererar transportkostnader samt att i slutändan blir
            det mer lönsamt för jägaren att låta köttet ligga kvar i den egna
            frysen än att sälja det. Endast 15 procent av allt vildsvinskött
            idag når ut till enskilda konsument­er, vilket är resultatet av
            den politik som förs idag. Allt vildsvinskött som säljs i Sverige
            ska kvalitetstestas och därför föreslår vi en förenkling av reglerna
            enligt det tyska exemplet.
          </p>
          <p xml:id="i-5N1kBqZWAXNz5WwWJnVbmo">
            Vi vet att Livsmedelsverket har tagit fram ett förslag kring
            regler av försäljning av vildsvinskött och att remisstiden för
            detta går ut i november 2019.
          </p>
          <head xml:id="i-3T84yqF2ERQJUS1vZpBdMG" type="h2">
            Skånsk landsbygd som bostadsort och arbetsplats
          </head>
          <p xml:id="i-443fLBdF5aLSQyBNt5oFne">
            För att öka bosättningen på landsbygden bör det ske en kontinuerlig
            social utveckling. Nytänkande och alternativa verksamheter är
            många gånger avgörande och bör därför uppmuntras. Landsbygden
            har plats för fler än enbart lantbrukare och fritidsboende. Livsmedel
            och turism är ett exempel på områden där det finns en stor utvecklingspoten­tial.
            Genom att göra det enklare att starta och driva företag, även
            på landsbygden, kan vi skapa fler möjligheter för människor att
            leva, växa och verka i hela Sverige.
          </p>
          <p xml:id="i-9qJ7H18F1UFwa3pDZ1TFvf">
            Tyvärr ser vi oroligt på den negativa utveckling som regeringens
            politik innebär. Genom skattehöjningar på fordon och bränsle missgynnas
            de som väljer att bo, verka och leva på landsbygden. Skåne består
            av landsbygd med kärnor av städer vilket på­verkar valet av transportmedel.
          </p>
          <p xml:id="i-7WVy2iqiocez1WCkMHQe4f">
            Hela Sverige ska leva och därför behöver vi också en politik
            som gör det möjligt.
          </p>
          <head xml:id="i-AR4wCs1Qmq19jqiJdxrBQU" type="h2">
            Skåne som turist- och matregion
          </head>
          <p xml:id="i-6J8bzpBH23HpWqN91sDQ57">
            Skåne har goda förutsättningar att på sikt bli en ledande turistregion
            som lockar besök­are med en kombination av god mat och dryck samt
            natursköna upplevelser. Nya och innovativa satsningar på turism
            och Skånes kultur- och naturtillgångar kommer leda till att regionen
            blir mer dynamisk och en mer attraktiv plats att bo och verka
            i. I dag har lokalproducerad mat blivit allt mer eftertraktad
            vilket ger ökade möjligheter för små­skaliga livsmedelsverksamheter
            att växa. Mat som är hälsosam och producerad med respekt för såväl
            djur som natur har också mervärde när många människor ska göra
            sina val i butiken hemmavid.
          </p>
          <p xml:id="i-4Ju9YHh2Xgtq2v5ZSpvohS">
            Under de senaste tjugo åren har Skånes Livsmedelsakademi arbetat
            för att skapa möjligheter för innovation och entreprenörskap inom
            livsmedelsnäringen med sina 150 partners och medlemmar. Vi har
            även många skånska lantbrukare som arbetar utifrån god djurhållning
            och med lokala råvaror i fokus. Regionens unika geografiska läge
            med närhet till Danmark, Tyskland och Polen ger fortsatt goda
            förutsättningar för ökad export, nyinvesteringar och bättre tillväxt.
            Ett fortsatt växande Skåne med fler företagare inom matindustrin
            med fokus på handel och turism bidrar sammantaget till ett starkare
            Sverige. Företagande på landsbygden kopplar samman besöksnäring,
            odling, försäljning och möjligheten att bo på lantgård, att övernatta
            på vandrarhem eller bed and breakfast till en helhet. Det skapar
            i sin tur möjligheter till fler arbetstillfällen inom såväl kvalifi­cerade
            som okvalificerade jobb. Inte minst unga har en potential att
            ta ett steg in på arbetsmarknaden via de gröna näringarna.
          </p>
          <p xml:id="i-PFWBfrFFFVJ61WY3eVofjE">
            Företagen inom de gröna näringarna vill också satsa, utveckla
            sina verksamheter och anställa fler. Men många lever i dag också
            med små marginaler och ekonomin är därför skör, och lägg där till
            att de konkurrerar på en tuff internationell marknad. Detta gör
            att politiska beslut som påverkar jobben slår hårt och skapar
            osäkerhet. Därför krävs lång­siktiga spelregler med låga trösklar
            för att anställa så att det fortsatt går att bedriva verk­samhet
            med tillförsikt om utveckling utanför städerna för våra unga och
            för arbetstill­fällen.
          </p>
          <p xml:id="i-JQY6EAJyiD6mbxH1nFh3NS">
            Vittnesmål om svårigheter kring ansökningar med säsongsarbetskraft
            från andra länder skapar merarbete och gör arbetet tungrott för
            företagen. Detta trots att personerna år efter år återvänder för
            att arbeta, och därmed ska vara kända hos migrationen. Den återkommande
            arbetskraften utgör en viktig faktor för odlingsföretagen då de
            byggt upp kunskap och lokalkännedom om arbetet på plats. Det behövs
            en förändrad ansöknings­process som skapar smidighet inom systemet
            då det är återkommande år efter år inom säsongsstyrd verksamhet.
          </p>
          <p xml:id="i-FomnnUWcAEdG3iRwcRhNHf">
            Turismen spelar en stor roll för sysselsättning och är en språngbräda
            in på arbets­marknaden för många. En stor del av de sysselsatta
            inom besöksnäringen i Skåne är under 30 år, vilket påvisar hur
            viktig turismen är för första jobbet. Dessutom visar ett underlag
            från Visita att totalt sett av arbetstagarna inom turistnäringen
            i Skåne har runt 21 procent utländsk bakgrund, främst från länder
            utanför Norden eller OECD. Majorite­ten av arbetskraften återfinns
            i de turistintensiva branscherna såsom boende, restaurang samt
            resor och transporter.
          </p>
          <p xml:id="i-6G7CkAe5qusxNN3BjksVBA">
            Totalt uppgick turistomsättningen i Skåne län till 39,6 miljarder
            kronor 2016 enligt Region Skånes årsrapport för 2018.
          </p>
          <p xml:id="i-2E6okr6tGwFEm5D4Lr5YoF">
            Under 2018 hade Skåne 6 185 582 gästnätter enligt Tillväxtverket
            i Skånes årsrap­port, en ökning med 5,1 procent från 2017. Skåne
            är därmed den av storstadsregionerna som har störst tillväxt då
            Stockholms län låg på 3,5 % och Västra Götaland på 2,6 %. Skåne
            är en av Sveriges regioner som attraherar både inhemsk och utländsk
            turism vilket vi bör vara stolta över och ta vara på.
          </p>
          <head xml:id="i-3ZyxPKLp81R3CwBKX3PUZw" type="h2">
            Följ det danska exemplet
          </head>
          <p xml:id="i-KV7hURFujvrW9osWkqxdDT">
            Danmarks regering har presenterat en strategi för att öka turismen
            där målet är att öka antalet gästnätter med 17 miljoner under
            de kommande tio åren. Inom strategin lägger man fokus på fem områden:
            1) Mer effektiv marknadsföring, 2) Bättre tillgänglighet, 3) Bättre
            turistupplevelser, 4) Fler logimöjligheter och 5) Reglering av
            ramvillkor. Sam­tidigt ska strategin uppmuntra mer samarbete mellan
            privata och offentliga turistaktörer. Givet närheten till Danmark
            torde det vara naturligt för Skåne att inspireras av och efter­följa
            det danska exemplet för att lyfta fram Skåne som en lockande,
            attraktiv och dynam­isk region att besöka. Redan idag flockas
            exempelvis danska turister till Skåne och sedan Öresundsbron invigdes
            sommaren 2000 har antalet övernattningar i Skåne av danska turister
            ökat med 90 procent.
          </p>
          <head xml:id="i-N4fU7Syf8qD5gz1HUfGs4n" type="h2">
            Gårdsförsäljning i Skåne som en del i en modern besöksnäring
          </head>
          <p xml:id="i-QjtFoSH4Tw5VX7e2F9XM4N">
            Mikrobryggerierna och vingårdarna i Sverige växer så det knakar
            och intresset för drycker som producerats i mindre skala har växt
            betydligt. Det skapar inte minst nya arbetstillfällen och försörjning
            på landsbygden. Möjligheten att sälja sina egna produk­ter ger
            dessa producenter en grundtrygghet att stå på samtidigt som det
            ökar möjligheten att marknadsföra sina varor. Det stärker turist-
            och besöksnäringen vilket i sin tur skapar fler jobb. Alkohol-
            och utskänkningstillstånd måste vara anpassade till en internationell
            turism. Skånes framväxande mikrobryggerier och vingårdar har här
            möjlighet att vara bidragande till ökad mat- och dryckesturism.
          </p>
          <p xml:id="i-6uTFmgr14M9rfcgQLdRA3u">
            Detta skulle gynna den moderna besöksnäring som behövs för att
            Sverige och Skåne ska vara en destination att besöka.
          </p>
          <p xml:id="i-8tgcpr8beXNRDA6Q24c5s9">
            Mycket av den svenska köttproduktion som vi har kommer även denna
            från Skåne och här gynnas landsbygd av småskaliga slakterier.
            Vi behöver uppmuntra och hitta nya vägar framåt för att i större
            utsträckning värna om de gårdar som finns och verkar på Sveriges
            landsbygd.
          </p>
          <head xml:id="i-3rhrPh14VTqcqCKbtEprJ3" type="h2">
            Levande landsbygd
          </head>
          <p xml:id="i-FSxrVFdvbvwrarbRDhyikg">
            Att skapa nya företag och attraktivitet i hela landet där Skåne
            utgör en viktig del är verkligen en mycket viktig landsbygdsfråga.
            För en levande landsbygd är det önskvärt med en väl utbyggd infrastruktur.
            Människor bör ha samma möjligheter att leva och verka på landsbygden
            som i en tätort.
          </p>
          <p xml:id="i-MDyGCv5p7xU6L5tcQuAxXg">
            För att öka landsbygdens attraktivitet är bland annat den fortsatta
            bredbandsutbygg­naden en viktig del av utvecklingen på skånsk
            landsbygd och kan långsiktigt bli en ödesfråga för besöksnäringen
            om den inte byggs ut i tillräckligt snabb takt. Frågan är av stor
            betydelse i den urbana människans liv och behovet av att kunna
            kommunicera med omvärlden på den plats där hon befinner sig har
            blivit allt större. För att skapa nya före­tag och attraktivitet
            i hela landet är landsbygdsfrågan mycket viktig och där utgör
            Skåne en viktig tillväxtpotential. Med rätt incitament och förutsättningar
            har Skåne stor poten­tial att ge ett betydelsefullt bidrag till
            Sveriges fortsatta utveckling av företagande inom de gröna näringarna
            och en aktiv landsbygdsutveckling.
          </p>
          <head xml:id="i-Gg6Dz3TiV6xZ5Khe33yvHm" type="h2">
            Äganderätten
          </head>
          <p xml:id="i-Y6qRufniDtRbx1VUJ9V9eK">
            Det är viktigt att äganderätten respekteras. Därför vill vi tillsätta
            en äganderättsutred­ning med fokus på de gröna näringarna. Ett
            hållbart samhälle kräver omställning, men för att viktiga aktörer
            ska våga investera och satsa krävs rättssäkerhet, långsiktighet
            och förutsägbarhet. Enskilda familjer riskerar att deras livslånga
            investeringar blir värdelösa, och man ser inte heller det stora
            samhällsvärdet i de investeringar som görs över tid. I de fall
            staten önskar ta privatägd mark i anspråk exempelvis för ett infrastrukturprojekt
            eller för bevarande av skyddsvärd natur eller en skyddsvärd art
            ska markägaren ersättas ekonomiskt. Det är en rimlig princip.
          </p>
        </div>
        <div xml:id="i-EbBjxqEBSiWZ3iUrhV5bcD" type="motSignatures">
          <list xml:id="i-DCbisni5kaPK1KsorddYzV">
            <item xml:id="i-EbKAJcTwFPdfrKrXQhWBxn" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-EVx491rYVwKsaC7cj6QwBK" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-XWEeuRUgTFrr6WgXt7kQwr" who="i-3yGB8i2p5vZhm4Sy536rgC">
              Anders Hansson (M)
            </item>
            <item xml:id="i-DAkPkVpyBu9yExSHfSCRzj" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-HeKxv8FFPYcW5Gp38QcufL" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-CqxR9gUDoEHTwDfh3EmcaG" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-KadgBA4WSgdfh3gcpETAdC" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-LKGA3HrxmC7G87qmUMtSw5" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-FwhmtEZLJBqQXQwNz5sqEC" who="i-WwZzVPGhpXnyH5jyp86JB7">
              Boriana Åberg (M)
            </item>
          </list>
        </div>
      </div>
    </body>
  </text>
</TEI>
