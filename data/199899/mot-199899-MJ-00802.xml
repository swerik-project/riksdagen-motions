<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0802/mot_199899_MJ_0802-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ802 MJ802
          </p>
          <p>
            Motion till riksdagen
          </p>
          <p>
            1998/99:MJ802
          </p>
          <p>
            av Gudrun Lindvall (mp) Vatten
          </p>
          <p>
            Motionen delad mellan flera utskott
          </p>
          <p>
            Inledning
          </p>
          <p>
            Sverige är, med sina 104 876 sjöar och ca 120 000 km vattendrag,
            ett land rikt på vatten. För oss är tillgången till vatten en
            självklarhet, både som dricksvatten och för rekreation. Många
            vatten hotas dock av övergödning, försurning eller utsläpp. För
            många är kalkningen nödvändig för att livet inte skall trivialiseras
            och i många fall försvinna. Även grundvattnet hotas av mänsklig
            aktivitet.
          </p>
          <p>
            Vatten — en global bristvara
          </p>
          <p>
            Rent vatten, vårt viktigaste livsmedel, är redan idag en bristvara
            på många håll i världen. Bristen orsakar inte bara sjukdomar utan
            även konflikter mellan människor och länder. Inom en generation
            beräknas rent vatten vara en akut bristvara på många håll. Redan
            nu är 21 96 av det vatten i USA som används för konstbevattning
            fossilt vatten. Aralsjön har kollapsat ekologiskt, något många
            talare uppehöll sig vid på UNGASS-mötet. Grundvattennivån under
            Peking har sedan 1950 sjunkit från en nivå 5 meter under jordytan
            till drygt 50 meter. Gula floden når inte längre havet under stora
            delar av året. Redan under senvåren 1996 var floden fullständigt
            torrlagd innan den nådde mynningen. Allt detta är naturligtvis
            inte långsiktigt hållbart. Har vi då en trygg situation i Sverige?
            Det vanvettiga i att använda friskt rent vatten för transport
            av urin och fekalier börjar gå upp för alltfler. Här måste bra
            tekniska lösningar fram. Ett hot mot rent vatten är jordbrukskemikalier,
            bekämpningsmedel och gödselmedel. Allt mer hittas i såväl brunnar
            som grundvatten i takt med att analysmetoder tas fram. En forskare
            menar att man hittar allt man kan leta efter. Många av medlen,
            t.ex. Atrazin, är inte längre tillåtet i landet, men nu börjar
            man finna det i grundvatten i Skåne. I Danmark har upptäckten
            av nedbrytningsprodukter av Roundup, ett höggiftigt så kallat
            lågdospreparat (det behövs bara några droppar för att nå önskad
            gifteffekt) orsakat rabalder. Roundup är för övrigt det bekämpningsmedel
            som ägaren Monsanto skräddarsyr sina genmanipulerade grödor till.
          </p>
          <pb facs="riksdagen-motions-pdf/data/199899/mot_199899_MJ_0802/mot_199899_MJ_0802-0002.pdf"/>
          <p>
            I Östersjön har denna sommar och framför allt sommaren 1997 visat
            en Mot.
          </p>
          <p>
            kraftig algblomning. Algerna blir dessutom allt giftigare. Orsaken
            till laxsjukdomen M74 har inte lösts och torsken tycks minska
            i antal. Kvoten för uttag minskades på senaste Warszawa-mötet.
            Situationen för vildlaxen i Östersjön är fortfarande mycket oroande
            så länge fiske på blandade bestånd fortgår.
          </p>
          <p>
            Strömmande vatten
          </p>
          <p>
            Strömmande vatten är den naturtyp som exploaterats hårdast på
            norra halvklotet. I vissa län, t ex Västernorrland, är 95 26 av
            den ekonomiskt utbyggbara vattenkraften redan utbyggd. De arter
            som är beroende av strömman de vatten har trängts tillbaka kraftigt.
            I Naturvårdsverkets aktionsplan — Aktionsplan — för = biologisk
            mångfald slås — fast: ”Vattenkraftutbyggnaden har påverkat en
            mycket stor del av Sveriges vattendrag vilket har fått starkt
            negativa konsekvenser för biodiversiteten.” (sid 12 i rapporten).
            I kommentaren till det beslutade åtgärdsmålet står: ”De outbyggda
            vattendragens betydelse för biologisk mångfald är sådan att bevarande-
            intressena i fortsättningen måste sättas före exploatering av
            vattendragen. Kvarvarande opåverkade forsar och strömsträckor
            ska inte exploateras.” (sid 41 i rapporten). Trots detta har Socialdemokraterna,
            Centerpartiet och Vänsterpartiet i energiuppgörelsen enats om
            att anslå medel till utbyggnad av små vatten- kraftverk, trots
            att det beslutet hotar precis de kvarvarande vattendrag som måste
            sparas. Det införs ett investeringsbidrag om 15 94 till utbyggnad
            av småskalig vattenkraft. Stödet uppgår till 150 miljoner kronor
            under en femårsperiod. Miljöpartiet de gröna anser att vattenkraften
            i Sverige är färdigutbyggd. Det går inte att både bygga ut och
            behålla de arter som behöver rinnande vatten, vilket flera forskare
            har visat. Det biologiska mångfalden måste ges företräde. Det
            handlar såväl om hotade som mer vanliga arter. Det biologiska
            livet förstörs när vattnet inte längre får strömma fritt, när
            de naturliga variationerna i vattenståndet försvinner och gödningen
            av strandzonerna upphör, när havsöringen inte längre kan vandra
            upp som tidigare och när utter och strömstare inte längre har
            någon fors att vistas i. Riksrevisions- verket har riktat kritik
            mot statsbidraget till minikraftverk just med hänvisning till
            biologisk mångfald. Riksdagen har fastlagt taket för vattenkraftens
            utbyggnad till 66 TWh. Idag levereras 70,1 TWh. Även av detta
            skäl måste vattenkraften anser färdig- utbyggd. Även det faktum
            att elöverskottet idag beräknas till nära 10 96 av producerad
            elmängd visar att vi inte har behov av mer el. I en separat motion
            under denna motionstid belyser vi detta utförligare och visar
            också att anslaget redan är ett hot mot många små strömmande vatten-
            drag trots försäkran från förra miljöministern att så inte skulle
            ske.
          </p>
          <p>
            1998/99MJI802
          </p>
          <pb facs="riksdagen-motions-pdf/data/199899/mot_199899_MJ_0802/mot_199899_MJ_0802-0003.pdf"/>
          <p>
            Mot. 1998/99MJ802
          </p>
          <p>
            8 Myrar
          </p>
          <p>
            Efter ett långvarigt utrednings- och beredningsarbete kom till
            slut ett beslut om ”Myrskyddsplan för Sverige” våren 1994. Planen
            var inte komplett. Myrrika Norrbottens län saknades, information
            om omgivande fastmarksskog var bristfällig eller inaktuell. Fortfarande
            saknas konkreta åtgärdsprogram och skyddsplaner om rikkärr, sumpskogar,
            mader och slättsjöar. I propositionen 1996/97:75 Skydd av hotade
            arter m.m. sägs att sumpskogar, mader och rikkärr bör särskilt
            uppmärksammas i naturvårds- arbetet med våtmarker. Trots detta
            är regeringens ambition i proposition 1997/98:145 Svenska miljömål
            att endast 50 26 av Myrskyddsplanens objekt skall vara skyddade
            om en generation. Det är en för dålig ambition. Enligt Naturvårdsverkets
            rapport 4765 Ren luft och gröna skogar kostar detta vad avser
            själva myrmarken ca 10 miljoner kr/år. Kostnaden för kringmarken,
            oftast skog, är svår att beräkna. Enligt internationella naturvårdsunionen
            IUCN skall varje land skydda 10 2 av alla naturtyper för att säkerställa
            den biologiska mångfalden. Myr- skyddsplanen upptar endast 6 26
            av den totala myrarealen. Det är hög tid att skydda de myrar som
            finns i Myrskyddsplanen. Sverige har ett stort ansvar internationellt
            att skydda dessa biotoper. I Naturvårdsverkets rapport 4765 Ren
            luft och gröna skogar föreslås att ytterligare ett tiotal våtmarker
            i Sverige senast 1999 tas upp på Ramsarlistan över våtmarker av
            internationell betydelse. Miljöpartiet anser det vara en god målsättning.
            Miljöpartiet föreslår att de myrar som finns upptagna i Myrskyddsplanen
            ges skydd.
          </p>
          <p>
            Torvbrytning
          </p>
          <p>
            Många myrar hotas av torvbrytning, trots att våra myrmarker är
            unika naturtyper för Europa. Torv är numera klassat som fossilt
            bränsle. Torvbrytningen i vårt land har minskat under senare år.
            Bryter man torv på myrvidder så förstörs den biologiska mångfalden
            totalt. Miljöpartiet anser att torven är ett fossilt bränsle som
            inte hör hemma i ett uthålligt energisystem. Däremot kan biobränslen
            från grenar och toppar (GROT) tas tillvara i ökad omfattning och
            med de restriktioner som bl a Naturvårdsverket pekat på. Miljöpartiet
            föreslår att riksdagen uttalar att torv som bränsle inte hör hemma
            i ett ekologiskt hållbart samhälle.
          </p>
          <p>
            Hav, levande kust och skärgård
          </p>
          <p>
            Sverige är ett land med mycket kust och hav.I separata motioner
            under denna motionstid behandlas såväl Skagerrak, Kattegatt som
            Östersjön. En förutsättning för att behålla hav i balans och levande
            kust och skärgård måste havsforskningen få oförminskat stöd. Kunskap
            är en förutsättning både för att uppmärksamma att något sker och
            för att kunna bedöma vilka åtgärder som måste till.
          </p>
          <pb facs="riksdagen-motions-pdf/data/199899/mot_199899_MJ_0802/mot_199899_MJ_0802-0004.pdf"/>
          <p>
            I Naturvårdsverkets rapport 4765 Ren luft och gröna skogar föreslås
            mål Mot.
          </p>
          <p>
            för fosfor i kretsloppet. Mycket av fosforn hamnar i vatten och
            orsakar övergödning och rubbad ekologisk balans. Kväve har tidigare
            ansetts som det ämne som orsakat störst problem i havet, men nya
            rön tyder på att fosfor kan ha större betydelse än man tidigare
            trott. Fosfor bryts idag av lagrade resurser och dagens användning
            är inte långsiktigt hållbar. Miljöpartiet föreslår att regeringen
            skall ges i uppdrag att ta fram en handlingsplan för fosfor där
            målet skall var att förluster inte får vara större än att miljön
            inte skadas.
          </p>
          <p>
            Marina reservat
          </p>
          <p>
            Under senare år har ett antal naturreservat avsatts i rent marin
            miljö, s.k. marina reservat, som syftar till att skydda livet
            under havsytan, speciellt den biologiska mångfalden. Till de områden
            som fredats på detta sätt hör Gullmarsfjorden och Stigfjorden
            i Bohuslän, samt vattnen kring Gotska Sandön och Holmöarna i Västerbotten.
            Arbetet med inrättandet av marina reservat har pågått länge, men
            har hittills inte lett till tillräckliga bevarandeinsatser. Detta
            arbete måste ördjupas, konkretiseras och påskyndas. Planen ”Marina
            reservat i Sverige” måste skyndsamt realiseras men också kompletteras,
            speciellt beträffande skyddet av grunda kustområden med exempelvis
            mjukbottnar, ålgräsängar och musselbankar. Dessa områden utsätts
            i dag för en omfattande exploa- tering, som ofta ödelägger biotoper.
            Planen ”Marina reservat i Sverige” be- höver kompletteras, framför
            allt beträffande skyddet av grunda kustområden med exempelvis
            mjukbottnar, ålgräsängar och musselbankar. Miljöpartiet föreslår
            att flera marina reservat skapas för att skydda havets biologiska
            mångfald.
          </p>
          <p>
            Alternativa avloppssystem
          </p>
          <p>
            För några år sedan diskuterades alternativa avloppssystem flitigt.
            Det är ju befängt att som idag skapa ett problem av en resurs.
            För det är ju framför allt det urinen är.
          </p>
          <p>
            Det naturliga kretsloppet
          </p>
          <p>
            Människan kissar mycket, ungefär 500 liter per person och år.
            Urinen innehåller mycket kväve, 5,6 kg. Det fascinerande är att
            det är den mängd kväve som behövs för att producera 250 kg spannmål,
            vilket är den mängd en människa behöver för att vara försörjd
            med kalorier och proteiner. Det här är ett uttryck för det kretslopp
            som är det stora och viktiga på jorden — det kretslopp som finns
            mellan djur och växter och som fungerat ostört i årmiljoner och
            varit förutsättningen för livet på planeten Tellus. Även fosfor
            finns i urinen och är en viktig resurs för växter.
          </p>
          <p>
            1998/99MJI802
          </p>
          <pb facs="riksdagen-motions-pdf/data/199899/mot_199899_MJ_0802/mot_199899_MJ_0802-0005.pdf"/>
          <p>
            Mot. 1998/99MJ802
          </p>
          <p>
            10 Kretsloppet brutet
          </p>
          <p>
            Idag är det kretsloppet brutet. Näringsämnena i människans fekalier
            och urin kommer inte åter till marken och nya groende växter.
            Det har blivit ett problem och kvävet orsakar övergödning i sjöar
            och vattendrag där det inte alls gör nytta. Fosforreningen i våra
            avloppsverk kostar stora belopp. Reningen är aldrig fullständig.
            I Naturvårdsverkets rapport 4765 Ren luft och gröna skogar lyfts
            fosforproblematiken fram. Mycket av fosforn hamnar i vatten och
            orsakar övergödning och rubbad ekologisk balans. Man har tidigare
            trott att kvävet var den stora boven i dramat vad avser problem
            i havet, men nya rön tyder på att fosfor kan ha en större betydelse
            än man tidigare trott. Fosfor bryts idag av lagrade resurser,
            vilket inte är långsiktigt hållbart. Vi gör slut på dem och sprider
            ut fosfor i hav och sjöar där det orsakar problem. Kvävet renas
            nästan inte alls. Några få reningsverk, tex Himmersfjärds- verket
            i Botkyrka renar, men verksamheten är fortfarande på försöksstadiet.
            För att få kvävegödselmedel åtgår stora mängder olja och inte
            heller fram- ställning av konstgödsel är långsiktigt hållbart.
          </p>
          <p>
            Slut kretsloppen!
          </p>
          <p>
            Det är helt befängt så människan hanterar resurserna. Idag använder
            vi vatten för att transportera fekalier, urin och industriavlopp
            till stora anläggningar utanför vilka vi får miljöproblem istället
            för att lokalt ta hand om resursen. Dessutom är det rent vatten
            vi använder — inte ens gråvatten, det vill säga tvätt- och diskvatten.
            Nej klart och rent vatten skall det vara för vår avförings färd
            till avloppsverket. Dagens avloppssystem är i grunden fel. Det
            finns förslag på separations- toaletter, som samlar urinen för
            sig och fekalierna för sig. Med sådana system finns en möjlighet
            att använda urinen som gödselmedel. Men förutsättningen för detta
            är att urinen tas om hand på ett bra sätt. Eftersom det är så
            stora mängder måste dagens avloppsystem moderniseras för att ge
            människor möjlighet att ta miljöansvar. Dagens avloppssystem gör
            inte det. Det är dags att sluta kretsloppet! Miljöpartiet föreslår
            att regeringen ger ansvarig myndighet uppdrag att ta fram förslag
            till hur dagens avloppssystem kan moderniseras för att ge människor
            möjlighet att ta miljöansvar genom att separera urin och fekalier.
          </p>
          <p>
            Hemställan
          </p>
          <p>
            Med hänvisning till det anförda hemställs da att riksdagen som
            sin mening ger regeringen till känna vad i motionen anförts om
            att alla de rinnande vattendrag, oavsett storlek, som finns kvar
            skall bevaras,' 2. att riksdagen som sin mening ger regeringen
            till känna vad i motionen anförts om behov av skydd av arter som
            behöver strömmande vatten,
          </p>
          <pb facs="riksdagen-motions-pdf/data/199899/mot_199899_MJ_0802/mot_199899_MJ_0802-0006.pdf"/>
          <p>
            3 att riksdagen som sin mening ger regeringen till känna vad
            i Mot. 11 motionen anförts om skydd av de myrar som finns upptagna
            i 1998/99MJ802 Myrskyddsplanen, 4. att riksdagen ger regeringen
            uppdrag att ta fram en handlingsplan för fosfor där målet skall
            vara att förluster inte får vara större än att miljön inte skadas,
            5 att riksdagen som sin mening ger regeringen till känna vad i
            motionen anförts om att tillskapa fler marina reservat för att
            därigenom skydda havets biologiska mångfald, 6. att riksdagen
            som sin mening ger regeringen till känna vad i motionen anförts
            om att ta fram förslag till hur dagens avloppssystem kan moderniseras
            för att ge människor möjlighet att ta miljöansvar genom att separera
            urin och fekalier,' 7. att riksdagen som sin mening ger regeringen
            till känna vad i motionen anförts om att sluta det naturliga kretsloppet
            och ta till vara de näringsämnen för växter som människans urin
            innehåller.
          </p>
          <p>
            Stockholm den 5 november 1998
          </p>
          <p>
            Gudrun Lindvall (mp)
          </p>
          <pb facs="riksdagen-motions-pdf/data/199899/mot_199899_MJ_0802/mot_199899_MJ_0802-0007.pdf"/>
          <p>
            Mot. 12 tYrkandena 1 och 6 hänvisade till BoU. 1998/99MJ802
          </p>
        </div>
      </div>
    </body>
  </text>
</TEI>
