<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__545/mot_1944__ak__545-001.pdf"/>
      <fw xml:id="i-NEq6Zex65bWC4aWRcpA7By">
        4 Motioner i Andra kammaren, nr 545.
      </fw>
      <div type="motHeader" xml:id="i-9pL242uRhNKfBJi7T9te36">
        <div type="motTitle" xml:id="i-4fhbohcYDULsLuq6S96QVA"/>
        <div type="motSubmissionInfo" xml:id="i-6TvgBn7hctGBqNRrv1oShD"/>
      </div>
      <div type="motBody" xml:id="i-6LXLZGLD1sCJZxzAaZipFQ">
        <div xml:id="i-JvUcjGh6ak3sqWdryWyGnm">
          <p xml:id="i-Kz3AGXCmaVhaQsTJTct8LB">
            Nr 545.
          </p>
          <p xml:id="i-9KNV8jg1K2cxUseVV5XpzZ">
            Av herr Nilsson i Stockholm m. fl., i anledning av Kungl. Maj:ts
            proposition, nr 281, angående allmän beredskapsstat för budgetåret
            1944/45.
          </p>
          <p xml:id="i-Nnm3o6QpjQeXBLUVNT34eX">
            I proposition nr 281 har Kungl. Maj:t i överensstämmelse med
            förslag därom, som tidigare utarbetats av investeringsutredningen,
            föreslagit riks- dagen att till bidrag till anläggning av vatten-
            och avloppsledningar för budgetåret 1944/45 uppföra dels ett anslag
            å allmän beredskapsstat II av 3 000 000 kronor och dels ett anslag
            å allmän beredskapsstat III av 17 000 000 kronor att disponeras
            enligt i investeringsutredningens betän- kande i huvuddrag angivna
            grunder. Det behov av åtgärder för att förbättra vattenförsörjningen
            och avlopps- förhållandena på landsbygden, som Kungl. Maj:ts nämnda
            förslag avser att tillgodose, har länge framstått som en angelägenhet
            av allra största vikt, såväl vad gäller bebyggelsen på den egentliga
            landsbygden som dennas tätortsbebyggelse. Att sådana åtgärder
            komma till stånd är icke blott ett hygieniskt krav av första ordningen,
            vars tillgodoseende måste ses som ett led i vår förebyggande hälsovård.
            Frågan har därjämte och i kanske ännu högre grad betydelse med
            hänsyn till önskvärdheten att förbättra arbetsförhållandena i
            hemmen och lindra den arbetsbörda, som framför allt i lanthushållen
            åvilar husmödrarna och den kvinnliga arbetskraften. Dessa senare
            förhållanden utgöra säkerligen en av orsakerna till flykten från
            landsbygden, vilken är på god väg icke blott att skapa allvarliga
            ar- betskraftsproblem för jordbruket utan även att leda till en
            snedvridning av landsbygdsbefolkningens könssammansättning, som
            icke minst ur be- folkningspolitiska synpunkter är ägnad att inge
            bekymmer. Enligt den ut- redning av bostadsförhållandena i 100
            landskommuner med övervägande jordbruksbefolkning, som genomfördes
            i samband med 1935/36 års sär- skilda folkräkning och sammanlagt
            omfattade 32000 bostadslägenheter, saknades vatten- och avloppsledningar
            i omkring 80 9/o av lägenheterna. Av familjerna i dessa lägenheter
            hade var sjunde ett avstånd från bostaden till närmaste brunn
            eller källa av minst 100 meter m. a. o. en fram- och återväg av
            sammanlagt minst 200 meter att tillryggalägga vid varje vatten-
            hämtning. Även om, som senare utredningar synas ge vid handen,
            förhål- landena något förbättrats sedan denna undersökning gjordes,
            är det obe- stridligt, att det övervägande antalet hushåll på
            landsbygden alltjämt sak- nar ledningar för vatten och avlopp
            och att in- och utbäringen av vatten
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-002.pdf"/>
          <fw xml:id="i-9rZM3XG394f9TgK43h6wLV">
            Motioner i Andra kammaren, nr 545. 5
          </fw>
          <p xml:id="i-SoW6CoW2ywN8XZnrMzbxBX">
            och slask för de i dessa hushåll arbetande kvinnorna — och alldeles
            sär- skilt för dem som ha vattenbärning även för ladugårdar att
            ombesörja -— utgör en av deras allra tyngsta och slitsammaste
            sysslor. En förbättring av förhållandena i detta avseende skulle
            för dessa hushållsarbetande kvinnor innebära mera än vad som kan
            beskrivas som enbart ökad bekvämlighet och trevnad. Det skulle
            innebära en verklig arbetsavlastning och en befri- else från slit
            och släp, varav denna grupp av arbetande kvinnor drabbats mera
            än några andra.
          </p>
          <p xml:id="i-SSmic1iNUU9Kgv5y2FMXJz">
            Statsmakterna ha redan ägnat dessa frågor uppmärksamhet och därvid
            även anslagit medel för att genomföra en förbättring av förhållandena.
            Denna förbättringsverksamhet har bedrivits dels genom arbetsmarknadskommis-
            sionen, tidigare genom dess föregångare arbetslöshetskommissionen,
            varvid vatten- och avloppsanläggningar för betydande belopp utförts
            som statliga och statskommunala reserv- och beredskapsarbeten,
            och dels genom egna- hemsstyrelsen, som fördelat statsbidrag till
            anordnande av ledningar för vatten och avlopp och till annan förbättring
            av vattentäkt enligt bestäm- melserna i kungörelsen om förbättringsbidrag
            samt nybyggnads- och förbätt- ringslån för bostadsbyggnadsföretag
            på landsbygden. Förbättringsverksam- heten i arbetsmarknads- och
            arbetslöshetskommissionernas regi har med hän- syn till de sysselsättningspolitiska
            mål, som därvid jämväl varit verkam- hetens syfte, i huvudsak
            avsett endast större anläggningar, gemensamma för ett förhållandevis
            stort antal lägenheter i mer eller mindre agglomererad bebyggelse.
            Egnahemsstyrelsens verksamhet däremot har i övervägande an- talet
            fall avsett vatten- och avloppsanläggningar för enstaka lägenheter.
            Det har tidigare påpekats och gäller i allt väsentligt än, att
            den ordning för det allmännas stödåtgärder på detta område, som
            sålunda kommit att tillämpas, lämnat en stor del av bebyggelsen
            på landsbygden utan möjligheter till un- derstöd för de ändamål,
            varom här är fråga. Å ena sidan ha de genom arbetsmarknadsorganen
            fördelade statsbidragen som regel icke kunnat till- godose den
            mera spridda bebyggelsen nämligen bebyggelsen utanför tät- orter
            och samhällscentra. Å andra sidan ha egnahemsstyrelsens med den
            övriga bostadsförbättringsverksamheten sammankopplade bidragsformer
            ej heller kunnat tillgodose sådana lägenheter, vilka av olika
            anledningar icke kommit i fråga för erhållande av bostadsförbättringsbidrag
            och -lån, men vilka oavsett detta varit i behov av de här ifrågavarande
            förbättringsåtgär- derna och eventuellt också behövt ekonomiskt
            stöd för deras genomförande. I en av riksdagen 1940 bifallen motion
            (nr 32, A. K.) fäste herrar Mäler och Ericsson i Sörsjön uppmärksamheten
            vid detta förhållande och begärde en utredning rörande vattenförsörjningen
            för sådana bebyggelseområden, vilka med de gällande, här relaterade
            bidragsförhållandena lämnades otill- godosedda. Verkställandet
            av den av motionärerna och riksdagen sålunda begärda utredningen
            uppdrogs av Kungl. Maj:t åt egnahemsstyrelsen, som
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-003.pdf"/>
          <fw xml:id="i-E83hUrxohmH5KwPsv3tYdi">
            6 Motioner i Andra kammaren, nr 545.
          </fw>
          <p xml:id="i-SzsA3rB9j4Sy4w1KRrL8Uo">
            den 26 oktober 1942 redovisade uppdraget med en »Utredning och
            förslag angående vattenförsörjning och avloppsförhållanden på
            landsbygden». Ut- redningen blev sedermera av socialministern
            anmäld och utförligt refererad i en proposition (nr 243) till
            fjolårets riksdag, och den har slutligen där- efter i viss mån
            utnyttjats av investeringsutredningen för de förslag, varpå Kungl.
            Maj:ts här behandlade proposition nr 281 bygger. Detta förslag
            representerar ett första steg, varigenom de tidigare statsbi-
            dragsförhållandenas nyss påtalade olägenheter kunna komma att
            avlägsnas och varigenom förbättringsverksamheten i fråga om vatten-
            och avloppsan- läggningar kan utsträckas till att tillgodose jämväl
            sådana lägenheter, vilka tidigare lämnats utan statligt stöd.
            Förslaget är som sådant att hälsa med tillfredsställelse. Investeringsutredningens
            av Kungl. Maj:t för riksdagen framlagda förslag innebär i korthet,
            att ombesörjandet av vatten- och av- loppsanläggningar för enstaka
            eller ett fåtal, högst fyra, lägenheter i fort- sättningen som
            hittills skall handhavas i samband med den allmänna bo- stadsförbättringsverksamheten,
            varvid verksamhetens omfattning och takt förutsättes skola komma
            att »regleras genom statsanslagens storlek». Till detta komma
            emellertid nya statsbidragsgrunder för utförande av anlägg- ningar,
            gemensamma för fem eller flera lägenheter, varigenom alltså så-
            dana mindre gemensamhetsanläggningar, vilka i praktiken tidigare
            icke till- godosetts av arbetsmarknadsorganens bidrag, kunna understödjas.
            De före- slagna nya statsbidragsgrunderna, vilka investeringsutredningen
            icke utfor- mat i detalj och vilka tills vidare icke avsetts få
            annat än provisorisk karak- tär, innebära i stort sett att statsbidrag
            skall kunna utgå med högst 60 ?/o av skillnaden mellan anläggningarnas
            totala anskaffningsvärde och deras affärsvärde. Det senare skall
            därvid beräknas genom en kapitalisering av den nettoavkastning,
            som återstår sedan från en bruttointäkt av 25 öre per kubikmeter
            förbrukat vatten dragits kostnaderna för anläggningens drift,
            underhåll och framtida förnyelse ävensom förräntning och amortering
            av delägarnas i företaget nedlagda kapital.
          </p>
          <p xml:id="i-GcHJQebJek9LVDrVNSjG9d">
            Även om ett på detta sätt anordnat statsbidragssystem ovedersägligen
            ska- par förutsättningar för en önskvärd utvidgning av de här
            ifrågavarande stödåtgärderna och fyller igen de luckor i hjälpmöjligheterna,
            som tidigare bestått, synes det, som om ur vissa andra synpunkter
            erinringar alltjämt kunna göras mot den föreslagna uppläggningen
            av verksamheten.
          </p>
          <p xml:id="i-EJ3n4JrAvzCt4GTVSzwnrF">
            Vad först beträffar ordningen för understöd till de allra minsta
            anlägg- ningarna, nämligen de anläggningar för enstaka eller högst
            fyra lägenheter vilka i fortsättningen som hittills skola understödjas
            genom egnahemssty- relsen och i samband med bostadsförbättringsverksamheten
            i övrigt, före- faller det alltjämt komma att uppstå svårigheter.
            I sådana fall t. ex. då två, tre eller fyra lägenheter äro så
            belägna, att det ur tekniska och ekonomiska synpunkter vore rationellt,
            att de anskaffade en gemensam anläggning, men
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-004.pdf"/>
          <fw xml:id="i-MXkBKvN8QLeLKNjtNzfpif">
            Motioner i Andra kammaren, nr 545. 7
          </fw>
          <p xml:id="i-PVCnhUM1pPwFS6G938xQ2e">
            de icke alla efter de grunder och vid den behovsprövning, som
            därvid tilläm- pas, kunde erhålla statsbidrag enligt bostadsförbättringskungörelserna,
            skulle frågan om den gemensamma, rationella anläggningens genomförande
            tyd- ligtvis bli beroende av de icke bidragsberättigade lägenhetsinnehavarnas
            vilja eller ovilja att medverka i företaget och bära de därmed
            förenade kostna- derna. Finge i ett sådant fall anläggningen utföras
            enbart för den eller de lägenhetsinnehavare, vilka vore bidragsberättigade,
            kunde den i många fall ändock komma att ställa sig lika eller
            i det närmaste lika dyr, som om den hade kunnat utföras gemensam
            för alla, och den kunde därtill tekniskt komma att utföras så,
            att en senare anknytning av de »utomstående» lägen- heterna omöjliggjordes
            eller komme att medföra väsentligt stegrade kost- nader. Det måste
            framstå som i hög grad önskvärt, att en i dessa avseen- den irrationell
            anläggningsverksamhet undvikes. Möjligt är, att bostadsför- bättringsbidragens
            bestämmelser kunna anpassas och förändras därhän, att detta önskemål
            blir tillgodosett. I så fall har man emellertid uppgivit den ekonomiska
            behovsprövning, som väl är en av anledningarna till vatten- och
            avloppsförbättringarnas föreslagna sammankoppling med den övriga
            bostads- förbättringsverksamheten.
          </p>
          <p xml:id="i-7oadWHfaeLKUudhmM9ozXS">
            Därtill kommer emellertid även en annan omständighet. Redan själva
            frågan huruvida i ett visst fall vatten- och avloppsförsörjningens
            ordnande bör äga rum inom den ram och i de former, som gör anläggningen
            stats- bidragsberättigad enligt bostadsförbättringskungörelserna,
            eller om det bör ske enligt de andra statsbidragsbestämmelserna,
            kan inte alltid anses vara på förhand självklart avgjord. Om anläggningarnas
            planering — som med den föreslagna ordningen för verksamheten
            torde bli fallet — i stort sett blir beroende av lägenhetsinnehavarnas
            elier t. ex. kommunala myndigheters initiativ, kan det möjligen
            inträffa, både att småanläggningar komma till utförande, där en
            större gemensam anläggning vore mest rationell, och om- vänt,
            fastän måhända icke lika ofta, att stora anläggningar genomföras,
            där en uppdelning på flera mindre anläggningar mera vore på sin
            plats. De bi- dragsgivande och kontrollerande myndigheterna skulle
            självklart kunna för- hindra de uppenbara felinvesteringarna härvidlag,
            men eftersom de ju icke skulle kunna tvinga bidrag och anläggningar
            på lägenhetsinnehavare, vilka icke ansökt därom, skulle de i en
            del fall kunna komma att ställas inför valet att antingen bevilja
            bidrag till underoptimala företag eller för ointres- serade lägenhetsinnehavares
            skull säga nej även till intresserade sådana. Överväganden som
            dessa synas leda till två väsentliga slutsatser. Det är för det
            första önskvärt, att valten- och avloppsförbättringarna på varje
            ort eller bebyggelseområde för sig och därmed hela riket komma
            att omfatta en så stor del av de med sådana anläggningar hittills
            otillgodosedda lägen- heterna som möjligt. Och för det andra är
            det lika önskvärt, att själva planeringen och projekteringen av
            de olika anläggningarna inte i onödan
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-005.pdf"/>
          <fw xml:id="i-8qBWZAZmWQ4MPafzBr54Uy">
            8 Motioner i Andra kammaren, nr 545.
          </fw>
          <p xml:id="i-YVwwxHMWTdKAfD2YjC9rHW">
            splittras, att inte på en och samma ort den ena anläggningen
            planeras obe- roende av den andra. Helst borde på varje bebyggelseområde
            ett slags ge- neralplanering föregå de olika särskilda anläggningarnas
            planering. Det vore tämligen överflödigt att anföra sådana synpunkter
            som dessa, om det föreliggande ärendet kunde och borde betraktas
            som om gällde det en fråga om enbart begränsade åtgärder, syftande
            till att tillgodose blott en mindre del av våra vatten- och avloppslösa
            landsbygdshushåll. Så får emellertid frågan avgjort icke betraktas.
            Riksdagen kan redan i och med sitt uttalande med anledning av
            socialministerns ovannämnda anmälan av egnahemsstyrelsens utredning
            (prop. nr 243, 1943) sägas ha tagit ställning för långtgående
            åtgärder för att ordna landsbygdens vatten- och avlopps- fråga.
            Investeringsutredningen, vars nu föreliggande anslagsförslag uttryck-
            ligen sagts avse endast en del av det behövliga förbättringsprogrammet,
            har det likaså. Och alldeles oavsett dessa ståndpunktstaganden
            från statliga organs sida är det obestridligt, att frågan om landsbygdens
            effektiva förse- ende med anläggningar för vatten och avlopp tränger
            sig fram till aktualitet. Lika obestridligt är, att frågan icke
            inom överskådlig tid kan bringas till någon lösning utan statsmakternas
            stöd. Allt talar sålunda för att denna fråga inom den närmaste
            tiden kommer att kräva den största uppmärk- samhet från det allmännas
            sida, mycket långtgående ingripande och högst betydande ekonomiska
            uppoffringar. Under sådana förhållanden kan man allvarligt ifrågasätta,
            huruvida icke programmet för de statliga åtgärderna på detta område
            redan från början borde ges en t. o. m. vidsträcktare uppläggning
            än det fått i den förelig- gande propositionen. Av skäl, som anförts
            redan i det föregående, torde framgå, att detta program allra
            helst borde omfatta ingenting mindre än en om också icke samtidig
            och omedelbar lösning så dock en lösning i ett sam- manhang av
            hela landsbygdens och dess bebyggelses vatten- och avlopps- försörjning.
            Om överväganden sådana som de nu relaterade leda till dessa slutsatser,
            så är detta i knappast mindre grad fallet med vissa andra synpunkter,
            som synas böra läggas dels på frågan om den avsedda förbättringsverksamhetens
            samordnande med vår pågående efterkrigsplanering i konjunktur-
            och SyS- selsättningsstabiliserande syfte och dels på verksamhetens
            praktiskt-konkreta utformning. Det arbetsprojekt, varom här är
            fråga, är väl ägnat att utgöra en syssel- sättnings- och investeringsreserv,
            att tillgripas vid den tillbakagång i syssel- sättning och investeringsverksamhet,
            som kan befaras i samband med eller efter ett kommande vapenstillestånd.
            Förutsatt att erforderlig planering i tid påbörjas och undangöres,
            böra dessa arbetsreserver snabbt kunna tagas i anspråk och leda
            till en avsevärd sysselsättning både på de bebyggelse- områden,
            verksamheten direkt skall tillgodose, och i den materialproduce-
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-006.pdf"/>
          <fw xml:id="i-SVMeEawJsT2rQc1CSCmjnA">
            Motioner i Andra kammaren, nr 545. 9
          </fw>
          <p xml:id="i-L4RrWaSX1cSw564aVm1YZ8">
            rande industrin. Förutsatt vidare att verksamhetens administration
            anordnas så, att den centralt kan effektivt behärskas och dirigeras,
            erbjuder den vi- dare goda möjligheter till en anpassning efter
            såväl i tiden som lokalt väx- lande situationer på arbetsmarknaden.
            Detta gäller uppenbarligen de ar- betsuppgifter, som ha samband
            med själva anläggningarnas utförande, vilka komma att erbjuda
            över hela landet spridda arbetstillfällen, möjliga att ut- nyttja
            eller spara allt efter den lokala arbetsmarknadens utveckling.
            Men detsamma gäller under vissa förutsättningar i lika hög grad
            om material- produktionen, vars sysselsättnings- och konjunkturstimulerande
            effekt — bland annat därför att den kan »draga med sig» annan
            industriell verksam- het och ge upphov även till indirekta konjunkturstimulerande
            verkningar —- icke behöva bliva mindre betydande. Den främsta
            förutsättningen för att även materialproduktionens sysselsättningseffekter
            skola kunna utnyttjas är att också den kan »styras&gt; och dirigeras
            dit, där den i en given situation bäst behöves, respektive hållas
            i gång under de tider, då andra arbetsupp- gifter tryta. Materialproduktionens
            behärskande kräver centraliserad upphandling, vilken i sin tur
            möjliggör ett förbilligande av materialkostnaderna, genom beställningar
            i stora serier, standardisering och förenklad distribution. En
            decentraliserad materialupphandling skulle väsentligt fördyra
            anskaff- ningen och samtidigt försvåra ett effektivt utnyttjande
            av produktionens sysselsättningseffekter.
          </p>
          <p xml:id="i-NYqs5Sdfz6bhYnn8JH3NCv">
            I det föregående har anförts, att det måste anses vara ett väsentligt
            intresse redan för möjligheterna att planera och genomföra vatten-
            och avloppsförbättringarna på mest rationella och ekonomiska sätt,
            att verksam- heten kommer att omfatta så många av varje bebyggelseområdes
            lägen- heter som möjligt. Redan detta önskemål talar för liberala
            bidragsbestäm- melser och mot hård individuell behovsprövning,
            vilken dessutom som ovan utvecklats kan leda till att besparingar,
            som göras på avvisade bidrags- sökande, uppvägas av fördyringar
            på beviljade anläggningar. En alltför rigorös individuell behovsprövning
            är emellertid olämplig även ur rent tekniskt-administrativa synpunkter.
            Det måste i fråga om en verksamhet av den omfattning, det här
            är fråga om, sägas vara ett ovillkorligt krav, att det administrativa
            förfarandet förenklas så långt ske kan. Detta är så mycket mera
            fallet, om, som här avsikten är, verksamheten skall ut- nyttjas
            i konjunkturpolitiskt syfte och medge den smidiga anpassning efter
            växlande situationer, detta kräver. På denna punkt synas i vissa
            avseenden erinringar kunna riktas mot det föreliggande förslaget.
            Genom att gränsdragningen mellan de genom bostadsförbättringsorganen
            admi- nistrerade småanläggningarna och övriga anläggningar dragits
            så, att redan anläggningar för fem lägenheter kommit i den senare
            kategorien, skola enligt förslaget sålunda redan anläggningar
            av denna storleksordning vid
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-007.pdf"/>
          <fw xml:id="i-PSWdLEEf6iAGxBYsfvsmQg">
            10 Motioner i Andra kammaren, nr 545.
          </fw>
          <p xml:id="i-Pe8dmNhAq3xxPuDPaB6GZX">
            statsbidragets bestämmande underkastas den invecklade värdering
            med ka- pitalisering av en nettointäkt o. s. v., som ovan omnämnts,
            varjämte tyd- ligen förutsättes, att själva den fortsatta driften
            av anläggningarna skall administreras på sätt som den angivna
            kalkyleringen kräver, alltså med »försäljning» av vattnet till
            delägarna för ett visst kubikmeterpris, som bl. a. förutsätter,
            att varje delägare anskaffar vattenmätare etc. Det torde vara
            utan vidare överkomligt att vid småanläggningar av detta slag
            fördela driftskostnaderna på de olika delägarna utan uttagande
            av dylika vatten- avgifter. En genomgång av det föreliggande förslaget
            ger anledning att ifråga- sätta, huruvida icke en omläggning av
            programmet för förbättringsverk- samheten på sätt, som i det föregående
            antytts, innebärande såväl en ut- vidgning av dess omfattning
            som en förenkling av dess utformning, borde övervägas. Enligt
            vår mening borde verksamheten utvidgas så, att den från början
            inriktades på att tillgodose praktiskt taget hela det lägen- hetsbestånd
            på den egentliga såväl som på den agglomererade landsbygden, som
            ännu saknar ledningar för vatten och avlopp. Huvudprincipen för
            utlämningen av erforderliga statsbidrag synes kunna vara den att
            ett visst grundbidrag utan behovsprövning utgår till alla med
            ett visserligen icke till penningvärdet men väl till bruksvärdet
            för alla lika belopp, nämligen helt enkelt i form av fritt material
            för ledningar och installationer. För de allra flesta lägenhetsinnehavare
            på landsbygden, vilka antingen själva äro i stånd att utföra åtminstone
            det icke yrkesbetonade grovarbetet med ledningarnas nedläggning
            eller ha möjlighet att till överkomliga kostnader anlita på orten
            lejd arbetskraft härför, torde detta grundbidrag vara till- räckligt.
            I varje fall torde detta gälla för mindre anläggningar för enstaka
            eller ett mindre antal lägenheter. I den mån så befunnes erforderligt
            borde emellertid kompletterande kontanta bidrag kunna lämnas dels
            till särskilt behövande lägenhetsinnehavare, dels till utförande
            av sådana kostnads- krävande brunnsförbättringar, vilka av hygieniska
            skäl behövde genom- föras i samband med den övriga anläggningen.
            Enklare, huvudsakligen endast arbetskrävande brunnsförbättringar
            borde dock kunna genomföras utan kompletterande bidrag och även
            vara villkor för erhållande av grund- bidrag. Slutligen kunde
            dylika bidrag beviljas till genomförande av större gemensamma
            anläggningar, vilka ställa sig relativt dyrare än mindre an- läggningar.
            Genom det här skisserade förfarandet skulle bidragsverksamhetens
            ad- ministration kunna väsentligt förenklas. Detsamma bleve fallet
            med den administrativa, ehuru väl icke den tekniska, kontrollen
            av företagen. Sedan materialåtgången för ett företag en gång konstaterats
            och tilldelningen utmätts från de lämpligen av kommunerna handhavda
            fördelningsplatserna, dit materialet kunde distribueras direkt
            från fabrikanterna, behövde ingen
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-008.pdf"/>
          <fw xml:id="i-4v45xef5smHorWJNP9bY73">
            Motioner i Andra kammaren, nr 545. 11
          </fw>
          <p xml:id="i-FB8Nci2JWZEV2vcAdGjoxD">
            egentlig ekonomisk kontroll av företagen äga rum, bortsett från
            prövning av ansökningar om kompletterande bidrag. Bidragstilldelningen
            bleve så till vida rättvis, som varje bidragsmottagare oavsett
            kvantiteterna droge samma nytta av tilldelat material. Det tilldelade
            materialet skulle omfatta rör till ledningar, slambrunn och slasktratt
            med vattenlås för avlopp samt för småanläggningarna i regel handpumpar
            i kök och, i jordbrukslägenheter, ladugårdar. För större ge- mensamma
            anläggningar med tryckvatten, finge handpumparna utbytas mot tappkranar,
            och detsamma borde vara fallet även vid sådana mindre anläggningar,
            vilka valde att anskaffa hydroforanläggning eller annan motordriven
            uppfordringsanordning och vilka i sådant fall borde kunna erhålla
            kontantbidrag med ett belopp, som motsvarade kostnaden för de
            inbesparade handpumparna, samt eventuellt dessutom ha möjlighet
            att erhålla lån för anskaffningen av hydrofor eller motorpump.
          </p>
          <p xml:id="i-5Z5xsmShSTugtwQXHWdAWw">
            Egnahemsstyrelsens förut omnämnda utredning beräknade materialkost-
            naderna för småanläggningar för enstaka lägenheter, exklusive
            pumpar, till i genomsnitt 205 kronor per anläggning. Kalkylerna
            utgingo från en något lägre prisnivå än den nu rådande men torde
            i gengäld ha avsett kostnader för decentraliserad upphandling
            av materialet, varför siffran alltjämt torde giva ungefärligt
            begrepp om kostnaden per anläggning, vil- ket f. ö. företagna
            kontrollkalkyler synas bekräfta. Medräknas kostnaden för en å
            två handpumpar kan genomsnittskostnaden per anläggning be- räknas
            komma att stiga till omkring 250 kronor. För något större anläggningar
            gemensamma för 2—7 lägenheter, be- räknade egnahemsstyrelsen samtidigt
            den genomsnittliga materialkostna- den till omkring 360 kronor.
            För att endast ge ett begrepp om storleksordningen av totalkostnaden
            för beviljandet av här ifrågasatta grundbidrag skall slutligen
            nämnas, att egnahemsstyrelsen uppskattade sammanlagda antalet
            lägenheter på lands- bygden, i vilka vattenledning borde anordnas
            »&gt;eller, där detta av olika skäl icke är möjligt, befintlig brunn
            förbättras eller ny brunn utföras», till omkring 470 000 lägenheter.
          </p>
          <p xml:id="i-7DZjLDBt5qY2oFX2XKknw7">
            Oavsett att de anförda siffrorna endast torde giva en grov uppfattning
            om de kostnadssummor, det är fråga om, står det klart, att ett
            genom- förande av en förbältringsverksamhet i här skisserad omfattning
            och ut- formning måste komma att draga betydande kostnader. Delvis
            men endast delvis kommer kostnadernas storlek att påverkas av
            den här ifrågasatta utvidgningen av verksamhetens omfattning.
            Till en del kommer den därav föranledda kostnadsökningen som ovan
            anförts att uppvägas av bespa- ringar på annat håll. Den kommer
            vidare till en del att uppvägas av vins- ten på den centraliserade
            materialupphandlingen. Och den låter sig enligt vår uppfattning
            framför allt försvaras genom de möjligheter den skisserade
          </p>
          <pb facs="riksdagen-motions-pdf/data/1944/mot_1944__ak__545/mot_1944__ak__545-009.pdf"/>
          <fw xml:id="i-9pUU5BD5k52AiR84GUbSH2">
            12 Motioner i Andra kammaren, nr 545.
          </fw>
          <p xml:id="i-BgEeMoVxVJhJ2WEA1ZTcW5">
            utvidgade förbättringsverksamheten ger att från början planlägga
            och ut- forma verksamheten på ett tekniskt och ekonomiskt rationellt
            sätt. Därtill kommer slutligen, att, i den mån det allmännas utgifter
            för ifrågavarande ändamål i första hand betraktas som utgifter
            för att trygga en viss, erfor- derlig omfattning av sysselsättningen
            och investeringsverksamheten efter kriget, en ökning av statsutgifterna
            för dessa speciella uppgifter rimligen bör kunna leda till en
            motsvarande minskning av de offentliga investe- ringarna på andra
            områden. Ur konjunkturpolitiska och än mindre ur socialpolitiska
            synpunkter lär knappast något kunna invändas mot en sådan förskjutning
            mellan posterna i statens investeringsplaner. Med hänvisning till
            vad sålunda anförts hemställa vi,
          </p>
          <p xml:id="i-TXwjQhG6sP3zsphp7iZnSk">
            att riksdagen måtte bifalla Kungl. Maj:ts i proposition nr 281
            upptagna förslag att till bidrag till vatten- och av- loppsledningar
            för budgetåret 1944/45 bevilja dels å allmän beredskapsstat II
            3 000 000 kronor och dels å allmän be- redskapsstat III 17 000
            000 kronor, men att riksdagen samtidigt i skrivelse till Kungl.
            Maj:t måtte begära skyndsam utredning angående en utvidgning och
            förenkling av den ifrågavarande förbättringsverksam- heten i huvudsaklig
            överensstämmelse med de linjer, som ovan angivits.
          </p>
          <p xml:id="i-UAVhAWQ2em7o46gkQKQNCr">
            Stockholm i juni 1944.
          </p>
          <p xml:id="i-JFEo2qx4KizcA3WwiwHS9u">
            Torsten Nilsson.
          </p>
          <p xml:id="i-8gMDK6b6HQsTXJjytjrYnm">
            Ivar Jansson, Gustaf Nilsson, Erik Severin, Kalix. Kristinehamn.
            Gävle. Sigfrid Jonsson, Einar Jonsson, Erik Brandt. Alsen, Skutskär.
          </p>
          <p xml:id="i-FS4B9YhPMeGnxn8mSES19N">
            Sigrid Ekendahl. John Ericsson. Rolf Edberg.
          </p>
        </div>
      </div>
    </body>
  </text>
</TEI>
