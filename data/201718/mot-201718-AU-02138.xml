<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-02138">
  <teiHeader>
    <fileDesc>
      <titleStmt>
        <title>Insatser mot mobbning och kränkande särbehandling</title>
        <author corresp="i-WpG9sHKB4FrSuW2UWeGK3q">av Emanuel Öz (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2138 av Emanuel Öz (S)</title>
          <idno type="rdwebb">H5022138</idno>
          <rs type="number">2138</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5022138/text</ref>
          <ref type="dokument_url_html">http://data.riksdagen.se/dokument/H5022138</ref>
          <ref type="dokumentstatus_url_xml">http://data.riksdagen.se/dokumentstatus/H5022138</ref>
          <ref type="docx">http://data.riksdagen.se/fil/C3C5F695-1A69-41AE-AB60-DA17C4AECB74</ref>
          <ref type="pdf">http://data.riksdagen.se/fil/5AD98406-5F7B-4999-8C00-A9D2F0BEA95B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpG9sHKB4FrSuW2UWeGK3q</idno>
            <name>Emanuel Öz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8p7XMAXpHUSvVENy9NfAzs" type="signed"/>
        <correspContext corresp="i-8p7XMAXpHUSvVENy9NfAzs">
          <note type="signatory" corresp="i-WpG9sHKB4FrSuW2UWeGK3q"/>
        </correspContext>
        <correspAction xml:id="i-W6yKCRLCLeRJAsJpmV1NEU" type="submitted">
          <date when="2017-10-04"/>
          <time when="09:14:24"/>
        </correspAction>
        <correspAction xml:id="i-28H8JLkEZ45K8NCxd3poMc" type="reviewed">
          <date when="2017-10-04"/>
          <time when="10:31:12"/>
        </correspAction>
        <correspAction xml:id="i-CJxEjCjPS8SZ6Nq1iFDw7M" type="referred">
          <date when="2017-10-13"/>
        </correspAction>
        <correspAction xml:id="i-BGPnEZ46L8nk2W9sW1mXev" type="assigned">
          <date when="2018-07-05"/>
          <time when="12:28:26"/>
        </correspAction>
        <correspContext corresp="i-BGPnEZ46L8nk2W9sW1mXev">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-9DrQeQhCPQXBhaw1cgu975" type="behandlas_i"/>
        <correspContext corresp="i-9DrQeQhCPQXBhaw1cgu975">
          <ref type="uppgift">2017/18:SfU1</ref>
          <ref type="ref_dok_id">H501SfU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YFPTnuaVGC7Cs8oPn4ZEjJ" type="behandlas_i"/>
        <correspContext corresp="i-YFPTnuaVGC7Cs8oPn4ZEjJ">
          <ref type="uppgift">2017/18:AU8</ref>
          <ref type="ref_dok_id">H501AU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2138 av Emanuel Öz (S) Insatser
          mot mobbning och kränkande särbehandling
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FQvq1Zj832ZC4Scb9zd2yq">
            Förslag till riksdagsbeslut
          </head>
          <list style="ol">
            <item xml:id="i-VjD2BXJwNFgqN4B4YLbyqS">
              Riksdagen ställer sig bakom det som anförs i motionen om att
              utse en nationell samordnare i syfte att förebygga och motverka
              kränkande särbehandling och mobbning i arbetslivet och tillkännager
              detta för regeringen.
            </item>
            <item xml:id="i-AQfEcgv9f1Re2K5fpDzkUD">
              Riksdagen ställer sig bakom det som anförs i motionen om att
              tillsätta en antimobbningskommission i syfte att förebygga och
              motverka kränkande särbehandling och mobbning i arbetslivet och
              tillkännager detta för regeringen.
            </item>
            <item xml:id="i-LbVqpofuxQuEN5c3Y8B2xr">
              Riksdagen ställer sig bakom det som anförs i motionen om att
              tillsätta faktagranskare i hela landet som har till syfte att
              utreda och rapportera om kränkande särbehandling och mobbning
              som förekommer i arbetslivet, och detta tillkännager riksdagen
              för regeringen.
            </item>
            <item xml:id="i-W2DLQ3cvqAfBgw8c9WmJ58">
              Riksdagen ställer sig bakom det som anförs i motionen om att
              kriminalisera kränkande särbehandling och mobbning samt implementera
              detta i brottsbalken (1962:700) och tillkännager detta för regeringen.
            </item>
            <item xml:id="i-FwH8qaXBusFj294Tmfh2bh">
              Riksdagen ställer sig bakom det som anförs i motionen om att
              verka för att kontrollera arbetsplatser och arbetsgivare för att
              förebygga och motverka mobbning och kränkande särbehandling och
              agera när detta sker, och detta tillkännager riksdagen för regeringen.
            </item>
            <item xml:id="i-XQCxiUN7Sb2iRQTm3FAPoq">
              Riksdagen ställer sig bakom det som anförs i motionen om att
              ändra i socialförsäkringsbalken (2010:110) på så sätt att allvarliga
              psykiska besvär/sjukdomar/skador och kränkande särbehandling och
              mobbning inte ska omfattas av undantagsbestämmelsen i 39 kap.
              5 § socialförsäkringsbalken, och detta tillkännager riksdagen
              för regeringen.
            </item>
            <item xml:id="i-GqpbqTPDDVqKk1rffgBbdb">
              Riksdagen ställer sig bakom det som anförs i motionen om att
              implementera lagbestämmelser och föreskrifter avseende arbetsgivarens
              ansvar och den skadedrabbades rätt till skadestånd till följd
              av kränkande särbehandling och mobbning i arbetslivet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-JExbEL4Qed6tVZ683U13yw" type="h1">
            Motivering
          </head>
          <p xml:id="i-E2eYd1xysZDT9KnjqhQ855">
            Kränkande särbehandling och mobbing i arbetslivet är en landsomfattande
            problematik och förekommer både inom den offentliga och privata
            sektorn. Många människor som utsätts för kränkande särbehandling/mobbing
            i arbetet åsamkas ofta allvarlig psykisk ohälsa, såsom exempelvis
            posttraumatiskt stressyndrom och utmattningssyndrom. De erhåller
            inte heller alltid rätt hjälp från vare sig arbetsgivare eller
            facklig organisation. I över hälften av fallen är det någon från
            arbetsgivarsidan, d.v.s. arbetsledare eller chef, som utför den
            kränkande gärningen. Under sådana omständigheter hamnar den drabbade
            i en hjälplös och försvarslös situation, särskilt då facket inte
            agerar med full kraft mot arbetsgivaren. De förhandlingar som
            väl sker mellan arbetsgivaren och facket sker i flera fall på
            sätt som begränsar den drabbades möjligheter och förmåga att komma
            till tals. Detta leder i många fall till att dessa drabbade individer
            hamnar i tvist med arbetsgivaren och förlorar sina arbeten. Då
            de även åsamkats psykiska besvär hamnar de även utanför arbetsmarknadens
            förfogande och dras ut mot samhällets kant där de isoleras i deras
            djupa depressiva tillstånd. För flera personer slutar det med
            att de tar livet av sig själva.
          </p>
          <p xml:id="i-9a2jgr1hyXNFDsfC19GZPr">
            Med anledning av att det föreligger ett orsakssamband mellan
            den kränkande särbehandlingen/mobbingen och uppstådda psykiska
            besvär ska detta rätteligen betraktas som arbetsskada som är livräntegrundande.
            Men dessa händelser föranleder även andra sjukdomssituationer
            som ger grund för sjukpenning och sjukersättning. Till följd av
            detta vänder de drabbade sig till Försäkringskassan för att ansöka
            om ersättning men får inte alltid sina rättigheter tillvaratagna
            hos berörda myndigheter och hamnar således i rättsliga domstolsprocesser
            med Försäkringskassan.
          </p>
          <p xml:id="i-RdWgDagYkeyDpHK6ce1p1m">
            Det finns dessvärre många dokumenterade fall där förståelsen
            för och det förebyggande och motverkande arbetet avseende kränkande
            särbehandling och mobbing i arbetslivet är anmärkningsvärt bristfälligt
            och saknas helt i flera fall. Därtill är tillämpningen av föreliggande
            lagstiftning och myndighetsföreskrifter bristfällig och godtyckliga
            tolkningar förekommer.
          </p>
          <p xml:id="i-3SR4AhK8WVgv1QfkN2mggN">
            Mot bakgrund av ovan anförda föreligger det stora behov av att
            vidta en rad åtgärder för att komma tillrätta med den allvarliga
            problematiken med kränkande särbehandling och mobbing i arbetslivet,
            i enlighet med motionens yrkanden.
          </p>
          <p xml:id="i-QgTXa5Hb7i4YQGKsg8XcTv">
            Det är av vikt att staten finner en styrform som kan samordna
            och föra dialog med arbetsmarknadens parter och det civila samhället
            och ideella föreningar. Det yrkas därför att regeringen utser
            en nationell samordnare som ska verka utanför myndighetsstrukturerna
            för att samordna och genomföra regeringens politik. Samordnaren
            ska dessutom synliggöra kränkande särbehandling och mobbing i
            arbetslivet och verka för förbättrande förändringar i dessa frågor.
            Att tillsätta en nationell samordnare blir således ett nytt grepp
            för att hantera en svårlöst fråga.
          </p>
          <p xml:id="i-7ce597LoWwvaSh5GKKcUx4">
            Vidare föreligger det behov av att tillsätta antimobbingkommission
            och faktagranskare. Dessa ska verka nationellt och vara oberoende
            och opartiska gentemot arbetsmarknadens parter. Dessa båda former
            finns idag i Norge varför det torde vara lämpligt att i Norge
            närmare se hur dessa båda institutioner fungerar både arbetsmässigt
            och resultatmässigt. På arbetsplatser i Norge har man exempelvis
            sedan några år använt en utredningsmetod som mobbningsforskare
            har utvecklat tillsammans med arbetsmiljöverk och arbetsmarknadens
            parter. Man använder sig av faktaundersökning och såväl fack som
            arbetsgivare är positiva till detta. Grundidén är att när ord
            står mot ord om mobbning kan man genom att undersöka fakta på
            ett systematiskt och genomtänkt sätt få fakta på bordet. Då kan
            man i rimlig tid sätta punkt i ett ärende, istället för att dra
            i långbänk – eller i värsta fall inte göra någonting. En sådan
            utredning blir ett formellt svar på ett klagomål om mobbning från
            en anställd. Utredningsarbetet bygger på de regler som finns på
            arbetsplatsen, i form av handlingsplaner, riktlinjer och program,
            men också det allmänna regelverk som finns i lagar, föreskrifter
            och avtal. Risken är stor att mobbningen annars bara fortsätter
            och fortsätter tills någon slutar eller blir sjuk, eller sägs
            upp.
          </p>
          <p xml:id="i-HgW3v6CT4GLSsgoG2AHjJa">
            Vidare bör mobbing och kränkande särbehandling i arbetslivet
            kriminaliseras. Ett försök till att skapa praxis avseende kriminalisering
            gjordes i samband med det s.k. Krokomfallet. Fallet handlar om
            en socialsekreterare som mådde dåligt på arbetsplatsen p.g.a.
            mobbing. Han fasades i samband med det sakta ut från sitt arbete
            och varslades till slut om avsked. Samma dag som förhandlingen
            om avskedandet skulle äga rum, tog han sitt liv. Tingsrätten kom
            fram till att två av hans chefer vållade hans död. De visste om
            att det fanns risk för att han skulle ta sitt liv. Trots det satte
            de igång den arbetsrättsliga proceduren. Det var ett medvetet
            risktagande av allvarligt slag, ansåg tingsrätten. Domstolen ansåg
            att cheferna har varit oaktsamma genom att inte ha försökt hindra
            sjukdom och dödsfall. De har varit grovt vårdslösa genom att försöka
            avskeda socialsekreteraren. Domen överklagades och en oenig hovrätt
            friade cheferna. Händelseförloppet avseende mobbingen och orsakssambandet
            till den psykiska ohälsan och självmordet är dessvärre inte ovanligt
            förekommande. Däremot var det första gången ett sådant fall prövades
            hela vägen i domstol. Dessvärre meddelade inte Högsta domstolen
            prövningstillstånd. Men fallet pekar på att det finns ett behov
            av att kriminalisera eller utreda möjligheterna till att kriminalisera
            mobbing och kränkande särbehandling i arbetslivet.
          </p>
          <p xml:id="i-TFJEVpgRHLruzwHaE4KsjC">
            Både Försäkringskassan och förvaltningsdomstolarna tillämpar
            socialförsäkringsbalkens bestämmelser i samband med ärendehanteringar
            och bedömningar rörande försäkringstagares ansökningar angående
            livränta, sjukpenning och sjukersättning. När det gäller arbetsskador
            som har orsakats av kränkande särbehandling och mobbing ska myndigheterna
            rätteligen titta närmare på de kränkande momenten och de psykiska
            besvär som har uppstått till följd av detta. Dessvärre föreligger
            det bristfällig förståelse för både kränkande särbehandling/mobbing
            och psykiska besvär vilket alltför ofta leder till felaktiga bedömningar.
            I socialförsäkringsbalken 39 kap. 5§ finns det undantagsbestämmelser
            som lyder att ”Som arbetsskada anses inte en skada av psykisk
            eller psykosomatisk natur som är en följd av en företagsnedläggelse,
            bristande uppskattning av den försäkrades arbetsinsatser, vantrivsel
            med arbetsuppgifter eller arbetskamrater eller därmed jämförliga
            förhållanden”. Denna lagbestämmelse tillämpas mer generöst som
            huvudregel istället för i undantagsfall. Psykologer och psykiatriker
            hävdar att det nästintill är omöjligt att drabbas av exempelvis
            posttraumatiskt stressyndrom av exempelvis vantrivsel med arbetsuppgifter
            eller något annat rekvisit som framkommer av undantagsbestämmelsen.
            Trots detta hänvisas allvarliga psykiska skador och kränkande
            särbehandling och mobbing i arbetslivet till att avse något av
            de alternativa förklaringar som omnämns i nämnda lagtext. Detta
            är en rättsosäkerhet och upplevs oftast som följdkränkning för
            de drabbade. Lagen behöver således ändras och tydliggöras på sätt
            att allvarliga psykiska besvär/sjukdomar/skador och kränkande
            särbehandling och mobbing inte ska omfattas av undantagsbestämmelsen
            i 39 kapitlet 5 § socialförsäkringsbalken.
          </p>
          <p xml:id="i-5ZJSBcNoKixA5Q9EZdkCmw">
            Därtill behöver arbetsmiljölagen (1977:1160) och annan relevant
            lagstiftning samt föreskriften AFS 2015:4 Organisatorisk och social
            arbetsmiljö ses över och förändras så att arbetsgivarens ansvar
            och den skadedrabbades rätt till skadestånd till följd av kränkande
            särbehandling och mobbing i arbetslivet regleras på ett tydligt
            sätt.
          </p>
        </div>
        <div type="motSignatures">
          <list>
            <item xml:id="i-LWzLKaL6GYCVyRfiTFT25g">
              Emanuel Öz (S)
            </item>
          </list>
        </div>
      </div>
    </body>
  </text>
</TEI>
