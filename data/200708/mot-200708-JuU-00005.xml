<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00005">
  <teiHeader>
    <fileDesc>
      <titleStmt>
        <title>med anledning av prop. 2006/07:127 Några ändringar i kriminalvårdslagstiftningen</title>
        <author corresp="i-STyFs6Gu3boin31eFp1bNM">av Thomas Bodström m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:127 Några ändringar i kriminalvårdslagstiftningen</title>
          <idno type="rdwebb">GV02Ju5</idno>
          <rs type="number">Ju5</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju5/text</ref>
          <ref type="dokument_url_html">http://data.riksdagen.se/dokument/GV02Ju5</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju5</ref>
          <ref type="doc">http://data.riksdagen.se/fil/24A96E78-E298-4468-A4B9-63B52A4D9524</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-STyFs6Gu3boin31eFp1bNM</idno>
            <name>Thomas Bodström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-W2BEDRyCnS9HdVWfSB1gKA</idno>
            <name>Margareta Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Prtsz5dDEWF39wUumCwsGU"/>
        <correspContext corresp="i-Prtsz5dDEWF39wUumCwsGU">
          <ref>Proposition 2006/07:127</ref>
        </correspContext>
        <correspAction xml:id="i-2pnQFEHYxHU4TJDGy4ox4s" type="signed"/>
        <correspContext corresp="i-2pnQFEHYxHU4TJDGy4ox4s">
          <note type="signatory" corresp="i-STyFs6Gu3boin31eFp1bNM"/>
          <note type="signatory" corresp="i-W2BEDRyCnS9HdVWfSB1gKA"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-TcNfrp7fRvP58buMahA7Gi"/>
        </correspContext>
        <correspAction type="referral" xml:id="i-YM1sBmykpVhNQ8e8JDrLgq">
          <date when="2007-10-16"/>
        </correspAction>
        <correspAction type="dismissal" xml:id="i-TPyk8gSWdTcpoWgqfZjhmm">
          <date when="2007-10-04"/>
        </correspAction>
        <correspAction type="dismissal" xml:id="i-UjfzPUWrGVjTNPaLbmgYqL">
          <date when="2007-10-04"/>
        </correspAction>
        <correspAction type="transfer" xml:id="i-ERvXhqe4xnmnn8WRMedzcH">
          <date when="2007-10-03"/>
        </correspAction>
        <correspAction type="submission" xml:id="i-4p1yfcCQvxdmrPR21dziyT">
          <date when="2007-10-03"/>
        </correspAction>
        <correspAction type="assigned" xml:id="i-3oHJF66kqBBkABhxYnAefs"/>
        <correspContext corresp="i-3oHJF66kqBBkABhxYnAefs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RfztbeJ1DGMwTyytNSBxcm">
            Förslag till riksdagsbeslut
          </head>
          <p xml:id="i-SMFPGqGRN6BzsN9EoLdEo3">
            Riksdagen avslår propositionens förslag till ny lydelse i 24
            § lagen om kriminalvård i anstalt.
          </p>
        </div>
        <div type="motContent">
          <head type="h1" xml:id="i-Rdu7myTFku2WfnB4CmmA16">
            Motivering
          </head>
          <p xml:id="i-AgA8R5nwBt9BbfBajcguLR">
            I proposition 2006/07:127 föreslås förändringar i lag om kriminalvård
            i anstalt (KvaL) som enligt regeringen ska göra lagstiftningen
            tydligare och mera ändamålsenlig. Bland annat rör förslagen nya
            regler om intagnas rätt till personlig egendom. Regeringen föreslår
            att kriminalvården ska kunna omhänderta böcker, tidskrifter och
            tidningar från intagna om de kan äventyra ordningen och säkerheten,
            eller om de kan antas motverka behandling. Det ska, enligt propositionen,
            inte krävas någon konkret bevisning och det ska gälla drogmissbrukare,
            personer med kriminella värderingar, sexualbrottsdömda, spelmissbrukare
            och personer som är dömda för våldsbrott.
          </p>
          <p xml:id="i-JJ8hm1xWbBxBZagEgBVab5">
            Tillgång till personlig egendom är, som sägs i propositionen,
            en betydelsefull beståndsdel i en human kriminalvård. Idag begränsas
            den intagnes rätt att ha personliga tillhörigheter enligt 24 §
            KvaL. Enligt denna bestämmelse får en intagen, i den utsträckning
            det kan ske utan olägenhet, inneha personliga tillhörigheter samt
            skaffa sig eller ta emot böcker, tidskrifter, tidningar eller
            annat som kan bereda honom sysselsättning under fritiden. I 14
            § KvaL framgår det att den intagne i den utsträckning det lämpligen
            kan ske bör få möjlighet att genom tidningar, radio och television
            följa vad som händer i omvärlden.
          </p>
          <p xml:id="i-5pRCgsDmm6yVNuDNVEDMgD">
            Rätten att ta del av information är en stark rättighet. Enligt
            2 kap. 1 § RF är varje medborgare gentemot det allmänna tillförsäkrad
            informationsfrihet. Det innebär en rättighet att inhämta och motta
            upplysningar samt i övrigt ta del av andras yttranden. Informationsfriheten
            får dock begränsas, men enbart genom lag (2 kap. 12 § RF). Begränsningen
            får ske endast för att tillgodose ändamål som är godtagbara i
            ett demokratiskt samhälle. Begränsningen får aldrig gå utöver
            vad som är nödvändigt med hänsyn till det ändamål som har föranlett
            den och inte heller sträcka sig så långt att den utgör ett hot
            mot den fria åsiktsbildningen såsom en av folkstyrelsens grundvalar.
            Begränsningen får inte göras enbart på grund av politisk, religiös,
            kulturell eller annan sådan åskådning. De syften som får läggas
            till grund för inskränkningar i informationsfriheten återfinns
            i 2 kap. 13 § RF. Det gäller bland annat allmän ordning och säkerhet
            samt förebyggandet och beivrandet av brott. Förutom de särskilt
            angivna syftena får informationsfriheten begränsas endast om det
            finns särskilt viktiga skäl för det.
          </p>
          <p xml:id="i-JZoWK5Qw8sh9xoi6QEyN58">
            Sammantaget innebär detta att det går att begränsa informationsfriheten
            genom lag, men inte längre än vad grundlagen ger möjlighet till.
            Redan i lagrådsremissen till den nu lagda propositionen gav Lagrådet
            uttryck för en tveksamhet gentemot den inskränkning av informationsfriheten
            som regeringen presenterade. Lagrådet uttryckte att sammanfattningsvis
            hade det inför den slutliga utformningen av lagtexten varit värdefullt
            med en analys av grundlagsenligheten av förslaget i vad det avser
            möjligheten att förhindra att en intagen tar emot eller innehar
            böcker, tidskrifter och tidningar. Förslaget förefaller till följd
            härav i detta hänseende vara otillräckligt berett och är därför
            enligt Lagrådets mening inte nu ägnat att läggas till grund för
            lagstiftning. Det är en stark kritik, men inte förvånande med
            hänsyn till att den föreslagna lagstiftningen avser inskränkningar
            i de grundläggande rättigheterna svenska medborgare har.
          </p>
          <p xml:id="i-CcoDtTZc3ZL7Wk51NkceVA">
            Lagrådet önskar alltså en ordentlig utredning avseende den föreslagna
            lagtextens förhållande både till 2 kap. 13 § RF och 6 kap. 1 §
            TF som avser rätten att sprida tryckta skrifter.
          </p>
          <p xml:id="i-MGfZM7wDiF79skBci9VeaQ">
            Regeringen har sedan lagrådsremissen utvecklat frågan om möjligheten
            att lagstifta om inskränkningar i informationsrätten. Man har
            även redovisat en vägledande dom som nyligen föll i Regeringsrätten
            (mål nr 2195-06) där kriminalvården nekades möjligheten att omhänderta
            pornografiska tidningar för en intagen på en sexualbrottsavdelning.
            Domskälen som anförs är följande: rätten finner i likhet med vad
            justitieombudsmannen ovan anfört att en tidskrift bedöms olämplig
            på grund av att innehållet av något skäl bedöms förkastligt, utgör
            under inga omständigheter tillräckligt skäl för ett omhändertagande,
            inte ens om åsikten går stick i stäv med något viktigt behandlingsintresse.
            Innehav av porrtidningar kan därför inte hindras med hänvisning
            till behandlingsarbetet. Däremot kan säkerheten på anstalten vara
            ett godtagbart skäl för att vägra innehav av porrtidningar.
          </p>
          <p xml:id="i-F5hoLQLBoMS1gxGhhz6TCd">
            Efter beslutet i Regeringsrätten finns en vägledande tolkning
            av bestämmelsen i nuvarande kriminalvårdslag i förhållande till
            regeringsformens skrivningar om fri- och rättigheter. Behandlingsmotiv
            utgör inte skäl för omhändertagande, säkerhetsmotiv kan däremot
            göra det. Men det nu föreliggande lagförslaget ligger utanför
            den vägledande tolkningen. En vanlig lag går förvisso att ändra
            med ett enkelt beslut i riksdagen men den måste hålla sig inom
            de ramar som grundlagen sätter upp. Om riksdagen på detta underlag
            skulle bifalla propositionens förslag kommer därför problemet
            med att tillgodose de grundlagsskyddade fri- och rättigheterna
            att flyttas in i domstolarna, via lagprövning.
          </p>
          <p xml:id="i-9L5uAXEhBqMtdspmUgyYgJ">
            Slutsatsen regeringen drar av domen är att det, med den nuvarande
            lagstiftningen, inte torde vara möjligt att neka innehav av böcker,
            tidskrifter och tidningar med hänvisning till att det kan antas
            att egendomen motverkar den behandling som den intagne genomgår.
            Därefter resonerar regeringen tvärtemot sin egen analys av Regeringsrättens
            dom. Regeringen konstaterar summariskt att en ändring av 24 §
            KvaL ger möjlighet att inskränka informationsfriheten i enlighet
            med 2 kap. 12 § RF. Någon egentlig analys huruvida inskränkningen
            står i förhållande till 2 kap. 13 § RF görs dock ej.
          </p>
          <p xml:id="i-9qX5kbnzFE7KJRQqckn1q7">
            Regeringens utveckling av frågan är inte tillfredsställande.
            Regeringsrättens dom synes ta sin utgångspunkt främst från regeringsformens
            syfte, inte 24 § KvaL. Skyddet mot inskränkningar avseende informationsfriheten
            är långtgående. I förarbetena till 2 kap. 13 § RF anges att uttrycket
            allmän ordning och säkerhet främst tar sikte mot konkreta, fysiska
            oroligheter. Uttrycket förebyggande och beivrande av brott syftar
            huvudsakligen på bestämmelser om tystnadsplikt och vissa bestämmelser
            i rättegångsbalken.
          </p>
          <p xml:id="i-DhhVGvxe5Z1Vqu38aPefTY">
            Socialdemokraternas bedömning är att det finns ett utrymme för
            inskränkningar av informationsfriheten enligt RF avseende intagna
            i kriminalvård. Men utrymmet är begränsat och ska användas med
            försiktighet. Enligt ett uttalande från Justitieombudsmannen (JO
            1986/87 s. 124126) torde det sällan finnas anledning att inskränka
            sådana tidskrifter som vänder sig till en vidare krets av läsare.
            Vidare anför Justitieombudsmannen att en tidskrift kan befinnas
            olämplig för sin åsikt samt kan gå emot ett viktigt behandlingsintresse.
            Men detta kan aldrig ensamt utgöra tillräckliga skäl för ett omhändertagande,
            vilket också Regeringsrätten i den ovan nämnda domen slår fast.
          </p>
          <p xml:id="i-RWSXWz1tqP4zvKyr2VfnnV">
            Lagstiftningen som föreslås ger ingen klarhet i vad som anses
            vara opassande att se eller läsa. Det ska ligga helt i händerna
            på kriminalvården att bestämma. Det öppnar för en rättsosäkerhet
            som varken gynnar anställda inom kriminalvården eller intagna.
            I en intervju i DN (2007-09-01) kan man läsa att justitieministern
            menar att det kan handla om böcker som förhärligar droger eller
            då fångar förkovrar sig i våld. Det hela blir inte bättre av att
            justitieministern uttrycker att det är en grannlaga fråga huruvida
            film med våldsinslag ska tillåtas. En sådan oprecis syn på lagstiftningens
            räckvidd medverkar till att den grundlagsstadgade informationsfriheten
            tunnas ut. Kan en intagen, dömd för ekonomisk brottslighet, läsa
            Veckans affärer? Ska man till exempel få läsa Snabba Cash eller
            tidningen Svensk Jakt? Eller får man se Kill Bill eller är rent
            av James Bond som för våldsförhärligande? Som saken är med befintlig
            lagstiftning torde det finnas ett utrymme att i vart fall inskränka
            intagnas rätt till tidningar, böcker och tidskrifter som utgör
            ett hot mot ordning och säkerhet.
          </p>
          <p xml:id="i-WRV4g5aruVYoFRqEsYd1XW">
            Vi kan i enlighet med propositionen anse att det kan finnas skäl
            för kriminalvården att omhänderta viss litteratur under särskilda
            förutsättningar. Men med tanke på grundlagens förarbeten, Regeringsrättens
            dom, Justitieombudsmannens uttalande om informationsfrihetens
            sträckning och Lagrådets resonemang ser vi det som mycket tveksamt
            om den föreslagna lagstiftningen i 24 § KvaL är förenlig med grundlagen.
            Frågan har inte seriöst prövats i propositionen. Därför avslår
            vi propositionen i denna del.
          </p>
        </div>
        <div type="motSignatures">
          <list>
            <item xml:id="i-LpMM7Gy7aNTQGMMdrvqJHM" who="i-STyFs6Gu3boin31eFp1bNM">
              Thomas Bodström (s)
            </item>
            <item xml:id="i-3nXht58tpnE8ThNLSUBB4C" who="i-W2BEDRyCnS9HdVWfSB1gKA">
              Margareta Persson (s)
            </item>
            <item xml:id="i-GSA5eN5LGamx273xofoBFg" who="i-JyJNJYYsSGPpUMFRHpFJo">
              Elisebeht Markström (s)
            </item>
            <item xml:id="i-PGX4otsBfBvrLMJrKbpMq" who="i-BzccJvrsm3YED8gWPHwfGn">
              Karl Gustav Abramsson (s)
            </item>
            <item xml:id="i-RsJKXbn2y8CnAroX39WUkZ" who="i-KxTfuBAJiVYpyHQUVaUndu">
              Kerstin Haglö (s)
            </item>
            <item xml:id="i-YGQJMvA9v6bVNkEXFvE389" who="i-XmKy9xZWRYrVWK3GgNvWyc">
              Christer Adelsbo (s)
            </item>
            <item xml:id="i-Q9Rfe7cy7eigiUVHqJPjYu" who="i-TcNfrp7fRvP58buMahA7Gi">
              Maryam Yazdanfar (s)
            </item>
          </list>
        </div>
      </div>
    </body>
  </text>
</TEI>
