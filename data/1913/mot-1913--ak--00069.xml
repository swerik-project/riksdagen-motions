<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__69/mot_1913__ak__69-001.pdf"/>
      <div type="motHeader" xml:id="i-2e2p9nnMfRtgF7MrVzcAuc">
        <div type="motTitle" xml:id="i-Smz2YyuBhCyZCJNMU6uC1x"/>
        <div type="motSubmissionInfo" xml:id="i-9674z7sdx3B5K9ZimpXsgk"/>
      </div>
      <div type="motBody" xml:id="i-5M4s4U7vGqSy6fc87Zq8yr">
        <div xml:id="i-LoZq9xAfuhwu9P9HawJPBe">
          <p xml:id="i-Djb1yKxttfUsStHYxX7NxY">
            Motioner i Andra kammaren, Nr 69. 1
          </p>
          <p xml:id="i-KoyekXVQWVmWaCFURzMNJd">
            Nr 69.
          </p>
          <p xml:id="i-P5HqpjyLbKRR2WsTd3M48s">
            Av herr Hellström, om statsbidrag till en asyl för obildbara,
            sinnesslöa barn i Norrbottens län.
          </p>
          <p xml:id="i-6L2NMv43eMrhsb7auYSiLV">
            Det torde vara en allmänt erkänd sak, att vården av de psykiskt
            ab- norma hör till samhällets mest ömmande humanitära förpliktelser.
            Stora uppoffringar göras ock alltjämt för beredande av bästa möjliga
            vård åt dessa samhällets olycksbarn, vilka icke kunna taga vara
            på sig själva. Vis- serligen brister ännu mycket i de anordningar,
            som för detta ändamål vid- tagits, och de anstalter som finnas
            för upptagande av dylika personer äro otillräckliga, men det arbetas
            oavlåtligen på att i möjligaste mån avhjälpa dessa brister. De
            psykiskt abnorma sönderfalla i två huvudgrupper, i fråga om vilkas
            anstaltsvård olika principer tillämpas, nämligen sinnessjuka och
            sinnesslöa. Vad de förra angår, har staten helt och hållet övertagit
            omsorgen om in- rättandet och driften av de anstalter, som för
            deras vård äro erforderliga. Vad återigen de sinnesslöa angår
            har ombesörjandet av deras vård överlämnats åt landsting eller
            enskilda. Visserligen medgives i nådiga stadgan angående sinnessjuka,
            att därest utrymmet medgiver vid statens asyler för sinnessjuka
            jämväl må intagas och vårdas sådana från barn- domen sinnesslöa
            (idioter), vilka såsom våldsamma eller opålitliga icke kunna annorstädes
            erhålla ändamålsenlig vård, men detta är allenast ett undantag
            från den allmänna regeln och har ej någon väsentlig betydelse
            för vården av de sinnesslöa i dess helhet. Bland de sinnesslöa
            har man att skilja mellan bildbara och obildbara. För deras vård
            finnas följande anstaltstyper, nämligen, ifråga om de bildbara,
            uppfostringsanstalter för sinnesslöa barn och arbetshem för sin-
            nesslöa samt, i fråga om de obildbara, asyler. Till dessa anstalter
            lämnar staten icke understöd på annat sätt än genom bidrag till
            underhållet av' i dem intagna skyddslingar. Däremot bidrager staten
            icke till bekostande av anstalternas anläggning. Denna omständighet
            gör, att vården av de Bihang till Riksdagens protokoll 1913. 4
            saml. 29 häft. . (Nr 69). 1
          </p>
          <pb facs="riksdagen-motions-pdf/data/1913/mot_1913__ak__69/mot_1913__ak__69-002.pdf"/>
          <p xml:id="i-zWsDL3BUJEbpwDT9FkkEL">
            2 Motioner i Andra kammaren, Nr 69.
          </p>
          <p xml:id="i-SdEmrnnTkivMdvR5g2bbkx">
            sinnesslöa mångenstädes blir försummad, enär vederbörande landsting
            ej anse sig mäkta med kostnaderna för anläggning av dyrbara anstalter.
            Inom Norrbottens län inrättades för ett antal år sedan en uppfost-
            ringsanstalt för sinnesslöa barn. Denna blev dock endast av provisorisk
            natur och inhystes i förhyrda lokaler inom Råneå kommun. På grund
            av bristande utrymme kände den ej tilltagas för mer än 15 elever,
            under det att behovet var omkring det dubbla. Meningen var, att
            denna anstalt sedermera skulle utvidgas och kompletteras med ett
            ar- betshem för sinnesslöa och en asyl för obildbara. Denna fråga
            har under en följd av år stått på dagordningen och flera kommittéer
            ha varit till- satta för att utreda frågan och framkomma med förslag
            till dess lösning. Den första av dessa kommittéer inkom till 1909
            års landsting med ett förslag slutande på en summa av 238,000
            kronor, därav för asylen 86,000 kronor. Detta förslag blev emellertid
            icke antaget. Vid 1910 års landsting var frågan uppe igen men
            föll även då. Efter verkställda nya utredningar framlades för
            1912 års landsting förslag om uppförande av en uppfostringsanstalt
            för 30 elever, ett arbetshem för 20 elever och en asyl för 35
            skyddslingar. Sammanlagda kostnaden för dessa anstalter var nu
            beräknad till 237,700 kronor, däri dock icke inberäknade uthusbyggnader
            och kostnader för nödigt markförvärv. Landstingets beslut blev
            emellertid att icke då uppföra någon sinnesslöanstalt.. Visserligen
            beslöt landstinget i samband därmed att anmoda kommittén för utredande
            av frågan om sinnesslöanstalt att till nästa lagtima landsting
            avgiva slutligt förslag till anordnande av ny sådan anstalt, men
            med hänsyn till vad i ärendet redan förekommit och i betraktande
            av de stora utgifter som förestå särskilt för sjukvårdens ordnande
            inom länet synes föga utsikt förefinnas, att frågan inom den närmaste
            framtiden skall lösas, så vitt det enbart kommer att bero på landstinget.
            Vad som isynnerhet verkar avskräckande på landstinget är den dryga
            kostnaden för asylen. Denna är i senaste förslaget beräknad till
            132,600 kronor. Orsaken till att den ställer sig betydligt dyrare
            än de övriga anstalterna är huvudsakligen den, att asylen anses
            böra uppföras av sten under det att de andra byggnaderna kunna
            uppföras av trä. Enligt upp- lysning av arkitekten skulle emellertid
            kostnaden för asylen kunna ned- bringas med omkring 30 procent,
            om byggnaden uppfördes av s. k. lean- tegel. Huruvida detta byggnadsmaterial
            kan rekommenderas, har man dock ännu ingen större erfarenhet av
            i övre Norrland. Under diskussionen i landstinget rörande här
            omhandlade ärende fram- hölls från flera håll, att vården av obildbara
            sinnesslöa vore en angelägen- het, som borde öfvertagas av staten.
            Aven uttalades den förmodan, att detta i sinom tid torde komma
            att ske.
          </p>
          <pb facs="riksdagen-motions-pdf/data/1913/mot_1913__ak__69/mot_1913__ak__69-003.pdf"/>
          <p xml:id="i-RNTH34meUDg93TUNBoyZWG">
            Motioner i Andra kammaren, Nr 69. 3
          </p>
          <p xml:id="i-LBEQpSWYAHUXSvDQPSBEQW">
            Frånsett nu emellertid huruvida staten kan komma att helt och
            hållet övertaga idiotvården, kan dock ur auktoritativa offentliga
            uttalanden hämtas stöd för den uppfattningen, att staten på ett
            verksammare sätt än hittills bör understödja densamma. Sålunda
            yttrar kungl. medicinal- styrelsen i en underdånig skrivelse den
            17 september 1900 bl. a. följande: » Hittills har man ansett kommunerna
            böra med bidrag af staten åtaga sig idiotvården, men, i den mån
            denna fråga övergår från att vara en upp- fostringsfråga till
            en fråga om blott och bart vård, saknas ej skäl för kommunerna
            att höja sina anspråk på statens tillmöteskommande hjälp. De skyldigheter,
            staten iklätt sig beträffande de sinnessjuka, borde ju medföra
            enahanda skyldigheter gent emot de obildbara sinnesslöa, och det
            mindre samhället borde alltså kunna ställa samma anspråk på staten
            i det ena avseendet som i det andra. Denna synpunkt har redan
            av kommitterade 1894 framhållits i Under- dånigt betänkande och
            förslag till ordnande av andesvagas undervisning. Då emellertid
            vården av de obildbara sinnesslöa, enligt vad ovan framhållits,
            ej bör avskiljas ur dess organiska sammanhang med den övriga idiotvården
            och staten tills vidare ej är i stånd att övertaga denna vård,
            huru önskligt detta ur flera synpunkter än vore, böra landstingen
            och kommunerna även här taga saken om hand, men från statens sida
            åtnjuta all den uppmuntran och ekonomiska hjälp, som det behjärtansvärda
            ända- målet kräver, och intill den gräns, dit staten för närvarande
            kan finnas böra sträcka sitt tillmötesgående.» Medicinalstyrelsen
            framhåller ock i samma skrivelse, att staten bör »biträda, underlätta
            och uppmuntra dessa byggnadsföretag (idiotasylerna) genom penningbidrag
            eventuellt billiga lån&gt;. Ehuru denna grundsats icke ännu blivit
            av Riksdagen godkänd be- träffande idiotvården i dess helhet,
            torde dock skäl kunna finnas att låta densamma i särskilda undantagsfall
            komma till tillämpning. Vad Norr- bottens län angår äro förhållandena
            därstädes i många avseenden så excep- tionella, att länet kan
            sägas intaga en undantagsställning. Det torde icke kunna anses
            innebära något oskäligt, om en hemställan göres hos Riks- dagen
            om bidrag till uppförande av en anstalt för sinnesslöa därstädes.
            Enligt en utredning, som gjordes år 1909, finnas i länet omkring
            40 obild- bara sinnesslöa barn under 15 år. Att många av dessa
            få en synnerligen otillfredsställande vård i sina ofta fattiga
            och långt avlägsna hem är lätt att förstå. De stora avstånden
            och de dåliga kommunikationerna göra det ock i de festa fall omöjligt
            att utöva någon kontroll över huru dessa olyckliga vårdas. Dessutom
            äro de till stor tunga i hemmen och utgöra för sina fattiga anhöriga
            ett stort hinder att kunna skaffa sig utkomst.
          </p>
          <pb facs="riksdagen-motions-pdf/data/1913/mot_1913__ak__69/mot_1913__ak__69-004.pdf"/>
          <p xml:id="i-9NrCDNMr6TegQGKkKj4eZG">
            4 Motioner i Andra kammaren, Nr 69.
          </p>
          <p xml:id="i-Rz4KnT75WxKK5LEWUBTYH9">
            Om någonting kan kallas ett trängande behov, så är det att få
            till stånd en idiotasyl i Norrbottens län. Denna bör lämpligen
            vara avsedd för upptagande av barn och ställas i samband med uppfostringsanstalt
            och arbetshem. Detta behov är ock av länets landsting insett och
            erkänt, men de stora utgifter, som börjat hopa sig på dess budget,
            ha medfört att denna trängande humanitära fråga undanskjutits.
            För att något belysa lands- tingets utgiftsförhållanden må nämnas,
            att endast för sjukvård följande anslag redan äro beviljade och
            börjat tagas i anspråk, nämligen till lasaretts- byggnader i Piteå
            och Gällivare i runt tal 600,000 kronor, till bostad åt lasarettsläkaren
            i Luleå 36,000 kronor, till tuberkulossanatoriet i Sand- träsk
            120,000 kronor, till inköp av nationalföreningens mot tuberkulos
            anstalt Hälsan 12,500 kronor samt dessutom 10,000 kronor årligen
            till dispensärverksamhet. Därjämte växa kraven på landstingets
            understöd i alla andra frågor, som ligga inom dess verksamhetsområde.
            Men även med dessa stora utgifter för ögonen torde landstinget
            kunna förmås att bevilja anslag jämväl till en sinnesslöanstalt,
            därest något bidrag från statens sida kunde erhållas till uppförande
            av asylbyggnad. I för- hållande till den kostnad, som en sådan
            byggnad beräknats draga, synes ett statsbidrag av 1,000 kronor
            för varje plats asylen skulle inrymma vara skäligt. Om nu asylen
            beräknas för 35 skyddslingar, skulle statens bidrag bli 35,000
            kronor. I betraktande av det behjärtansvärda ända- målet och den
            avlägsna många avseenden vanlottade landsdel det här gäller, kan
            ett sådant offer från statens sida icke anses för stort. Med stöd
            av vad jag sålunda haft äran anföra får jag vördsamt hemställa,
            att Riksdagen ville bevilja och på extra stat för 1914 anvisa
            ett belopp av 35,000 kronor att utgå så- som bidrag till uppförande
            av en asyl för obildbara sinnesslöa barn i Norrbottens län, under
            förutsättning att landstinget mot åtnjutande av bemälda bidrag
            upp- för en asylbyggnad av sten beräknad för minst 35 platser.
          </p>
          <p xml:id="i-W7cGQns7chuoKdhgmhpbBT">
            Stockholm den 24 januari 1913. Paul Hellström. I motionens syfte
            instämma:
          </p>
          <p xml:id="i-5gPHgT8Ps35KBY6UMaA7wX">
            Linus Lundström. Ernst Hage. K. L. Sandstedt. L. J. Carlsson.
            P. Alb. Bäckman.
          </p>
          <p xml:id="i-DDRrPns3CzA4SpNVA9LwB9">
            Stockholm, Ivar Heggströms Boktr. A.-B., 1913.
          </p>
        </div>
      </div>
    </body>
  </text>
</TEI>
