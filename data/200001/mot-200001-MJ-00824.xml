<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0824/mot_200001_MJ_0824-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ824 pnr: mp537
          </p>
          <p>
            Motion till riksdagen 2000/01:MJ824
          </p>
          <p>
            av Birger Schlaug (mp)
          </p>
          <p>
            Stranderosion och andra effekter av klimatförändringar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av ett särskilt statsanslag för att parera,
            motverka och förebygga effekter av klimatförändringar.
          </p>
          <p>
            Klimatfrågan
          </p>
          <p>
            Risken för klimatförändringar är förmodligen detta århundrades
            allvarligaste miljöhot. De senaste årtiondena kan vi konstatera
            en kraftig global uppvärmning. Av millenniets sista tio år har
            åtta varit de varmaste som uppmätts. En i stort sett helt enig
            forskarkår har svårt att förklara det på annat sätt än att det
            beror på den ökande växthuseffekten som blir följd av förbränning
            av fossila bränslen, dvs kol, olja och fossilgas. Vid förbränningen
            släpps kolatomer, som legat lagrade i jordskorpan i årmiljoner
            lösa i form av koldioxid. Den klimatpåverkan som växthuseffekten
            leder till riskerar att få förödande konsekvenser med förändrade
            nederbördsmönster, ökade stormskador, höjda havsnivåer och stora
            översvämningar. Vi har de senaste åren upplevt katastrofer som
            är direkt kopplade till klimatet. Översvämningarna i Mocambique
            är ett exempel. För några år sedan förorsakade orkanen Mitch en
            total förödelse där den drog fram över Centralamerika. Det finns
            inga tecken som tyder på att det skall bli färre katastrofer i
            framtiden. Det finns för övrigt det som talar för att Golfströmmen
            kan förändra sitt lopp, vilket skulle kunna leda till att Sverige
            kan få något av ett sibiriskt klimat. De totalt förödande konsekvenser
            som kan bli av klimatförändringarna innebär att försiktighetsprincipen
            måste gälla. Åtgärder måste vidtas i förebyggande syfte. Det effektivaste
            och billigaste sättet att minska utsläppen av koldioxid är att
            skatteväxla, genom att höja skatten på koldioxid och sänka
          </p>
          <pb facs="riksdagen-motions-pdf/data/200001/mot_200001_MJ_0824/mot_200001_MJ_0824-0002.pdf"/>
          <p>
            2000/01:MJ824
          </p>
          <p>
            den på arbete. Om det blir dyrare att släppa ut koldioxid så
            leder det till både förändringar i livsstilen och till att ny
            teknik utvecklas och tas i bruk. Fler kommer att välja att efterfråga
            bilar som drar mindre bensin. Istället för att välja en bil som
            drar en liter per mil kan man köra en som drar 0,6 liter eller,
            om trycket på biltillverkarna ökar, 0,3 liter per mil. Varje liter
            bensin leder till utsläpp av 2 kg koldioxid — effekten av en energieffektivare
            bilpark blir således betydande. En högre koldioxidskatt sätter
            också press på biltillverkarna att såväl tillverka biobränslebilar,
            som inte ger nettoutsläpp av koldioxid, som utveckla bränsleceller
            etc. Genom ett smartare körsätt kan man minska sin förbrukning
            av bensin med ca 2096. Vid nyproduktion kommer bästa teknik att
            användas, eftersom den även i företagens budget kommer att betala
            av sig snabbt.
          </p>
          <p>
            Parera effekterna
          </p>
          <p>
            Även om vi såväl nationellt som globalt kommer att lyckas att
            minska utsläppen av klimatförändrande gaser kommer effekter av
            tidigare utsläpp att drabba oss. Detta medför kostnader — såväl
            för det globala samhället som för vårt nationella. Vi kan redan
            konstatera att mycket talar för att en ökande stranderosion kommer
            att påverka många svenska kommuner. Redan nu ser vi hur t.ex.
            Ystads kommun drabbats och hur en kommunal budget kan urgröpas
            p.g.a. klimatpåverkan. Flera kommuner i landet har bildat en gemensam
            arbetsgrupp för att tillsammans med forskare utarbeta strategier
            i kampen mot erosion. Vi vet att klimatpåverkan även kan påverka
            flora och fauna, vattenflöden och skyddsbehov. Effekterna av de
            översvämningar som blev följden av den senaste sommarens väder
            kunde åtgärdas med hjälp av pengar från den tillfälliga s.k. kommunakuten.
            För att parera, motverka och förebygga effekterna av klimatförändringar
            behövs ekonomiska resurser. Det behövs forskning, analyser och
            samordning för att på bästa sätt hitta bästa lösningar. De ad
            hoc-lösningar som annars lätt blir fallet är otillfredsställande.
            Ett steg i rätt riktning är att t.ex. låta en myndighet hantera
            och ansvara för erosionsfrågorna. Ett annat steg är att inrätta
            ett anslag i statsbudgeten för att garantera att det finns medel
            avsatta på liknande sätt som vi under budgetsamverkan kunnat införa
            ett anslag för marksanering.
          </p>
          <p>
            Stockholm den 5 oktober 2000
          </p>
          <p>
            Birger Schlaug (mp)
          </p>
        </div>
      </div>
    </body>
  </text>
</TEI>
