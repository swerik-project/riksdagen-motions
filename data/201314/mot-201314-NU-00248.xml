<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00248">
  <teiHeader>
    <fileDesc>
      <titleStmt>
        <title>Aktiv regionalpolitik</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktiv regionalpolitik</title>
          <idno type="rdwebb">H102N248</idno>
          <rs type="number">N248</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N248/text</ref>
          <ref type="dokument_url_html">http://data.riksdagen.se/dokument/H102N248</ref>
          <ref type="dokumentstatus_url_xml">http://data.riksdagen.se/dokumentstatus/H102N248</ref>
          <ref type="doc">http://data.riksdagen.se/fil/1218C2E9-7BAE-4766-A983-24D8A68B7A41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MuUL612UkF4G6bCxoDQXgR" type="signed"/>
        <correspContext corresp="i-MuUL612UkF4G6bCxoDQXgR">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction xml:id="i-LoYfBpCzNBaLhXD39DFDY7" type="numbering">
          <date when="2013-10-02"/>
        </correspAction>
        <correspAction xml:id="i-5eWxc8hQkHV1PBWHkn7RwC" type="submission">
          <date when="2013-10-02"/>
        </correspAction>
        <correspAction xml:id="i-GHVqF1QPgxhE9Rar3nvwaE" type="transfer">
          <date when="2013-10-01"/>
        </correspAction>
        <correspAction xml:id="i-wJ47cx5joukERjKjBrmgx" type="assigned"/>
        <correspContext corresp="i-wJ47cx5joukERjKjBrmgx">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7JSLwKvz1kwZE2uEkJfTWE">
            Förslag till riksdagsbeslut
          </head>
          <list style="ol">
            <item xml:id="i-2HqjQYGZbfxP1ygDTZAnZD">
              Riksdagen tillkännager för regeringen som sin mening vad som
              anförs i motionen om behovet av en aktiv regionalpolitik.
            </item>
            <item xml:id="i-JYVU3arE7F828Xd323z7RP">
              Riksdagen tillkännager för regeringen som sin mening vad som
              anförs i motionen om behovet av en regional utvecklingsstrategi.
            </item>
            <item xml:id="i-4nadjHDTDBThe2CVyfMpo7">
              Riksdagen tillkännager för regeringen som sin mening vad som
              anförs i motionen om behovet av ersättningsverksamhet efter Sadevs
              nedläggning.
            </item>
            <item xml:id="i-T8fFzgY92BocpyY1FKCLyb">
              Riksdagen tillkännager för regeringen som sin mening vad som
              anförs i motionen om behovet av bredband i hela landet. 1
            </item>
            <item xml:id="i-66ntpg4ZK8zys3HwisyM1X">
              Riksdagen tillkännager för regeringen som sin mening vad som
              anförs i motionen om den sociala ekonomin och kooperativt företagande.
            </item>
          </list>
          <p xml:id="i-GycZioCbJio8nYp6qyuXy6">
            1 Yrkande 4 hänvisat till TU.
          </p>
        </div>
        <div type="motContent">
          <head xml:id="i-UcUNbDugLPhFSkDYEk9EkY" type="h1">
            Arbete och mål om full sysselsättning
          </head>
          <p xml:id="i-6tMJQqKkvKaUxgKM6Gm7Zj">
            För att hela Sverige ska kunna leva behövs en aktiv regionalpolitik.
            En politik som ger människor förutsättningar att kunna bo och
            leva i hela landet. Det kräver att flera områden inom politiken
            måste samspela.
          </p>
          <p xml:id="i-LhbNmg5yTPc6NZLXcwiAJ9">
            Rätten till arbete är en grundläggande faktor för att kunna skapa
            tillväxt oavsett om det är i en stad eller på landsbygden. Växande
            företag skapar efterfrågan på arbetsmarknaden, och en aktiv arbetsmarknads-
            och utbildningspolitik rustar människorna så att de kan ta de
            nya jobben som växer fram.
          </p>
          <p xml:id="i-QTzQ2wxQuQqXsfLavxauJo">
            För att möta efterfrågan behövs en kompetensplattform där representanter
            från arbetslivet och utbildningssamordnare finns representerade.
            Matchning är idag ett stort problem på den svenska arbetsmarknaden
            och därför behövs ett ökat samarbete mellan näringsliv, fackliga
            organisationer och utbildningsväsendet. Syftet med en kompetensplattform
            är att kartlägga kompetensförsörjning och planera utbildningsbehov
            för näringslivet. Detta är ett sätt att få till bättre matchning
            mellan arbetskraft och företag som gagnar båda parter. Systemet
            är beroende av att det finns en politik som utökar studieplatser
            så att studerande ska kunna erbjudas möjlighet att välja utbildningar
            som efterfrågas av arbetsgivarna.
          </p>
          <p xml:id="i-E2yc4q3MTq3BjSzGzziLJt">
            Det behövs samtidigt en aktiv näringspolitik med mer av samarbete
            mellan politiken, näringsliv och akademi. Det ger nya jobb och
            ger befintliga företag möjlighet att utvecklas samtidigt som nya
            företag startas.
          </p>
          <p xml:id="i-Sn9cPZPo6uq6wyGqTFwr2s">
            Och en levande landsbygd och fungerande landsbygdsföretag är
            grundläggande för hela Sveriges utveckling och möjlighet att bland
            annat klara framtidens utmaningar när det gäller såväl mat- och
            energiförsörjning som arbetstillfällen i glesbygden. Det är nödvändigt
            att öka den svenska livsmedelsproduktionen både i volym och värde,
            därför behövs också en nationell livsmedelsstrategi och en satsning
            på tillämpad forskning. Som ett led i detta arbete bör det föras
            en diskussion om ett nationellt mål för den svenska livsmedelsproduktionen.
            Vikten av konkurrenskraftiga landsbygdsföretag och en djurproduktion
            över hela landet kan inte underskattas.
          </p>
          <head xml:id="i-CxxMShirpPo5ae2xPrAgmT" type="h2">
            Jämställdhet – en förutsättning för full sysselsättning
          </head>
          <p xml:id="i-XPZ4BsdUHZpCEFLtpQh9zE">
            Även om Sverige kommit långt i jämställdhetsarbetet finns det
            fortfarande stora problem i samhället som måste lösas. I Värmland
            är det få kvinnor i både bolagsstyrelser och företagsledningar
            samtidigt som andelen förvärvsarbetande kvinnor ligger under riksgenomsnittet.
            Det behövs en satsning på jämställdhet och kvinnors företagande.
            Kvinnors kompetens och resurser tas inte tillvara och om kvinnors
            företagande skulle öka till männens nivå skulle det innebära 75
            000 nya företag med 278 000 nya jobb. Ett exempel för att främja
            arbetet är resurscentra för kvinnor som bidrar till jämställdhet
            i det regionala tillväxtarbetet genom att synliggöra kvinnors
            villkor och öka kvinnors inflytande. I Värmland finns ett regionalt
            resurscentrum för kvinnor, där man har två genuspedagoger anställda.
            Satsningen har gett resultat och behöver långsiktiga villkor.
          </p>
          <head xml:id="i-2iZuo12zQWzfQpC6hHYz21" type="h2">
            Samverkan – en framgångsfaktor för näringslivet
          </head>
          <p xml:id="i-NNhb85X1rhRedDfmN9Hffq">
            I Värmland finns flera så kallade klusterorganisationer, det
            vill säga samverkan mellan politik, Karlstads universitet, näringsliv
            och samhälle. Genom att föra samman olika aktörer byggs broar
            och nya tankar och idéer uppstår. Det kan leda till nya innovationer,
            som i sin tur leder vidare till nya affärsmöjligheter och arbetstillfällen.
            Undersökningar visar också på att omsättningen och vinsterna bland
            företagen i klustren höjs. Detta går att studera närmare genom
            SLIM-projektet, som betyder Systemledning för innovativa miljöer
            i norra Mellansverige.
          </p>
          <p xml:id="i-MvvCwqCwNnkj4mPxC9vmuK">
            Compare är ett av flera bra exempel i Värmland på hur samverkan
            genom kluster bygger de enskilda företagen starka. Compare har
            satsat på att utveckla samverkan med Norge och it-företagen runt
            Oslo. Detta leder till fler arbetstillfällen och att de värmländska
            företagen växer och utvecklas. Utifrån den här bakgrunden bör
            en nationell innovationsstrategi tas fram, där klustertänkandet
            ingår samt de lärdomar detta har resulterat i.
          </p>
          <p xml:id="i-LyFU64BEhBHVh4j1EppXhY">
            Ytterligare viktiga faktorer för att människor i hela landet
            ska kunna leva, är att ta vara på människors engagemang. Det innebär
            ett aktivt stöd till offentliga lokaler och mötesrum såsom hembygdsgårdar
            och Folkets hus. Det bör också inkludera att det i regioner finns
            ett system för att uppmuntra och stödja fria kulturgrupper samt
            lokala arrangemang och traditioner. En levande landsbygd skulle
            inte bara ge effekter av ett mer inkluderande samhälle som garanterar
            medborgerliga rättigheter. Det skulle också innebära kreativitet
            och verksamheter, vilket i sin tur skulle leda till fler företag
            och en ökad besöksnäring. Ett tydligt exempel i Värmland är Västanå
            teater i Sunne där satsningar resulterat i att 60–70 procent av
            besökarna kommer ifrån andra län.
          </p>
          <head xml:id="i-CSAX5RpAh9iULSxzeHqL7k" type="h2">
            Samhällets ansvar för grundläggande service
          </head>
          <p xml:id="i-4PSx4mwkXHntV68bAv2Pg5">
            Sverige behöver en statlig aktiv regional utvecklingsstrategi.
            Det behövs för att Värmland och resten av landet ska utvecklas
            på bästa sätt. Strategin ska kunna tillvarata varje regions och
            kommuns unika kvaliteter, dess särskilda resurser och specifika
            förmåga att bidra till hela samhällets sociala, miljömässiga,
            ekonomiska och sysselsättningsmässiga tillväxt och välfärd. Strategin
            ska bygga på principen om att hela landet ska leva.
          </p>
          <p xml:id="i-Y2TFrTsum6uVBDPNK377KJ">
            Ett exempel är att det under de senaste åren har skett omorganisationer
            inom den statliga sektorn som inneburit att allt fler institutioner
            lämnar mindre städer och län runt om i landet för att förflyttas
            till Stockholm eller andra större städer.
          </p>
          <p xml:id="i-ScDbYt2RtWXByvNCsC4iEp">
            Därför bör lokaliseringen av statlig verksamhet således också
            inkluderas i den regionala utvecklingsstrategin. Exempelvis Värmlands
            närhet till Norge tillsammans med länets starka kulturutbud och
            framgångsrika klusternätverk skulle kunna vara viktiga ingredienser
            för att utveckla delar av den statliga verksamheten. Nu när myndigheten
            Sadev har lagts ned i Karlstads kommun är det viktigt att Värmland
            får en annan statlig etablering som ersättning.
          </p>
          <p xml:id="i-4MFR4QazQ74qRqr1owdttG">
            Ett viktigt redskap för hela landets utveckling är också det
            kommunala skatteutjämningssystemet. En enig parlamentarisk utredning
            har föreslagit förändringar både i inkomst- och kostnadsutjämningen.
            Dessa bör snarast genomföras, för en fortsatt kommunalekonomisk
            utjämning är nödvändig för att kunna garantera en likvärdig kvalitet
            i välfärdstjänsterna oavsett var i landet man bor. Den regionala
            tillväxtpolitiken måste bygga på insikten att landsbygden har
            rätt att utvecklas på samma villkor som andra geografiska områden.
          </p>
          <p xml:id="i-Lx1ka6DxQjirnZ23WTseT1">
            Det är statens uppgift att se till att det finns tillgång till
            en grundläggande service runt om i Sverige. Viktiga funktioner
            som post, dagstidning, telefoni, el och it och annan basal infrastruktur
            är avgörande för att kunna leva ett modernt liv.
          </p>
          <p xml:id="i-XHX8gjfkwoJzYWEL5atfKZ">
            I Värmland finns exempel på hur lokala servicepunkter fungerar
            som samlingsplatser där man kan uträtta vardagliga ärenden. I
            ett av fallen har en ICA-handlare på frivillig och ideell basis
            tagit ansvar för sin hembygd och hjälper äldre människor med att
            bland annat utföra banktjänster och ha kontakt med myndigheter.
            Sådana privata initiativ är visserligen glädjande, men visar samtidigt
            på att det finns ett stort behov som politiken inte tar ansvar
            för.
          </p>
          <p xml:id="i-ETtLFjB2LjG7SH5NWoa6aa">
            En nära kontakt med myndigheter är viktigt både för företag och
            för enskilda medborgare. Alla har inte tillgång till bredband
            och kan inte göra sina ärenden via internet. Därför behövs också
            en möjlighet till fysisk kontakt med personal. En möjlighet skulle
            därför vara att varje kommun minst ska ha ett statligt servicekontor.
          </p>
          <p xml:id="i-EW1tkmRJknYWTVd5kFnaHL">
            Lika viktigt för både befolkning och företag är närheten till
            lokala banker. Sparbanksrörelsen har sedan länge varit en utvecklingsmotor
            i mindre kommuner och gynnat tillkomsten av fler företag och jobb
            i regionerna utanför de stora tätortsbildningarna. Därför är det
            viktigt att det förs en politik så att sparbanksrörelsen kan stärkas
            och det finns flera områden som behöver åtgärdas.
          </p>
          <p xml:id="i-9j8BrPcMgvnKXGUBnHVQTf">
            Att ha tillgång till internet är idag en förutsättning för att
            kunna sköta sina vardagssysslor. Därför måste tillgången till
            bredband stärkas oavsett var i landet man bor. Viktigt är att
            infrastrukturinvesteringar ska styras efter behov, inte av enskilda
            kommuners ekonomi. Därför måste staten ta ansvar för att säkerställa
            stöd till de delar av landet där marknadskrafterna inte når fram.
            I till exempel Torsby kommun räknar man med att det kan komma
            att kosta upp till 200 miljoner kronor att bygga ut nätet. Detta
            är inte hållbart för en kommun på 10 000 invånare.
          </p>
          <head xml:id="i-U6zdXPFohyebRrWbzyk7cy" type="h2">
            Utbildning
          </head>
          <p xml:id="i-HmYMV7Xg2hSNqLQS9MkkVH">
            Vi har en arbetslöshet i skrivande stund på över 400 000 svenskar.
            Samtidigt fastnar allt fler personer i Sverige i långtidsarbetslöshet.
            Antalet har ökat rekordartat under de senaste sex åren och många
            av dem saknar en gymnasieexamen. Båda dessa grupper behöver ha
            möjligheten att bygga på sin utbildning för att kunna återigen
            komma in i arbetslivet och bryta utanförskap. Både Värmland och
            Sverige i stort har en relativt låg utbildningsnivå i relation
            med andra jämförbara länder. Arbetslivet är allt mer flexibelt
            och utbildningen måste hänga med i näringslivets utveckling om
            vi ska kunna nå målen om full sysselsättning.
          </p>
          <p xml:id="i-SAMZmyje8p6t5APcHNJB5r">
            Kvaliteten i skolan måste höjas och politiken måste bryta trenden
            med att allt fler går ut grundskolan och gymnasiet utan godkända
            betyg. En viktig åtgärd är exempelvis att minska antalet elever
            i klasserna så att lärarna får mer tid till varje elev.
          </p>
          <p xml:id="i-56nQ9fFg8ouuuqN1RCPkZx">
            Ny teknik har blivit en del av samhället och är en grund för
            att kunna uträtta vardagliga ärenden. Skolan ska utjämna barns
            och ungdomars livsvillkor och fler elever bör därför få tillgång
            till personlig it-utrustning i skolan. Skolans utbildning måste
            i allt större utsträckning inkluderas i teknikens framsteg då
            en regional utveckling inbegriper medvetna medborgare. En åtgärd
            som inte minst är viktig för ungdomars anställningsbarhet i framtiden.
          </p>
          <p xml:id="i-XNH3yb83yfZkN62Pgxjhux">
            Det behövs en långsiktighet i att erbjuda befolkningen utbildning
            för ett livslångt lärande. Regionala universitet och högskolor
            spelar här en stor roll och är en förutsättning för att klara
            framtidens näringsliv och arbetsmarknad. Närheten till utbildning
            har visat sig spela en viktig roll i regionerna, inte minst i
            hur näringslivet i området utvecklats. Företag och människor kommer
            i allt större utsträckning vara beroende av ny kunskap. I Värmland
            är behovet av både kompetensförsörjningen och kompetensutveckling
            inom offentlig sektor ett tydligt exempel på att behovet av ny
            kunskap aldrig kommer att sina.
          </p>
          <p xml:id="i-Awr6LhC9AyHEXLR2usmzyh">
            Det finns då en stor nytta i att bedriva utbildning i närhet
            och i samarbete med näringslivet. Kopplingen till näringslivet
            är också en grund för att fler ska vilja och kunna starta nya
            företag. Här är det viktigt att fler studenter får stöttning i
            sitt företagande. Bland annat organisationer som Drivhuset är
            viktiga komponenter för att stötta studenternas entreprenörskap.
          </p>
          <p xml:id="i-W4GZhGoZKoVeGY2qNyRkzX">
            Det är viktigt att det förs en politik som gör det enklare att
            starta nya företag. Småföretagare är ett viktigt inslag på landsbygd
            som i städer. Samtidigt vet vi att större delen av arbetskraften
            i dag arbetar inom små och medelstora företag. Men att starta
            nya företag kräver inte bara ekonomiska förutsättningar, utan
            kanske framför allt kreativa människor med nya idéer. Kulturen
            och utbildning är viktiga ingredienser för att skapa kreativitet
            och nytänkande.
          </p>
          <head xml:id="i-8DcB5rb7uTEaLYSaJuvyZc" type="h2">
            Offentlig upphandling
          </head>
          <p xml:id="i-XEk6o11XUvNHu4mDs4dMK2">
            I Sverige upphandlas det för åtskilliga miljarder kronor årligen.
            Det är stora summor, och de skulle kunna användas på ett bättre
            sätt än vad de görs idag. Tyvärr råder det fortfarande en osäkerhet
            inom ramen för LOU. En översyn och en förenkling är nödvändigt.
            Exempelvis är diskussionen om våra livsmedel i skolor och inom
            andra offentliga verksamheter ständigt pågående. Kommuner och
            landsting bör kunna ställa rättmätigt höga krav på produktionen
            av de livsmedel som upphandlas offentligt. De kan dessutom vara
            pådrivande i utvecklingen av ny teknik och nya företag.
          </p>
          <p xml:id="i-yq9b9fpscNxYRzqqWPN2k">
            En översyn av upphandlingsförfarandet skulle också kunna vara
            avgörande för det lokala näringslivet genom att samhället bidrar
            till att också ge små och medelstora företag i regionen chansen
            att växa och i sin tur skapa fler arbetstillfällen.
          </p>
          <head xml:id="i-TmmYKHRCzbR6fu6LhiNJBw" type="h2">
            Koppla ihop EU:s sammanhållningspolitik med den statliga regionala
            utvecklingspolitiken
          </head>
          <p xml:id="i-SY7aNPfdZHEATRrAk6FwX6">
            Den svenska statliga regionala utvecklingspolitiken är en del
            av EU:s sammanhållningspolitik, då det finns en tydlig koppling
            mellan sammanhållningspolitiken och den nationella tillväxtambitionen.
          </p>
          <p xml:id="i-FzTznojRifH2DUzZJ8tUKy">
            EU:s strukturfonder har en viktig betydelse i arbetet för en
            regional utveckling. Projekt som bedrivs inom ramen för dessa
            program syftar till att påverka förutsättningarna för regional
            tillväxt. Att förenkla administrationen och regelverken är därför
            nödvändiga steg för att projekten ska bli verklighet.
          </p>
          <head xml:id="i-Quyw86MJx7faSJB2tYByUN" type="h2">
            Social ekonomi och kooperativt företagande är en verklig tillgång
          </head>
          <p xml:id="i-AYxWP2kPSbq3ZGH5QFHUz3">
            I Sverige har vi till skillnad mot många andra länder ingen stark
            tradition av medarbetarägda kooperativa företag. Vi ser dock inte
            minst inom kultursektorn och på landsbygden att kooperativt företagande
            är på frammarsch. Det är därför av stor vikt att regeringen stödjer
            de organisationer som arbetar med social ekonomi och utveckling
            av den kooperativa företagsformen. I andra länder, till exempel
            Kanada, finns goda exempel på att just ett gemensamt ägande har
            varit räddningen för ett nedläggningshotat företag. Sociala företag
            kan vara den första ingången på arbetsmarknaden för den som varit
            borta från arbete under lång tid. Varje människas vilja till arbete
            ska tas tillvara.
          </p>
        </div>
        <div type="motSignatures">
          <list>
            <item xml:id="i-AiPHACRmUgLng1HQEnpYhF">
              Berit Högman (S)
            </item>
            <item xml:id="i-EkVboBYtVyvYzHmauZaN33">
              Gunilla Svantorp (S)
            </item>
            <item xml:id="i-W3gV8NRtjQ5hCvyqpj6N6y">
              Jonas Gunnarsson (S)
            </item>
            <item xml:id="i-N7F7FmA8fKBg35yhdSuMgQ">
              Lars Mejern Larsson (S)
            </item>
          </list>
        </div>
      </div>
    </body>
  </text>
</TEI>
