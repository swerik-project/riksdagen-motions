<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00224">
  <teiHeader>
    <fileDesc>
      <titleStmt>
        <title>Aktiv näringspolitik för ett starkare innovationsklimat</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktiv näringspolitik för ett starkare innovationsklimat</title>
          <idno type="rdwebb">H102N224</idno>
          <rs type="number">N224</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N224/text</ref>
          <ref type="dokument_url_html">http://data.riksdagen.se/dokument/H102N224</ref>
          <ref type="dokumentstatus_url_xml">http://data.riksdagen.se/dokumentstatus/H102N224</ref>
          <ref type="doc">http://data.riksdagen.se/fil/FB08A1AB-0360-4D18-A74F-5C2709893F85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KKiNNPqXVBMdjCjWqNbomT" type="signed"/>
        <correspContext corresp="i-KKiNNPqXVBMdjCjWqNbomT">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-3kiNcjUJnEV1Q47jQcYYJx">
          <date when="2013-10-01"/>
        </correspAction>
        <correspAction type="submission" xml:id="i-PuwPeEinbgK9tLamu8xNpw">
          <date when="2013-09-30"/>
        </correspAction>
        <correspAction type="transfer" xml:id="i-G4mqqQyLWXt3jKnMQspTL5">
          <date when="2013-09-30"/>
        </correspAction>
        <correspAction type="assigned" xml:id="i-D3Au5DohEHLkm8H6r64jvq"/>
        <correspContext corresp="i-D3Au5DohEHLkm8H6r64jvq">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-Gn1m5GdBxCtKnh5t1HbATe">
          <head xml:id="i-Kd6RyLXmnjgKG4TkbzEpNA">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Det behövs en innovationspolitik 3
            </item>
            <item>
              5 Vänsterpartiets förslag 4
            </item>
            <item>
              5.1 Kapitalförsörjning 4
            </item>
            <item>
              5.2 Miljöteknikfond 5
            </item>
            <item>
              5.3 Exportstöd för små och medelstora företag 5
            </item>
            <item>
              5.4 Utveckla samverkansprogrammen 6
            </item>
            <item>
              5.5 Stärk Rise 6
            </item>
          </list>
        </div>
        <div type="motProposal" subtype="förslag">
          <head xml:id="i-6E1UxcJN4ReZgmSuXoEZFS">
            2 Förslag till riksdagsbeslut
          </head>
          <list style="ol">
            <item xml:id="i-7bPM72iuyB9XTJ5fmNDth5">
              Riksdagen tillkännager för regeringen som sin mening vad som
              anförs i motionen om att regeringen bör få i uppdrag att utreda
              formerna för hur Innovationsbron, Almi Företagspartner AB och
              Inlandsinnovation kan slås ihop till en ny organisation med uppgift
              att stimulera kapitalförsörjningen i de riktigt tidiga faserna.
            </item>
            <item xml:id="i-Hw6TDutzMZ3tuZCmzZSEJZ">
              Riksdagen tillkännager för regeringen som sin mening vad som
              anförs i motionen om att det bör införas ett stöd för forskning
              och utveckling (FoU) för små och medelstora företag.
            </item>
            <item xml:id="i-WVjHozCrz4pYoKagSKnGhT">
              Riksdagen tillkännager för regeringen som sin mening vad som
              anförs i motionen om att Tillväxtverket bör läggas ned och resurser
              och arbetsuppgifter föras över till andra statliga myndigheter,
              bolag och regionala myndigheter.
            </item>
            <item xml:id="i-GqVAqKXJWB4rvt8QoUaVUf">
              Riksdagen tillkännager för regeringen som sin mening vad som
              anförs i motionen om att det bör inrättas en miljöteknikfond.
            </item>
            <item xml:id="i-HpNcr5eXrwuoZKTW4D4fcC">
              Riksdagen tillkännager för regeringen som sin mening vad som
              anförs i motionen om att det bör genomföras förbättringar när
              det gäller exportstöd.
            </item>
            <item xml:id="i-H6zPyMU22gJtfTbYx3scTf">
              Riksdagen tillkännager för regeringen som sin mening vad som
              anförs i motionen om inriktning och finansiering av Vinnovas strategiska
              innovationsprogram.
            </item>
            <item xml:id="i-AhZE9VyoK8TxVqYups5vMB">
              Riksdagen tillkännager för regeringen som sin mening vad som
              anförs i motionen om inriktning och resursförstärkning av Rise.
            </item>
          </list>
        </div>
        <div type="motContent">
          <head type="h1" xml:id="i-E51SWJFgoeh1KMbTGWufeC">
            3 Inledning
          </head>
          <p xml:id="i-JsBz4QXfKekBkMatiiBrFB">
            För Vänsterpartiet är arbetet för full sysselsättning centralt.
            Frågan är dock var de nya jobben ska utvecklas i den globaliserade
            ekonomin och hur framtidens välfärd och välstånd ska byggas. Det
            är Vänsterpartiets övertygelse att det inte är genom lägre löner
            och sämre villkor på arbetsmarknaden som framtidens jobb skapas
            i Sverige. Vi vill i stället att vårt land ska utvecklas genom
            innovationer och nytänkande som omsätts i nya produkter eller
            tjänster. Då kan Sverige stå starkt, nå målet om full sysselsättning
            och utvecklas som en kunskapsdriven nation.
          </p>
          <p xml:id="i-TBShVsiWNiUSGzK3YNnV6h">
            Den svenska ekonomin har genomgått omvälvande förändringar under
            de senaste 30 åren. Utvecklingen har framför allt drivits på av
            globaliseringen i form av ett ökat globalt arbetskraftsutbud från
            länder som Kina och Indien, ökad världshandel, ökad migration
            och teknologisk utveckling. Denna utveckling har ökat konkurrenstrycket
            på den svenska ekonomin i allmänhet och på tillverkningsindustrin
            i synnerhet.
          </p>
          <p xml:id="i-5XBJvv7T41Exsj6Y28jYDW">
            Inom tillverkningsindustrin har globaliseringen bidragit till
            att verksamheter med högt förädlingsvärde fått allt större andelar.
            Inom basindustrin går t.ex. exporten från massa och malm mot mer
            avancerade pappersprodukter och specialstål. Samtidigt har högteknologiska
            branscher inom t.ex. kemi, läkemedel och maskinindustri växt i
            betydelse, och vissa branscher, som varvs- och textilindustrin,
            har i princip försvunnit. Parallellt med denna utveckling har
            den privata tjänstesektorn vuxit kraftigt och har under de senaste
            10 åren svarat för merparten av den svenska ekonomins sammanlagda
            sysselsättningstillväxt.
          </p>
          <p xml:id="i-56gVVujZCqEhJqmNNGVBRs">
            Sverige är på många sätt unikt med vår lilla hemmamarknad och
            stora internationella exportföretag. Exportens andel av BNP uppgår
            i dag till ca 50 procent. Det mesta av Sveriges varuexport går
            emellertid fortfarande till Europa (ca 70 procent), samtidigt
            som varuexporten till Kina är relativt blygsam (drygt 3 procent).
          </p>
          <p xml:id="i-Pd8Jg9zM3rPMRrecpT9WVY">
            Svensk forskning och utveckling är på ytan stark, men vi är mycket
            beroende av en handfull globala företags FoU (forskning och utveckling).
            Skulle dessa fallera eller flytta mer av sin forskning utomlands
            visar sig svagheterna relativt omgående. Ett annat bekymmer är
            att vi i förhållande till andra länder sakta tappar marknadsandelar
            på exportmarknaden och att de stora svenska globala företagen
            nu huvudsakligen ökar antalet anställda utanför Sveriges gränser.
          </p>
          <head type="h1" xml:id="i-E9GrmqMfkioE7nvbWe5evX">
            4 Det behövs en innovationspolitik
          </head>
          <p xml:id="i-C9QhAxo9ncReuQaLAJhypN">
            Det tilltagande globala konkurrenstrycket tvingar Sverige att
            snabbt ställa om till innovationsdriven tillväxt. Det andra gör
            billigare och ibland bättre måste vi möta med högre kunskapsinnehåll,
            resurseffektivare produktion samt en produktion av varor och tjänster
            som utgår från våra samhällsutmaningar.
          </p>
          <p xml:id="i-ViTaqJDaJ14eSEMzTfQkcn">
            Omställningen av ekonomin måste ske i ett nytt ekonomiskt landskap,
            där klimatutmaningen och den växande befolkningen utgör både hot
            och möjligheter. I en värld där tillgången på råvaror blir allt
            knappare och miljöutmaningarna allt större blir innovationer och
            produkter med högre förädlingsvärde och lägre resursförbrukning
            allt viktigare. Samverkan mellan företag (enskilda och i kluster),
            universitet och högskolor, forskningsinstitut och myndigheter
            är av yttersta vikt för att få en verksamhet som inte bara styrs
            av kortsiktiga vinstmotiv. Det arbetet kommer att behöva intensifieras
            och fördjupas, samtidigt som industrin måste tillämpa mer innovationsfrämjande
            och kretsloppsanpassat arbetssätt.
          </p>
          <p xml:id="i-SMDFzXuRpTbP9QSj8YqhDq">
            Många länder har skapat nationella innovationsstrategier, vilka
            bygger på ett brett stöd i de berörda staterna. Vi anser att Sverige
            också behöver en innovationsstrategi. För att möjliggöra denna
            krävs en aktiv näringspolitik med ett antal komponenter som vi
            redovisar i den följande framställningen.
          </p>
          <head type="h1" xml:id="i-RrER4KNbkupEph3JiSTTxv">
            5 Vänsterpartiets förslag
          </head>
          <head type="h2" xml:id="i-2qmM6AzroK2gKxuYVLKZp9">
            5.1 Kapitalförsörjning
          </head>
          <p xml:id="i-McM79esrLyockHr2D7PBjD">
            För ett dynamiskt näringsliv är en väl fungerande kapitalförsörjning
            av avgörande betydelse. I Sverige finns det såväl privata som
            offentliga aktörer inom kapitalförsörjningen. Generellt sett råder
            det ingen brist på utvecklingskapital, utan det som framför allt
            saknas är mer av samordning och renodling av de statliga myndigheternas
            och bolagens verksamheter.
          </p>
          <p xml:id="i-AsGRpkPk2jPNeiwmZZsdr9">
            Flera europeiska länder har samlat sitt ägande i statliga investeringsfonder
            för att möta konkurrensen från de framväxande ekonomierna och
            för att skydda den inhemska industrin. I Sverige möts sådana förslag
            med att politisk inblandning stör marknadsmekanismerna. I en globaliserad
            värd kan inte staten förhålla sig passiv och stillasittande se
            på hur andra länders statligt kontrollerande bolag agerar på världsmarknaden.
            Sverige saknar emellertid en långsiktig strategi för det statliga
            riskkapitalet och för hur AP-fondernas kapital ska användas.
          </p>
          <p xml:id="i-X4UBrE5rvCeSVaW7Bgvg1P">
            Flera utredningar, bl.a. en rapport från McKinsey, har noterat
            att det finns vissa branschmässiga och geografiska inlåsningar
            som behöver rättas till. En annan brist är att det saknas kapital
            i de riktigt tidiga faserna av ett företags utveckling – det som
            brukar benämnas som dödens dal. Inte sällan uppstår konkurrens
            mellan olika statliga aktörers insatser, vilket knappast är kostnadseffektivt.
            Sammantaget innebär detta ett slöseri med offentliga medel samtidigt
            som risken för inlåsningseffekter är uppenbar. Mot denna bakgrund
            föreslår Vänsterpartiet följande:
          </p>
          <p xml:id="i-EkmxwN5mSEzSiFjCWm952b">
            Innovationsbron, Almi Företagspartner AB och Inlandsinnovation
            bör föras ihop till en ny organisation med uppgift att stimulera
            kapitalförsörjningen i de riktigt tidiga faserna. Regeringen bör
            få i uppdrag att utreda formerna för en sådan sammanslagning.
            Detta bör riksdagen som sin mening ge regeringen till känna.
          </p>
          <p xml:id="i-FuXt9QeVCAVe3Cg2mSFv6C">
            Inom ramen för Vinnova har små och medelstora företag under några
            år kunnat få bidrag till behovsidentifiering av, förstudier till
            och genomförande av FoU-projekt. Intresset har varit mycket stort
            och indikerar att här behövs ytterligare insatser. Därför bör
            ett särskilt stöd som ska omfatta alla företag med upp till 250
            anställda införas. Stödet ska avse högst 30 procent av företagets
            kostnader för forskning och utveckling upp till ett tak på 2,5
            miljoner kronor.
          </p>
          <p xml:id="i-PLGYrzNnMLiCRPQ9LPAYpb">
            Ett stöd för forskning och utveckling (FoU) bör införas för små
            och medelstora företag. Detta bör riksdagen som sin mening ge
            regeringen till känna.
          </p>
          <p xml:id="i-NQagUg98yMCwp6NQmh6NdK">
            Tillväxtverket bör läggas ned och resurser och arbetsuppgifter
            föras över till andra statliga myndigheter, bolag och regionala
            myndigheter. Regeringen bör få i uppdrag att utreda formerna för
            dessa förändringar. Detta bör riksdagen som sin mening ge regeringen
            till känna.
          </p>
          <head type="h2" xml:id="i-4KD6Lmbbb9H8GAaocC7Q2t">
            5.2 Miljöteknikfond
          </head>
          <p xml:id="i-EuACM2NcwPCj2TWANdkRJY">
            Klimatförändringarna som följer av utsläppen av koldioxid m.m.
            är vår tids största utmaning. För många privata aktörer är emellertid
            investeringar i miljö- och energiteknik för kapitalkrävande och
            riskabelt. Därtill är det privata riskkapitalet inriktat på snabb
            avkastning, vilket ofta inte är möjligt inom miljötekniken där
            tidshorisonten är lång. På senare tid har också det privata riskkapitalet
            flytt miljötekniksektorn i Sverige. Det finns således behov av
            marknadskompletterande finansiering i detta segment. Vänsterpartiet
            föreslår därför att 500 miljoner kronor per år avsätts under en
            6-årsperiod till en miljöteknikfond. Inriktningen ska vara hållbar
            industriell utveckling med minskad resursanvändning och energiförbrukning.
            Fokus ska ligga på kommersialisering av forskningsresultat. Innan
            en konsolidering av de statliga insatserna på kapitalförsörjningsområdet
            har kommit till stånd föreslår vi att Almi Företagspartner administrerar
            fonden och att Almi och Energimyndigheten får i uppdrag att ta
            fram de mer precisa kriterierna för användningen av fonden. Vad
            som ovan anförts om att inrätta en miljöteknikfond bör riksdagen
            som sin mening ge regeringen till känna.
          </p>
          <head type="h2" xml:id="i-App9id1KXuRVcEzV33xjqr">
            5.3 Exportstöd för små och medelstora företag
          </head>
          <p xml:id="i-CPDLne6iKnwan4fMeEyKRZ">
            För små och medelstora företag som vill växa är exportmarknaden
            många gånger svåråtkomlig. Företagen saknar ofta de verktyg som
            behövs för att ta sig ut på mässor i utlandet, till enskilda företag
            och länder. Här kan staten fylla en viktig uppgift och gör även
            så till viss del. Exportrådet har dock slagit larm om att Sverige
            är på väg att hamna på efterkälken i förhållande till konkurrerande
            länder på de nya marknader som öppnat sig under de senaste decennierna,
            t.ex. Kina, Indien och Brasilien.
          </p>
          <p xml:id="i-JZKBykp61jVgKHZipv19ew">
            De stora företagen dominerar fortfarande i Sverige, vilket gör
            landet sårbart. De små och mellanstora företagen står för en tredjedel
            av all export, men de exporterar i stor utsträckning till nära
            och traditionella marknader. Vi menar att stora ansträngningar
            måste göras för att öka exporten, särskilt med tanke på den ekonomiska
            krisen. För att åstadkomma detta bör Business Swedens (f.d. Exportrådet
            och Invest in Sweden) verksamhet förstärkas. Möjligheten till
            ökad aktivitet för de regionala exportrådgivarna måste stärkas
            över hela landet. Utbildningen av exportsäljare på universitet
            och högskolor måste förstärkas. Vad det handlar om är att statens
            och näringslivets samarbete på exportområdet måste förbättras.
            Därför bör 25 miljoner kronor avsättas till exportfrämjande åtgärder
            för perioden 2014–2016. En förbättring enligt vad som anförs ovan
            vad gäller exportstöd bör genomföras. Detta bör riksdagen som
            sin mening ge regeringen till känna.
          </p>
          <head type="h2" xml:id="i-TAdn5qWm17kjiKHHDhWWET">
            5.4 Utveckla samverkansprogrammen
          </head>
          <p xml:id="i-3DB5j5tr3bDqE4vF3SuJNr">
            Vinnova har sedan 1994 i flera omgångar haft olika bransch- och
            samverkansprogram tillsammans med näringslivet och andra aktörer.
            Utvärderingar har visat att flera av dessa program nått bra resultat.
            För närvarande finns följande samverkansprogram: Finansmarknadsforskning,
            Bygginnovationen, Branschforskningsprogram för skogs- och trävaruindustrin,
            Samboi (samverkan mellan företag och vetenskap inom biovetenskaperna),
            Nationella flygtekniska forskningsprogrammet samt Grönt flygtekniskt
            demonstrationsprogram. Sedan 2012 finns även Strategiska innovationsprogram.
            Vi föreslår att de strategiska innovationsprogrammen inriktas
            mot följande tre övergripande samhällsutmaningar: i) klimatutmaningen
            (miljö och energi), ii) den växande åldrande befolkningen (hälsa
            och sjukvård) och iii) globaliseringen (konkurrenskraftig produktion,
            råvarutillgång). Delprojekt inom ramen för det sistnämnda området
            bör utgöras av samverkansprogram för gruvnäringen, mjukvaruindustrin
            och turistnäringen. I vår budgetmotion avsätter vi 100 miljoner
            kronor per år för detta ändamål.
          </p>
          <p xml:id="i-LEfpksozkGH7awfk8FjRK7">
            Vad som ovan anförts om inriktning och finansiering av Vinnovas
            Strategiska innovationsprogram bör riksdagen som sin mening ge
            regeringen till känna.
          </p>
          <head type="h2" xml:id="i-J9tndmryfdCNfYtKdweEha">
            5.5 Stärk Rise
          </head>
          <p xml:id="i-JFwKsk5DNGs4Gj6ydFzcV9">
            Holdingbolaget Rises uppgift är att företräda svenska staten
            som ägare i industriforskningsinstituten. Rise Holding ägs till
            100 procent av staten. Rise Holding äger och förvaltar statens
            aktier eller andelar i bolag som bedriver industrinära forskning.
            Föremål för bolagets verksamhet ska vara att främja ändamålsenlig
            struktur och långsiktig kompetensutveckling inom industriforskningsinstitut
            till stöd för det svenska näringslivets utveckling inom strategiskt
            viktiga områden. Dess syfte ska inte vara att bereda vinst åt
            aktieägarna. Rise Holding tillhör den grupp av statliga företag
            som har ett särskilt samhällsansvar. Industriforskningsinstituten
            får en del av sin finansiering via Rise Holding. Vänsterpartiet
            vill stärka industriforskningsinstitutens verksamhet med fokus
            på miljöteknik och innovation. Vi vill också stärka deras verksamhet
            vad gäller demonstrationsanläggningar och testbäddar. I vår budgetmotion
            avsätter vi 250 miljoner kronor till Rise Holding AB för detta
            ändamål.
          </p>
          <p xml:id="i-MBNVH9NnozgdfVZPZFyiSR">
            Vad som ovan anförts om inriktning och förstärkning av Rise bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-QR8xNqqkAZME7F2EwibjHb">
              Kent Persson (V)
            </item>
            <item xml:id="i-Emnpm9QtSyqsc6YMbDi8EG">
              Torbjörn Björlund (V)
            </item>
            <item xml:id="i-JVhDNjD59LkpVwVh7hNGms">
              Jens Holm (V)
            </item>
            <item xml:id="i-RqJZhioRu6JHMJ81bHWvyU">
              Siv Holma (V)
            </item>
            <item xml:id="i-Qnt5NQtvP9vzjWZPHWV4vf">
              Hans Linde (V)
            </item>
          </list>
        </div>
      </div>
    </body>
  </text>
</TEI>
