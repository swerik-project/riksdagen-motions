<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__14/mot_1920__fk__14-001.pdf"/>
      <fw xml:id="i-DSyR2wK6dRn6uvuE7mJFQc">
        Motioner i Första kammaren, Nr 14. 1
      </fw>
      <div type="motHeader" xml:id="i-Gp1skDBaRG3UXgPVfK4mGN">
        <div type="motTitle" xml:id="i-RsYnYte4FSf15HxVijnqQS"/>
        <div type="motSubmissionInfo" xml:id="i-HHxKCuUX8HBhf8og3YJTvW"/>
      </div>
      <div type="motBody" xml:id="i-Y2wCNWBsR7LRrNiBPewL5z">
        <div xml:id="i-NmTY5Jc2AJion4SGG75KDQ">
          <p xml:id="i-MM7kWGc3QHGW9e47PgbK4d">
            Nr 14.
          </p>
          <p xml:id="i-VkPPwiXQwVv9i92DFBuYF3">
            Av herr Andersson, Karl Andreas m. fl., om anslag till
          </p>
          <p xml:id="i-Kh5k4g7dZa2scM7n5Q3RLb">
            understödjande av mindre fiskehamnsbyggnader.
          </p>
          <p xml:id="i-JeyG95wf9P6A5YGkQLLxjw">
            I statsverkspropositionen till innevarande riksdag har Kungl.
            Maj:t under sjätte huvudtiteln föreslagit riksdagen att till understödjande
            av andra mindre fiskehamnsbyggnader, än de av fiskehamnskommissionen
            till utförande i första hand föreslagna, å extra stat för år 1921
            anvisa ett reservationsanslag av 150,000 kronor. Ett särskilt
            anslag för detta ändamål beviljades första gången av 1919 års
            lagtima riksdag och då likaledes med 150,000 kronor för år 1920.
            Redan vid denna riksdag yrkades emellertid i en inom andra kammaren
            väckt motion, att anslaget måtte utgå med 300,000 kronor. Visserligen
            kan man i likhet med departementschefen säga, att den omständigheten,
            att beslutet vid förra årets lagtima riksdag först i år träder
            i tillämpning, talar för, att anslaget för 1921 hålles lika lågt
            som för 1920, men det torde dock vara uppenbart, att ett årligt
            anslag av 150,000 kronor till hamnbyggnader vid vår långsträckta
            kust ej gärna kan bliva tillräckligt. Det synes oss nämligen ligga
            stor vikt uppå, att de nödvändiga förbättringarna av våra fiskehamnar
            ej alltför mycket för- dröjas. En nödvändig förutsättning för
            en tidsenlig utveckling av vårt fiske är onekligen, att våra fiskehamnar
            ej äro alltför bristfälliga. Mången- städes äro hamnförhållandena
            för närvarande sådana, att de utgöra ett bestämt hinder för fiskarena
            att skaffa sig större och tidsenliga fiske- båtar. Det synes oss
            därför vara en statsangelägenhet av stor betydelse att tillse,
            att de bristfälligheter som i detta avseende förefinnas snarast
            möjligt avhjälpas. Och utan ett betydande statsunderstöd lär det
            ej kunna ske. Angående det behov som i detta avseende föreligger,
            tillåta vi oss anföra följande. Vid en preliminär undersökning,
            som länsstyrelsen i Göteborgs och Bohus län nyligen föranstaltat
            om, visade det sig, att ett 30-tal fiskehamnar i nämnda län voro
            i behov av förbättringar inom en snar framtid. Bihang till riksdagens
            protokoll 1920. 3 saml. 11 höft. (Nr 14—15) 1
          </p>
          <pb facs="riksdagen-motions-pdf/data/1920/mot_1920__fk__14/mot_1920__fk__14-002.pdf"/>
          <fw xml:id="i-ETWQoep5DRjsie5FxQJDpv">
            2 Motioner i Första kammaren, Nr 14.
          </fw>
          <p xml:id="i-LgEy2PVmRAAyYaAiZXLTGr">
            I Hallands län har fiskarebefolkningen särskilt vid Båtfjorden
            fram- fört sina stora bekymmer över det otillfredsställande skick,
            vari dess hamn befinner sig. I Skånelänen m. fl. av kustlänen
            föreligga också stora behov av fiske- hamnsförbättringar. I detta
            avseende må erinras om att vid förra årets lagtima riksdag väcktes
            två motioner som avsågo upphjälpande av hamnen vid Abbekås. Vid
            undersökningar som av respektive länsstyrelser gjorts på Öland
            och Gottland har det visat sig, att också där råda mycket stora
            brister i förevarande avseende. Ifrån Gävleborgs län har ock försports,
            att behovet av skyndsamma fiskebamnsförbättringar är stort, och
            enligt en för Västernorrlands län gjord undersökning är förhållandet
            detsamma i detta län. Säkerligen föreligga liknande behov även
            från andra delar av kusten. Av denna korta översikt av det nuvarande
            läget torde framgå, att ett anslag av 150,000 kronor ej kan motsvara
            förefintliga behov. Enligt vår uppfattning bör det därför höjas
            till 300,000 kronor. Att våra fiskehamnar nu äro i så stort behov
            av förbättringar, torde i främsta rummet bero på, att fiskebedriften
            under de sista 10 å 15 åren genom motorernas införande i fiskets
            tjänst mångenstädes genom- gått en grundlig omläggning. En följd
            av motorernas användning har nämligen blivit, att större båtar
            kommit till användning, varjämte dessa också blivit dyrbarare
            och alltså i större behov av bättre skyddade ham- nar. På en del
            ställen är ställningen nu sådan, att fiskarena ej ens våga sig
            på att anskaffa tidsenliga motorbåtar på grund av bristfälliga
            hamn- förhållanden. Då i stort sett ett tidsenligt fiske numera
            ej kan bedrivas utan motorbåtar, motsvarande tidens krav, torde
            det stå klart, huru betydelse- fullt det är för vårt fiskes utveckling,
            att fiskehamnarna äro i ett tillfred- ställande skick. På grund
            av det anförda få vi hemställa,
          </p>
          <p xml:id="i-95VzE6u8Z4JrDuhAnutpoU">
            att riksdagen, till understödjande av andra mindre fiskehamnsbyggnader
            än de av fiskehamnskommissionen till utförande i första hand föreslagna,
            å extra stat för år 1921 måtte anvisa ett reservationsanslag av
            300,000 kronor.
          </p>
          <p xml:id="i-PXP2YFXmoVHu4DJLjMRjYU" type="date">
            Stockholm den 16 januari 1920.
          </p>
          <p xml:id="i-XmhNitjGhvcuxN51vSuM8R">
            K. A. Andersson. Isak Svensson. Olaus Pettersson.
          </p>
        </div>
      </div>
    </body>
  </text>
</TEI>
