<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00293">
  <teiHeader>
    <fileDesc>
      <titleStmt>
        <title>Lätta vapen</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lätta vapen</title>
          <idno type="rdwebb">GU02U293</idno>
          <rs type="number">U293</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U293/text</ref>
          <ref type="dokument_url_html">http://data.riksdagen.se/dokument/GU02U293</ref>
          <ref type="dokumentstatus_url_xml">http://data.riksdagen.se/dokumentstatus/GU02U293</ref>
          <ref type="doc">http://data.riksdagen.se/fil/89F9B2BE-3709-436F-A074-6E2EE77B1914</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GCLVjS3egNLNEHnLioFqCG" type="signed"/>
        <correspContext corresp="i-GCLVjS3egNLNEHnLioFqCG">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-T7RX2Rgt2aXDKUFpeUjHVr" type="referral">
          <date when="2006-11-07"/>
        </correspAction>
        <correspAction xml:id="i-4i95tfWWWur1pj7SjsjxjM" type="dismissal">
          <date when="2006-11-07"/>
        </correspAction>
        <correspAction xml:id="i-QvsGV5ZcWFCXfmgh48JUsq" type="numbering">
          <date when="2006-11-02"/>
        </correspAction>
        <correspAction xml:id="i-TXGDCiu4hEeQD1qqAv9hPd" type="submission">
          <date when="2006-10-31"/>
        </correspAction>
        <correspAction xml:id="i-Dipo1d3cpW6m8TggBRRFbH" type="transfer">
          <date when="2006-10-31"/>
        </correspAction>
        <correspAction xml:id="i-JtnUpn3bwSqqcsQs4JFLeR" type="assigned"/>
        <correspContext corresp="i-JtnUpn3bwSqqcsQs4JFLeR">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H53d4Mz8DYwGesvMUo3AN8" type="motBody">
        <div xml:id="i-6GVe2YfHXwSxTAgHTPiPEA" type="motProposal" subtype="förslag">
          <head xml:id="i-7xLsLSjhNhx7rF4qU9sXxh">
            Förslag till riksdagsbeslut
          </head>
          <list xml:id="i-Wn3zL2YmaNNPEn1jRBDzy1" style="ol">
            <item xml:id="i-4rcWuRu3gtQAW4LLdvLt1g">
              Riksdagen tillkännager för regeringen som sin mening vad i motionen
              anförs om att stödja en global konvention rörande vapenöverföringar
              i den riktning som anges av ramverksfördraget rörande internationella
              vapenöverföringar, Arms Trade Treaty.
            </item>
            <item xml:id="i-Tu7itbHG1GhApsLiVHqjt8">
              Riksdagen tillkännager för regeringen som sin mening vad i motionen
              anförs om svensk ratificering av Förenta nationernas s.k. eldvapenprotokoll.
            </item>
            <item xml:id="i-RFhAX9tEfZL5m75SpoNs6v">
              Riksdagen tillkännager för regeringen som sin mening vad i motionen
              anförs om förbättrad märkning och spårning av små och lätta vapen.
              1
            </item>
            <item xml:id="i-TrUVcfZZYmkFbEGMjtjRB7">
              Riksdagen tillkännager för regeringen som sin mening vad i motionen
              anförs om särskilda avgifter för överföringar av lätta vapen till
              och från Sverige.
            </item>
            <item xml:id="i-A2MSDoFzcdhvkoGijZyg7C">
              Riksdagen begär att regeringen återkommer med förslag på hur
              de nya medel som tillkommer via avgifterna för import och export
              av små och lätta vapen ska förvaltas och fördelas.
            </item>
            <item xml:id="i-7xqwW5Sf57V2hM5Lir8jPR">
              Riksdagen tillkännager för regeringen som sin mening vad i motionen
              anförs om iakttagande av särskilda villkor för och öppenhet beträffande
              import och export av lätta vapen.
            </item>
            <item xml:id="i-WzKTDXSV4wVtvPZ2M3FEHh">
              Riksdagen tillkännager för regeringen som sin mening vad i motionen
              anförs om att utveckla en nationell strategi rörande små och lätta
              vapen. 1
            </item>
          </list>
          <p xml:id="i-3cn6LoAdQmxoiYP3epNWGV">
            1 Yrkandena 3 och 7 hänvisade till JuU.
          </p>
        </div>
        <div xml:id="i-DJg6g2Q2XXtcviQuhTk8FK" type="motContent">
          <head xml:id="i-TAHAmMnpRupdKzenGjYcnz" type="h1">
            Lätta vapen
          </head>
          <head xml:id="i-LGeZfi93jd5G69ZFASEbQd" type="h1">
            Bakgrund
          </head>
          <p xml:id="i-9jnce96o7FL8sg4gfGijcR">
            Den okontrollerade spridningen av små och lätta vapen, framför
            allt handeldvapen, är ett av vår tids största hot mot människors
            säkerhet. Till följd av denna spridning får varje år cirka 500
            000 människor sätta livet till vilket motsvarar ett utslocknat
            människoliv i minuten, varje dygn året runt. Enligt Förenta nationerna
            beräknas det finnas över 650 miljoner små och lätta vapen i världen.
            Det innebär ett vapen på var tionde person. 78 miljoner sådana
            vapen produceras årligen.
          </p>
          <p xml:id="i-HJrE1ptkYvehUkRNnXgkk5">
            På global och internationell nivå är det främsta instrumentet
            för att förhindra och bekämpa den olagliga handeln med små och
            lätta vapen i alla dess former Förenta nationernas handlingsplan
            från år 2001. Handlingsplanen är både ett stadfästande av tidigare
            antagna internationella instrument med bäring på bekämpandet av
            lätta vapens spridning, liksom det aviserar och uppmanar vidtagandet
            av ett flertal ytterligare åtgärder i detta ärende.
          </p>
          <p xml:id="i-V7PtT33JuNQTLHAeJQT6up">
            I juni och juli 2006 hölls en översynskonferens om FN:s handlingsplan.
            Konferensen slutade dessvärre utan antagande av något slut- eller
            uppföljningsdokument. Detta innebar att frågan hänsköts vidare
            till generalförsamlingens Förstakommitté. Åtgärderna som föreslås
            i det följande äger därför ursprung i framför allt hur frågorna
            om handel med små och lätta vapen dryftats med anledning av FN:s
            handlingsplan och hur de kommer att uppmärksammas i generalförsamlingen
            samt hur Sverige kan bidra till att stärka arbetet med att bekämpa
            spridningen av lätta vapen, både internationellt och nationellt.
          </p>
          <head xml:id="i-FxwtuKMECHgTe3JNtSqVrj" type="h1">
            Konvention om internationella vapenöverföringar: Arms Trade Treaty
          </head>
          <p xml:id="i-AefaYkMCW9XT2muNaUQNuB">
            FN:s handlingsplan för små och lätta vapen inbegriper uttryckliga
            hänvisningar till gällande folkrättsliga bestämmelser och övriga
            internationella instrument med relevans för problematiken med
            små och lätta vapen. I de resolutioner som antagits till stöd
            för handlingsplanen liksom i själva handlingsplanen omnämns bland
            annat FN-stadgan, aggressionsförbudet, vapenembargon antagna av
            FN:s säkerhetsråd samt regler om statsansvar och humanitärrättsliga
            förpliktelser. Det finns således en rad gällande folkrättsliga
            bestämmelser som äger relevans för internationella överföringar
            av små och lätta vapen.
          </p>
          <p xml:id="i-W8ezoUqDbSLmtkCJqzZuTr">
            Förslaget om Framework Convention on International Arms Transfers,
            ett ramverksfördrag rörande internationella vapenöverföringar,
            även känt som Arms Trade Treaty, bygger på de rättsprinciper som
            FN:s handlingsplan hänvisar till. Arms Trade Treaty stipulerar
            att varje internationell överföring skall vara tillståndspliktig.
            Vidare anger Arms Trade Treaty vissa villkor för att en överföring
            skall kunna tillåtas, i korthet följande:
          </p>
          <p xml:id="i-VCCAXc2cfXiXG6EunjttZJ">
            För det första får inte överföringen stå i strid med uttryckliga
            folkrättsliga förbud mot vissa överföringar eller vissa vapen.
          </p>
          <p xml:id="i-LpeMpTkpAjE2s3jdTw6EYM">
            För det andra får inte vapen komma eller riskera att användas
            på ett sätt som strider mot FN-stadgan eller internationell humanitär
            rätt, kränker mänskliga rättigheter eller för att begå folkmord.
          </p>
          <p xml:id="i-BmHDMDEpaRmJ8H4SggjL1v">
            För det tredje bör man vid tillståndsprocessen beakta överföringens
            effekt med avseende på framför allt hållbar utveckling och regional
            säkerhet. Därtill inbegriper Arms Trade Treaty en bestämmelse
            om upprättande av ett internationellt register för överföringar
            av små och lätta vapen.
          </p>
          <p xml:id="i-PVHiVaELEjVmhZqkjM88QL">
            Följaktligen är förslaget om ett Arms Trade Treaty i allt väsentligt
            en kodifiering av åtminstone för Sverige redan gällande folkrättsliga
            bestämmelser gällande vapenöverföringar till, från eller genom
            landet. De principer som kommer till uttryck i och genom ramverksfördraget
            är principer som Sverige anser vara juridiskt bindande och politiskt
            önskvärda att verka för. Dåvarande utrikesministern Laila Freivalds
            uttalade sålunda på ett seminarium i riksdagen den 23 november
            2005 att Sverige stöder ett Arms Trade Treaty.
          </p>
          <p xml:id="i-KdctgTc5DP2VpUZ6mH7x1w">
            Under innevarande generalförsamlings sammanträde i Förstakommittén
            har Argentina, Australien, Costa Rica, Finland, Japan, Kenya och
            Storbritannien lagt fram ett förslag om Arms Trade Treaty. Det
            är angeläget att Sverige på ett målmedvetet och bestämt sätt medverkar
            till att förslaget följs upp. Särskilt angeläget är det att en
            så kallad öppen arbetsgrupp tillsätts med ett brett mandat dels
            att gripa sig an frågorna i sak, dels att utlysa en framtida konferens
            med det specifika syftet att behandla ett Arms Trade Treaty. Likaså
            är det av synnerlig vikt att uttryckliga referenser till mänskliga
            rättigheter inbegrips i den eller de resolutioner som Förstakommittén
            antar härvidlag.
          </p>
          <p xml:id="i-86i4K7yACHwnFhPU79ahZC">
            Sverige har hitintills hållit en tämligen låg politisk profil
            i denna fråga. Detta har varken varit påkallat eller legat i linje
            med vad som kunnat förväntas av Sverige. Arms Trade Treaty har
            nämligen mycket goda utsikter att bli en hörnsten i det globala
            arbetet att minska antalet små och lätta vapen i omlopp för att
            åstadkomma en ansvarsfull handel med dessa vapen. Vi efterlyser
            ett kraftfullare svenskt engagemang i frågan, allra helst om Sverige
            även framgent skall gå i bräschen för nedrustningsfrämjande åtgärder
            och icke-spridning. Förutsättningarna för ett sådant engagemang
            är redan för handen. Därför skall Sverige uttrycka sitt stöd för
            Arms Trade Treaty och verka för att ett sådant avtal kommer till
            stånd. Detta bör riksdagen som sin mening ge regeringen till känna.
          </p>
          <head xml:id="i-15pkWo12cPcpNXHjyZHCkQ" type="h1">
            Ratificering av Förenta nationernas eldvapenprotokoll
          </head>
          <p xml:id="i-VAbJzvm6z7RUrpSh2V6Bgk">
            Förenta nationerna antog år 2001 ett protokoll mot den olagliga
            framställningen av och handeln med eldvapen m.m., vilket kompletterar
            FN:s konvention mot gränsöverskridande organiserad brottslighet.
            Protokollets bestämmelser upptar huvudsakligen följande: kriminalisering
            av olaglig handel med eldvapen och ammunition, beslagtagande och
            förverkande av vapen, förande av vapenregister, märkning av vapen,
            förvaringskrav, dokumentkrav för export och import samt registrering
            av så kallade förmedlare eller mäklare (brokers). FN:s handlingsplan
            rörande små och lätta vapen betecknar därtill eldvapenprotokollet
            som ett viktigt kompletterande instrument till handlingsplanen
            samt anger därför som uttrycklig rekommendation att de länder
            som undertecknat protokollet också ratificerar det.
          </p>
          <p xml:id="i-T5pNfTYcjJYp8iE9C2G5sV">
            Sverige var som ordförandeland för EU under 2001 med om att förhandla
            fram eldvapenprotokollet och skrev för Sveriges del under detsamma
            den 10 januari 2002. Det är otillfredsställande att Sverige inte
            ratificerat protokollet ännu, fyra år och nio månader efter underskriften.
            Två skäl synes ha legat till grund för detta:
          </p>
          <p xml:id="i-PxeB7oQSvdp6TgWBgY5bBn">
            För det första har det uppmärksammats att en EU-lagstiftning
            på området väntas och att i avvaktan på denna bör inte någon ratificering
            ske. Det måste emellertid antas att FN:s vapenprotokoll är förenligt
            med kommande EU-lagstiftning och vice versa. Bland EU-länderna
            har nämligen Belgien, Bulgarien, Cypern, Estland, Holland, Lettland,
            Litauen, Polen, Rumänien, Slovakien och Slovenien ratificerat
            protokollet. Förutom Sverige har Europeiska gemenskaperna, Danmark,
            Finland, Grekland, Italien, Luxemburg, Portugal, Storbritannien,
            Tyskland och Österrike undertecknat protokollet. Således är elva
            EU-länder bundna av protokollet såsom parter, liksom tio EU-länder
            och Europeiska gemenskaperna har förbundit sig att inte motverka
            dess syfte, såsom undertecknare av protokollet. Därutöver kan
            fastslås att det under alla omständigheter skulle vara märkligt
            om de förestående EU-bestämmelserna vore mindre vittgående än
            de som upptas i FN:s vapenprotokoll.
          </p>
          <p xml:id="i-UNo41a7cnbsRhLBpSZVPMX">
            För det andra har framförts att vissa bestämmelser i den svenska
            vapenlagen inte levt upp till bestämmelserna i FN:s eldvapenprotokoll,
            närmare bestämt de som gällt in- och utförsel av skjutvapen till
            landet, varför protokollet inte kunnat ratificeras. Föregående
            riksmöte genomförde emellertid en rad skärpningar av den svenska
            vapenlagstiftningen, även i vad som avser regler för in- och utförsel
            av skjutvapen. Därmed har förutsättningarna skapats för att också
            på denna grund kunna ratificera protokollet.
          </p>
          <p xml:id="i-TNs5SxiP3UnjfbD36g6ofS">
            Mot denna bakgrund ter sig en ratificering av FN:s eldvapenprotokoll
            som följdriktig, genomförbar och önskvärd. Det skulle bekräfta
            motiven bakom skärpningarna i den svenska vapenlagstiftningen,
            liksom ratificeringen skulle utgöra ett förväntat stöd från svenskt
            håll till FN-processen rörande små och lätta vapen. Sverige skall
            därför snarast ratificera FN:s eldvapenprotokoll. Detta bör riksdagen
            som sin mening ge regeringen till känna.
          </p>
          <head xml:id="i-DW4zgffMCHJVCSXqpTWvfQ" type="h1">
            Märkning och spårning
          </head>
          <p xml:id="i-ExScYFKNmycMQYefu8kJVa">
            I FN:s handlingsplan för små och lätta vapen finns ett instrument
            för märkning och spårning av sådana vapen. Dessvärre uppvisar
            instrumentet ett flertal brister: det är inte juridiskt bindande,
            dess bestämmelser är mindre långtgående än motsvarande i FN:s
            eldvapenprotokoll och instrumentet innefattar inte märkning av
            ammunition. Sverige har tillsammans med övriga EU-länder och många
            andra länder och regioner påtalat dessa brister och försökt att
            bota dem.
          </p>
          <p xml:id="i-95JPNofEBfixbXDoTDVj6J">
            För det första bör det införas ett lagstadgat krav på märkning
            av producerade, införda och utförda skjutvapen och ammunition.
            Idag gäller kravet på märkning enbart skjutvapen, och det uppställs
            indirekt genom att Rikspolisstyrelsen inte tillåter försäljning
            av omärkta vapen. Frånvaron av ett lagstadgat krav om märkning
            av skjutvapen är, inte minst i ett internationellt perspektiv,
            en anomali. Det är rimligt och önskvärt att detta förhållande
            ändras.
          </p>
          <p xml:id="i-BmAwFfzYvE1iBbtLJLwgGr">
            För det andra bör rigorösa krav på märkning av ammunition upprätthållas.
            I några länder, bland annat Brasilien, stämplas numera själva
            baksidan på patronhylsan och flera andra länder överväger att
            införa denna metod. Sverige borde likaså kunna utreda möjligheterna
            att införa en sådan märkning av ammunition. Märkning av de logistiska
            förpackningarna där hylsorna bevaras är överlag inte någon effektiv
            metod för att hindra att ammunition hamnar i orätta händer.
          </p>
          <p xml:id="i-aQcq57zriYFwjiNiCHiVt">
            För det tredje bör ett register införas över produktion, import,
            transitering och export av krigsmaterielklassade små och lätta
            vapen och deras ammunition. Ett dylikt register vore ett synnerligen
            värdefullt spårningsverktyg. Inte minst skulle det underlätta
            det internationella samarbete som krävs för att kontrollera spridningen
            av små och lätta vapen.
          </p>
          <p xml:id="i-PzhDUVPDWdWybPb52FJgr2">
            Sammantaget utgör samtliga dessa åtgärder beträffande märkning
            och spårning centrala delar i varje kontrollsystem över små och
            lätta vapen. Det framstår som uppenbart och självklart att Sverige
            bör införa dem. Riksdagen bör därför uttrycka sitt stöd för åtgärderna
            vilket ges regeringen till känna.
          </p>
          <head xml:id="i-PTTztqu9tcxWwTs5jrKHjR" type="h1">
            Särskilda villkor och ökad öppenhet avseende överföringar av
            små och lätta vapen
          </head>
          <p xml:id="i-83Hayham5qTjxgq4nv7HVQ">
            Som ett led i det internationella arbetet att stärka kontrollen
            över internationella överföringar av små och lätta vapen, innefattas
            också att vidta åtgärder i Sverige som matchar de globala eller
            internationella ambitionerna avseende kontrollsystemet. Överföringarna
            till, från och genom Sverige av små och lätta vapen är tämligen
            omfattande. Det är synnerligen angeläget att vinnlägga sig om
            att dessa överföringar sker på ett ansvarsfullt sätt, allra helst
            som Sverige är en betydande exportör av små och lätta vapen. I
            ljuset av detta föreslås följande åtgärder:
          </p>
          <p xml:id="i-NxLN2Zwo21BqKJarvMEM1">
            För det första bör möjligheterna om att utöka krigsmaterielkategorierna
            med ytterligare en kategori avseende krigsmateriel för närstrid
            utredas. Små och lätta vapen är de vapen som löper störst risk
            att hamna på avvägar och missbrukas.
          </p>
          <p xml:id="i-JoxzDyFRqVfJ2rkargjxfZ">
            För det andra bör ett exportstopp införas för små och lätta vapen
            till länder där det förekommer barnsoldater. Små och lätta vapen
            kännetecknas bland annat av att de är enkla att använda, varför
            till exempel barn kan lära sig att bruka dem. Sådant bruk måste
            med eftertryck stävjas och motarbetas. Av detta skäl är det utomordentligt
            angeläget att Sverige upprätthåller en strikt position och inför
            exportstopp av små och lätta vapen till de länder där det förekommer
            barnsoldater.
          </p>
          <p xml:id="i-7gLf9EWkR5hyH63JSiFigv">
            För det tredje bör klara regler införas för import av små och
            lätta vapen. Enligt FN:s handlingsplan inom små och lätta vapen
            skall varje land upprätthålla ett effektivt system för sådan import.
            Koherenskravet å sin sida ger inte anledning att särskilja bedömningsgrunderna
            efter överföringstyp. Vare sig det är fråga om en överföring till,
            från eller genom Sverige bör denna vara kontrollerad, tillståndspliktig
            enligt lag och ske i överensstämmelse med principerna för den
            svenska utrikespolitiken. Det är därför centralt att utreda denna
            fråga om import av små och lätta vapen, särskilt med anledning
            av kommande riktlinjer för krigsmateriel.
          </p>
          <p xml:id="i-TzMtnsUbEPZYt3ZMuWUiqm">
            För det fjärde bör redovisningen av överföringar av små och lätta
            vapen ske på ett tydligare sätt. I dagsläget kan inte redovisningen
            sägas leva upp till de rekvisit som uppställs av FN:s handlingsplan
            inom små och lätta vapen. Redovisningen av överföringar av små
            och lätta vapen bör förbättras med följande åtgärder: mera avgränsade
            kategorier, uppgifter inte bara om värdet utan om det totala antalet
            små och lätta vapen som överförts samt uppgifter som rör alla
            typer av överföringar, alltså förutom export även import, transitering,
            produktion under licens och vidareexport av små och lätta vapen.
          </p>
          <p xml:id="i-NT3Vg7ZUzykPQ7Wgug9u4B">
            För det femte bör ett nytt särskilt påslag/avgifter införas rörande
            internationella överföringar av små och lätta vapen till och från
            Sverige. Internationella överföringar av små och lätta vapen medför
            dessvärre att oerhört stora kostnader övervältras på samhällen,
            nämligen när sådana vapen kommit på avvägar eller brukats på ett
            felaktigt sätt. Det är rimligt att de som bedriver internationell
            överföringsverksamhet får bidra till att bära kostnaderna för
            att denna tillåts, alldeles oavsett huruvida denna verksamhet
            är legal och det hos överföraren inte har funnits någon avsikt
            att vapnen skall missbrukas eller komma på avvägar, i Sverige
            eller utlandet. Ett ekonomiskt påslag för internalisering av dessa
            kostnader hos dem som bedriver överföringsverksamhet skulle nämligen
            skapa ett ekonomiskt incitament för att säkerställa att internationella
            överföringar av små och lätta vapen sker på ett ansvarsfullt sätt
            i samtliga led. Detta kan de juridiska regelverken och politiska
            påtryckningarna de facto inte tillgodose idag. Detta bör riksdagen
            som sin mening ge regeringen till känna. Svenska små och lätta
            vapen missbrukas och kommer på avvägar i utlandet, liksom små
            och lätta vapen som importeras till Sverige missbrukas och kommer
            på avvägar i landet. De nya medel som tillkommer via avgifterna
            för import och export av små och lätta vapen skall avsättas för
            ändamål såsom freds- och konfliktforskning. Regeringen uppmanas
            att återkomma till riksdagen med ett förslag om hur dessa nya
            medel skall förvaltas och fördelas. Detta bör riksdagen som sin
            mening ge regeringen till känna.
          </p>
          <p xml:id="i-9pcNHbLegiaH7HxMkb4P45">
            Sammantaget skulle dessa åtgärder på ett omedelbart sätt stärka
            kontrollen över överföringar av små och lätta vapen till, från
            och genom Sverige. Åtgärderna tjänar det specifika syftet att
            uppmärksamma de särskilda villkor under vilka sådana överföringar
            lyder och hur detta bör ta sig uttryck med avseende på utformningen
            och tillämpningen av det svenska regelverket på området. Åtgärderna
            inskärper därför vikten av att överförningar av små och lätta
            vapen till, från och genom Sverige sker på ett ansvarsfullt sätt.
            Det ovan anförda bör riksdagen ge regeringen till känna.
          </p>
          <head xml:id="i-BiX9PiQgbV3AHTmwbxkK5f" type="h1">
            Nationell strategi rörande små och lätta vapen
          </head>
          <p xml:id="i-KkCZmW5XrbwXucWob8YFqB">
            Enligt FN:s handlingsplan inom små och lätta vapen, skall varje
            land utarbeta en nationell strategi för att gripa sig an frågor
            som rör små och lätta vapen. Fördelen med en sådan strategi är
            att den kan ta ett helhetsgrepp på dessa komplexa frågor, inte
            minst de tidigare nämnda. Om allmänheten och det civila samhället
            deltar i denna strategi, såsom FN:s handlingsplan rekommenderar,
            kan strategin därutöver tillförsäkras större genomslagskraft.
            Detta kan i sin tur främja en ansvarsfull hantering av skjutvapen
            och göra myndigheter och andra ansvariga uppmärksamma på aspekter
            och möjliga åtgärder som annars inte kommer till deras kännedom.
          </p>
          <p xml:id="i-CTcME8Yiop53kyamyGRch1">
            Sverige har dessvärre ännu inte antagit en nationell strategi,
            trots att FN:s handlingsplan antogs för strax över fem år sedan.
            En nationell strategi är tvivelsutan en möjlighet för Sverige
            att stärka sitt arbete med frågor som rör små och lätta vapen.
            Av dessa skäl bör riksdagen begära att regeringen utarbetar en
            nationell strategi för hanteringen av frågor som rör små och lätta
            vapen. Detta bör riksdagen som sin mening ge regeringen till känna
            .
          </p>
        </div>
        <div xml:id="i-5qssSKaqbAfvhEGJtxpDsQ" type="motSignatures">
          <list xml:id="i-Aci86RadYYdwryHuqtcN71">
            <item xml:id="i-MDuVJfWJfiMFd5JMB666bH" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-CYcPJh1RaEFZJd2CTiL9D2" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-Uu5kdnpbKVCDRymxH9bpqy" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-JMMAcaBnSPTkYhJ2RdnR4C" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-87U2ZvSyZxSCPWomu32HVL" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-X1m7o4EgvaCNkCB3NHT85J" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-C2j6gxU2YUgeZFMGuefrdB" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
