<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ743 pnr: m1063
          </p>
          <p>
            Motion till riksdagen 1999/2000:MJ743
          </p>
          <p>
            av Göte Jonsson m.fl. (m)
          </p>
          <p>
            En ansvarsfull kemikaliepolitik
          </p>
          <p>
            Mot. 1999/2000
          </p>
          <p>
            1 Inledning
          </p>
          <p>
            Är kemikalier till nytta eller skada? Frågan är naturligtvis
            helt fel ställd. Utan vanligt koksalt kan människan inte leva,
            däremot är salt ett dödligt gift i för stor mängd. Koksalt på
            en gräsmatta dödar växtligheten, medan salt på en isig väg kan
            spara liv. Människors hälsa och naturen är helt beroende av avvägningen
            mellan ett ämnes inneboende farlighet, exponeringens omfattning
            och nyttan av ämnet. Det är lätt att konstatera att olika ämnen
            har olika farlighet. Det finns naturligt förekommande ämnen som
            är farliga, likaväl som människan bidrar med vissa kemikalier
            som kan medföra risker om de inte hanteras på rätt sätt. Det är
            även lätt att inse att kemiska ämnen förekommer i alla delar av
            miljön. Kunskapen om olika ämnens farlighet på människor och miljön
            har historiskt varit bristfällig. Allvarliga miljöeffekter, där
            även människor och djur varit påverkade, har visat sig genom miljöproblem
            av ämnen som exempelvis PCB, DDT, kvicksilver. När vi därför skall
            skapa förutsättningar för att lämna över en bättre värld till
            nästa generation måste stor hänsyn tas till risker med vissa kemikalier.
            Detta innebär inte att kemikalier skall undvikas, utan att de
            skall hanteras med största kunskap och minimalt risktagande. Att
            skapa en helt giftfri miljö är inte möjligt. Att sätta ett sådant
            mål — en nollvision — kan därför vara kontraproduktivt. Insikten
            att målet aldrig kan uppnås gör att respekten för målsättningen
            urholkas. Det kommer alltid att finnas risker med kemikalier i
            vår omvärld, vare sig de är naturligt förekommande eller framställda
            av människan. Det är därför som nytta och risk av olika ämnen
            måste vägas samman för att samhället skall kunna utvecklas med
            så liten påverkan av farliga ämnen som möjligt. Kunskap om kemikalier
            måste öka och internationellt samarbete måste intensifieras. Målet
            för en kemikaliepolitik bör vara att sträva efter att minimera
            påverkan av farliga ämnen som kan hota människor, djur och natur
            så att nästa generation kan ta över och arbeta vidare på en hållbar
            utveckling utan att behöva reda ut tidigare generationers misstag.
            Detta oavsett om spridning av kemiska ämnen sker från andra länder
            via luft, vatten, transporter eller tillkommer genom inhemska
            industriella processer.
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0002.pdf"/>
          <p>
            2 Risk och nytta
          </p>
          <p>
            Jordbruksutskottet har i betänkande 1998/99:MJU6 uttalat att
            allt kemikalie- säkerhetsarbete bör utgå från riskvärderingar.
            Vi delar denna uppfattning. Det gäller dock att finna en lämplig
            strategi för hur risker förknippade med kemiska produkter skall
            balanseras mot nyttan med produkterna. Att väga olika hälsorisker
            mot miljö och säkerhetsrisker är inte alltid enkelt. I en risk-nytta-analys
            måste vägas in såväl kvalitativa, som kvanti- tativa- och kostnadskriterier.
            I en OECD-konferens för något år sedan diskuterades riktlinjerna
            för arbetet med riskreduktion. Vad man kom fram till var att i
            flertalet fall kunde endast en kvalitativ risk-nytta-analys göras,
            därför att risker och nytta kan beskrivas men ofta inte kvantifieras
            och värderas. Och när risk och nytta verkligen kan kvantifieras
            är det vanligen endast nyttan som kan värderas. Mera sällan är
            det möjligt att kvantifiera och värdera både risk och nytta. Vidare
            framkom att det var av stor betydelse att redan från början inkludera
            sociala och ekonomiska konsekvenser i risk— nytta-analysen. Med
            tanke på hur många osäkerhetsfaktorer det finns i en risk-nytta-
            analys behöver oftast försiktighetsprincipen tillämpas, men inte
            utan att över- väga alternativen och proportionerna mellan en
            miljövinst och kostnaderna för att genomföra den. Dessutom måste
            alltid riskerna med substitution övervägas. Inte sällan är substituten
            sämre kända än de ämnen som man överväger att byta ut. Det känns
            angeläget att ta vara på industrins egna riskbedömningar och att
            myndigheter och industri har ett tätare samarbete för att få snabbare
            resultat och ett mindre resurskrävande arbete för hela samhället.
            Då det finns osäkerheter och avsaknad av data om ämnens egenskaper
            eller samverkanseffekter finns det anledning att öka säkerhetsmarginalerna.
            Detta kan leda till att vissa ämnen måste fasas ut i användning.
            Särskilt gäller detta cancerframkallande, reproduktionsstörande
            och mutagena ämnen. Mutagen innebär kemiska ämnens förmåga att
            skada cellens genetiska information (arvsmassan).
          </p>
          <p>
            3 Kemikalier i miljön Kemikalier är inte någon motpol till naturen,
            utan en förutsättning. Varje del, varje cell fungerar tack vare
            en sofistikerad användning av kemiska sub- stanser. Kemiska ämnen
            förekommer i alla delar av miljön. Storleks- ordningen 18.000-22.000
            kemiska ämnen beräknas finnas i Sverige i olika typer av produkter
            och varor. Inom EU uppskattas antalet existerande ämnen till 100.000.
            Endast ca 2.500 av dessa ämnen är högvolymämnen, vilka utgör 95
            260 av världsproduktionen. Konstateras kan också att cirka 70
            90 av de kemiska produkterna och övriga varor som är i bruk i
            Sverige tillverkas utanför landet. Antalet tillverkare och importörer
            av kemiska produkter är cirka 2.200. Dessa siffror säger en del
            om komplexiteten av kemikaliernas flöde och att krav måste ställas
            på ett internationellt plan.
          </p>
          <p>
            Mot. 1999/2000 MJ743
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0003.pdf"/>
          <p>
            3.1 Metaller
          </p>
          <p>
            Metaller är naturliga beståndsdelar av jordskorpan. Metaller
            är grundämnen och kan inte brytas ned eller omvandlas till andra
            ämnen. Däremot kan de bindas i mer eller mindre svårlösliga föreningar,
            t ex olika mineral, och på så sätt bli mer eller mindre tillgängliga
            för upptag i växter och djur. Vissa metaller, t ex koppar, krom,
            järn och zink är nödvändiga för normal funktion hos levande organismer
            och tas därför upp på ett kontrollerat sätt. För andra metaller
            som saknar biologisk funktion, t.ex. bly, kadmium och kvicksilver,
            saknas reglermekanismer varför de lättare kan ansamlas, d v s
            bioackumuleras, till skadliga nivåer. I vissa fall har mänsklig
            aktivitet påverkat metallernas naturliga bio- och geokemiska omlopp
            så att fördelningen i naturen förändrats. De huvud- sakliga av
            människan skapade källorna för metallspridning är olika typer
            av industrier inkluderande nuvarande och tidigare gruvdrift, gjuterier
            och smältverk, varierande varuproduktion samt transportsektorn.
            Metallutsläpp till miljön har lett till allvarliga biologiska
            effekter vid vissa högt belastade områden. I atmosfären över Europa
            sker en långdistans- spridning av metallerna kvicksilver, bly
            och kadmium. Detta har bland annat medfört att halterna i skogsmarkens
            översta skikt har ökat 3—10 gånger i södra Sverige vilket innebär
            uppenbara risker för den biologiska aktiviteten i markskiktet.
            Andra exempel på metallers påverkan på miljön är att i hälften
            av landets sjöar har gäddan kvicksilverhalter över 0,5 mg/kg dvs.
            det gräns- värde som rekommenderas av FAO/WHO. Koncentrationen
            av kadmium i vetekärnor har troligen fördubblats under 1900-talet.
            Det som belastar åkermarken är tre faktorer: atmosfäriskt nedfall,
            naturligt höga halter av kadmium i vissa typer av jordbruksmark,
            samt kadmium i fosforhaltig handelsgödsel. Ett ambitiöst arbete
            med att fasa ut användning av metallerna kvicksilver, bly och
            kadmium pågår i Sverige. Vi anser att detta måste fortgå och halterna
            skall långsiktigt nå nära bakgrundsnivåer. Detta förutsätter såväl
            inhemska aktiviteter som internationellt deltagande.
          </p>
          <p>
            3.2 Ämnen med särskilt farliga egenskaper
          </p>
          <p>
            Hit kan bland annat räknas organiska, av människan framställda,
            ämnen som är giftiga, långlivade och bioackumulerbara. De negativa
            effekterna av t.ex. DDT PCB är idag inte okända men på senare
            år har frågan om hormon- påverkan fått aktualitet. Det föreligger
            fortfarande en avsevärd vetenskaplig osäkerhet om vilka metoder
            för upptäckt av hormonstörande ämnen som lämpar sig. Bromssträckan
            är lång för de problem som orsakas av dessa ämnen. Det fordras
            därför såväl ökad forskning som förebyggande åtgärder mot utsläpp
            av särskilt farliga ämnen som kan ansamlas i levande organismer.
            För ämnen med särskilt farliga egenskaper, som ger upphov till
            risken att uppkomsten av skadliga och oönskade effekter för människa
            och miljö, måste utsläpp, läckage och diffus spridning upphöra.
            Många vägar för att uppnå en säkrare miljö måste användas. Internationella
            överenskommelser,
          </p>
          <p>
            Mot. 1999/2000 MJ743
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0004.pdf"/>
          <p>
            internationellt arbete och andra styrmedel som frivilliga överenskommelser
            Mot. 1999/2000 med industrin, marknadsdrivande insatser, forskning
            och tvingande regler. MJ743
          </p>
          <p>
            4 Kemikalier i varor
          </p>
          <p>
            Dagens miljöproblem är ofta relaterade till varor, därför skall
            riskbegräns- ningsarbetet koncentreras till varor. Vissa varugrupper
            som innehåller problematiska kemikalier har ökat kraftigt i användning
            under senare år. Till exempel ingår plaster i alltfler material,
            numera även i bärande konstruk- tioner i fordon och byggnader,
            vilket innebär stora volymökningar. Den ökande varumängden medför
            att ett antal potentiellt farliga kemikalier byggs upp och in
            i samhället.
          </p>
          <p>
            4.1 PVC
          </p>
          <p>
            Mycket av debatten de senaste åren om vissa varors farlighet
            har cirklat runt PVC och bromerade flamskyddsmedel. Vad gäller
            PVC har det enligt vår mening, förts en osaklig kampanj för att
            förbjuda all användning av PVC i Sverige. Konsekvenserna är helt
            orimliga då bland annat PVC förekommer i ett otal olika importerade
            produkter och varor. PVC-frågan har under ett flertal år varit
            en symbolfråga i miljödebatten. Vi beklagar att den i många stycken
            fått en så osaklig behandling, där hypotetiska och ej kunskapsmässiga
            påståenden har fått vara vägledande för politiska ställningstaganden.
            En samlad expertis har inget att invända mot PVC i sig. Effekter
            på hälsa och miljö är väl dokumenterade och motiverar inte ett
            totalförbud av PVC. Detta utesluter inte att för människa och
            miljö farliga tillsatser i PVC skall fasas ur och ersättas av
            ämnen som är miljöanpasssade till en långsiktig hållbar utveckling.
            Exempel på ämnen som är dokumenterat bioackumelerbara, persistenta
            och giftiga är bly och kadmium. Inom PVC-branschen och olika medlemsländer
            inom EU pågår ett intensivt arbete med PVC-problematiken. Resultat
            från dessa olika instanser bör avvaktas innan något eller några
            nationella beslut fattas.
          </p>
          <p>
            4.2 Flamskyddsmedel
          </p>
          <p>
            De två flamskyddsmedlen PBDE och PBB är ämnen som är under diskussion
            och som för närvarande undersöks av Frankrike och England inom
            EU- samarbetet. PBDE tillverkas inte i Sverige men importeras
            och används som flamskydd för bl.a gummikablar. PBDE kan ingå
            i elektroniska komponenter och andra varor som importeras. Det
            kan finnas i bilar och i elektriska apparater. Före 1990-talet
            användes PBDE även i svenska textilier. Idag kan PBDE förekomma
            i importerade textilier och stoppade möbler. Cirka 120 ton PBDE
            importerades som kemisk produkt 1997 huvudsakligen för använd-
            ning i kabel. För närvarande pågår ett arbete med att helt utfasa
            PBDE. PBB används som tillsats i plast- och gummitillverkning.
            Det finns ingen registrerad import av PBB till Sverige. PBB kan
            också ingå i alla slags varor som innehåller elektronik. Mängden
            PBB som importerades i varor har beräknats till cirka 10 ton per
            år.
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0005.pdf"/>
          <p>
            PBDE och PBB har uppmärksammats internationellt. Inom OECD har
            Mot. 1999/2000 branschorganisationer gjort frivilliga överenskommelser
            för PBDE och PBB. MJ743 EU har regler om att PBB inte får användas
            i textilier med hudkontakt. Inom EU:s program för existerande
            ämnen pågår utvärdering av risker för hälsan och miljön med PBDE.
            Det är viktigt att Sverige här avvaktar resultaten av ländernas
            arbete och inte tar egna initiativ utan att ha sett resultaten
            av det gemensamma kemikaliearbetet som pågår inom EU. Skulle Sverige
            ta egna initiativ utanför samarbetet skulle detta uppfattas som
            att vi inte godkände det Europeiska kemikalieprogrammet och det
            skulle få allvarliga konsekvenser för ett fortsatt samarbete.
            Om de aktuella bromerade flamskyddsmedlen visar sig ha sådana
            egenskaper och medföra sådana risker att användningen bör begränsas,
            måste det ske på en nivå över den nationella, d.v.s. på EU-nivå
            eller ännu hellre med global omfattning. Detta både p.g.a. att
            eventuella restriktioner skall ha genomslagskraft hos de utomeuropeiska
            producenterna och för att tekniska handelshinder och en ogynnsam
            konkurrenssituation för svensk industri inte skall uppkomma.
          </p>
          <p>
            4.3 Avfall
          </p>
          <p>
            Sverige har infört producentansvar för ett flertal områden som
            returpapper, förpackningar, batterier och däck. Principen är att
            det är producenten som har den största kunskapen och kännedomen
            om produkternas innehåll och egenskaper. På många håll finns ingen
            kunskap eller har inga system utvecklats för att omhänderta uttjänta
            varor. Många ämnen som till exempel tidigare ansågs som utomordentliga
            tillsatser eller material i produkter klassas idag som riskfyllda
            och hälsoskadliga. Det finns såväl ekonomiska incitament som miljömässiga
            skäl att utöka kunskapen och tekniken för att ta sig an riskfyllda
            ämnen i produkter. Ett område som växer lavinartat är elektroniska
            produkter vari bland annat finns olika riskfyllda ämnen. Då elektroniken
            genomsyrar en mångfald av dagens produkter finns anledning att
            på ett mer systematiskt sätt kartlägga var risker finns, var det
            finns kommersiellt intressanta ämnen att ta till vara. Det finns
            till exempel guld, silver , platina m.m. att utvinna ur elektroniskt
            avfall. På samma sätt som det finns stora såväl miljö- som materialvinster
            att hämta från elektroniskt avfall, finns det stora vinster i
            kunskapen om olika material inom såväl byggsektorn som andra områden.
            Krav på dokumentation finns idag inom många varugrupper. Dock
            finns inget samlat grepp och enkel tillgänglighet att komma åt
            data. Idag förekommer ett försök med att dokumentera alla ingående
            komponenter i ett flygplan, vilket bland annat underlättar kommande
            skrotning. Detta samlas i en databas. Skulle dokumentation för
            olika varor och produkter samlas i olika databaser blir tillgängligheten
            svåråtkomlig för praktiskt bruk. Branschorganisationerna bör därför
            ta initiativ till att införa system med databaser där komponenter
            registreras i olika varor med enkel åtkomlighet.
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0006.pdf"/>
          <p>
            4.4 Innehållsdeklaration av varor
          </p>
          <p>
            För kemiska produkter finns ett lagstadgat system för produktinformation
            som omfattar produktmärkning och varuinformationsblad. Leverantörer
            av kemiska produkter är skyldiga att anmäla sina produkter och
            deras innehåll till Kemikalieinspektionens produktregister. Förutom
            den obligatoriska miljömärkningen finns även olika system för
            positiv miljömärkning. Exempel på sådana är:
          </p>
          <p>
            e Svanen är ett frivilligt nordiskt system. Märkningen fastställs
            i det nordiska samarbetsorganet.
          </p>
          <p>
            e Bra miljöval/Falken är ett nationellt märkningssystem. Kriterierna
            fast- ställs av Naturskyddsföreningen.
          </p>
          <p>
            « - EU-blomman är ett gemensamt märkningssystem inom EU. En referens-
            grupp medepresentanter för industrin, handeln, konsumentorganisationer,
            miljöorganisationer och myndigheter är knuten till EU-kommissionen
            och fastställer kriterierna.
          </p>
          <p>
            För att kunna bedriva ett effektivt och marknadsanpassat miljöarbete
            är innehållsdeklarationer med information om farliga egenskaper
            hos en vara av största betydelse. Förutom denna information behövs
            även miljö- och hälsoinformation på varor. En omfattande världshandel
            och komplexa produktionskedjor gör det svårt att få kunskap om
            vad varor tillverkade i utlandet innehåller då merparten av varorna
            kommer till Sverige genom import. Arbetet med att få till stånd
            ett omfattande system med miljövarudeklarationer för varor måste
            därför ligga på internationellt samarbete, framför allt inom EU.
            Det nationella arbetet får naturligtvis inte försummas även om
            tonvikten ligger på internationellt arbete. Näringslivet bör här
            vara en viktig part genom att ta initiativ till hur kemikaliefrågorna
            skall hanteras i de olika branscherna.
          </p>
          <p>
            4.5 Substitutionsprincipen
          </p>
          <p>
            Kertstin Nibleus som var generaldirektör för Kemikalieinspektionen
            uttalade: ”Substitutionsprincipen skall hanteras med sunt förnuft
            och kunskapsbaserad intuition.” Vi instämmer i detta uttalande.
            Lagen om kemiska produkter (LKP) slår fast: ”Den som hanterar
            eller importerar en kemisk produkt skall vidta de åtgärder och
            iaktta de försiktighetsmått i övrigt som behövs för att hindra
            eller motverka skador på människor eller i miljön. Därvid skall
            sådana kemiska produkter undvikas som kan ersättas med mindre
            farliga produkter.” Första meningen uttrycker den s.k. allmänna
            aktsamhetsregeln eller för- siktighetsprincipen. Andra meningen
            uttrycker vad som brukar kallas produktvalsregeln eller utbytesregeln.
            Denna grundar sig på den s.k. substitutionsprincipen, vilken innebär
            att man ständigt skall sträva efter att ersätta farliga ämnen
            och produkter med mindre farliga.
          </p>
          <p>
            Mot. 1999/2000 MJ743
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0007.pdf"/>
          <p>
            Vi anser att substitutionsprincipen är viktig och lika naturlig
            som självklar Mot. 1999/2000 och instämmer till fullo i dess grundidé.
            Vad gäller produktvalsregeln blir det MJIJ743 mer komplicerat.
            Den inrymmer nyanser och tolkningsvariationer som kan skapa osäkerhet
            och i vissa fall problem. Graden av farlighet och riskens storlek
            måste på ett nyanserat sätt styra produktval och produktbyte.
            Dessa bör baseras på riskanalys och dokumenterad kunskap. En viss
            risknivå måste kunna accepteras utan att produktvalsregeln aktualiseras.
            Svårigheter kommer alltid att uppstå vid avvägningar när substitutions-
            principen skall tillämpas, dock måste marginella riskreduktioner
            till stora kostnader anses som mindre meningsfulla. Vid val eller
            utbyte av produkt bör kostnader och tekniska svårigheter stå i
            rimlig proportion till den vinst som görs i form av lägre farlighet
            eller mindre risk. En avvägning bör ske så att insatta åtgärder
            gör den största nyttan och alternativa ämnen är likvärdigt utredda
            så att de kan bedömas och jämföras i samma riskavseende.
          </p>
          <p>
            4.6 Kemikalier i förorenade områden
          </p>
          <p>
            Ett förorenat område är mark, grundvatten, sediment etc där halterna
            av vissa kemikalier påtagligt överskrider bakgrundshalten i området.
            Föroreningarna kan utgöra ett hot mot miljön och/eller människors
            hälsa. Hotet kan vara akut eller kanske något som först manifesterar
            sig i en mer avlägsen framtid. Utsläpp av olja och kemikalier,
            lakvatten från deponier, läckande under- jordiska tankar och användning
            av bekämpningsmedel är exempel på källor till mark och grundvattenföroreningar.
            Enbart i Västeuropa har man identifierat mer än 300 000 platser
            med känd eller misstänkt markförorening. Naturvårdverket uppskattar
            att det finns ca 22 000 lokalt förorenade områden i Sverige. Kostnaderna
            för sanering kan vara betydande och kan uppgå till miljontals
            kronor för ett enda objekt. I Sverige har man — i motsats till
            länder som exempelvis Nederländerna, Belgien och USA — förhållandevis
            sent beaktat markföroreningsfrågorna i miljöskyddsarbetet och
            i planeringssammanhang. Kunskaperna om metoder för såväl riskbedömningar
            som teknik för riskreduktion och efterbehandling är därför ännu
            relativt begränsade. Det är viktigt att det bedrivs ett systematiskt
            arbete för att kartlägga områden där det redan existerar eller
            där man kan misstänka markför- oreningar. Det är också viktigt
            att de bedömningsgrunder som används för att riskklassa ett område
            leder till att efterbehandligen blir effektiv, både ur riskreduktionssynpunkt
            och kostnadssynpunkt.
          </p>
          <p>
            5 Kemikalieinspektionen (KemI)
          </p>
          <p>
            Kemikalieinspektionen arbetar för att förebygga skador på människor
            och miljö från kemiska och biotekniska produkter. Visionen är
            att kommande generationer lever med god hälsa och miljö i ett
            hållbart samhälle. Enligt Kemikalieinspektionens verksamhetsplan
            skall målet nås genom att nationellt, i EU eller i övrigt internationellt
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0008.pdf"/>
          <p>
            e se till att tillverkare, importörer och säljare tar sitt ansvar
            för att Mot. 1999/2000 produkter och varor hanteras säkert, MJ743
          </p>
          <p>
            e verka för att mindre skadliga produkter och varor utvecklas,
          </p>
          <p>
            e påverka användare och andra aktörer att minska riskerna t.ex.
            genom att efterfråga bättre riskinformation och välja mindre farliga
            produkter,
          </p>
          <p>
            e tillsammans med andra länder ta fram gemensamma villkor och
            regler och kontrollera efterlevnaden,
          </p>
          <p>
            « granska och godkänna bekämpningsmedel innan de får användas,
          </p>
          <p>
            e påverka forskning och utveckling och på annat sätt verka för
            att kunskaper om kemikalieflöden och kemikalierisker tas fram
            och sprids vidare,
          </p>
          <p>
            e« samarbeta med och ge stöd till regional och lokal tillsyn
            samt sektors- myndigheter.
          </p>
          <p>
            Arbetet sker i samspel med andra aktörer som institutioner för
            forskning, utveckling och utbildning, industri, handel, fackliga
            organisationer, miljö- organisationer och centrala samt regionala
            och lokala myndigheter.
          </p>
          <p>
            5.1 Finansiering
          </p>
          <p>
            Enligt budgetpropositionen 1999/2000:1 finansieras Kemikalieinspektionens
            verksamhet huvudsakligen med avgifter. Intäkterna beräknas till
            77,2 milj SKR för år 2000 varav 56,7 mkr från kemikalieavgifter
            och 19,4 mkr från bekämpningsmedelsavgifter. Av dessa avser 18,2
            mkr täcka kostnaderna år 2000 och 1,2 mkr föregående år. Mot bakgrund
            av de ansträngda resurser, speciellt avseende bekämpningsmedelsärenden,
            som Kemikalieinspektionen redovisat, beräknas ett engångsbelopp
            om 3 mkr för att under kommande år möjliggöra en utjämning av
            ärendebalansen. Det totala anslaget för 2000 föreslås till 83.712.000
            kronor efter justeringar samt pris- och löneupp- räkning.
          </p>
          <p>
            5.1.1 Balans mellan avgifter och statsbudgetfinansiering
          </p>
          <p>
            Under tidigare år har framför allt två diskussioner förts angående
            KemI:s finansiering. Den ena rör rättvisan i avgiftsuttaget för
            små och stora företag. Den andra frågan gäller hur stor andel
            av Keml:s verksamhet som skall avgiftsfinansieras och hur stor
            del som bör finansieras med statsbudget- medel. Under verksamhetsåret
            har uppdagats att KemI varken hinner med den nationella prövningen
            av bekämpningsmedel eller att delta i det inter- nationella EU-arbetet.
            Protester har kommit från Industrin för Växt- och Träskyddsmedel
            (IVT) mot nedskärningar inom Keml och mot orimligt långa handläggningstider.
            Det finns exempel på att handläggningstid för bekämpningsmedel
            kan sträcka sig upp mot fyra år.
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0009.pdf"/>
          <p>
            Bakgrunden till detta är komplex. Neddragning av resurser och
            personal- Mot. 1999/2000 minskningar är starkt bidragande orsaker.
            Keml:s årsomsättning minskar på MJ743 några år med drygt 20 960
            och mycken verksamhet som är framgångsrik måste dras ned. Detta
            får effekter på:
          </p>
          <p>
            e Sveriges påverkan på EU:s miljöpolitik, e ambitionsnivån i
            det nationella arbetet med bekämpningsmedel, e handläggningstiderna
            som blir oacceptabelt långa.
          </p>
          <p>
            Situationen för kemikaliearbetet är mycket ansträngd och föranleder
            en diskussion om Keml:s framtida finansiering. Principen för finansiering
            av miljöarbete är allmänt vedertaget att ”förorenaren betalar”
            enligt Pollutor Pays Principle (PPP). Detta är grundprincipen
            enligt miljöbalkens prövning och tillsyn och täcker en stor del
            av Keml:s verksamhet som tillsyn och vägledning, riskbedömning
            samt största delen av riskbegränsningar. Detta är dock inte de
            enda verksamheter som KemI arbetar med, utan här bedrivs även
            ett omfattande internationellt arbete och visst stöd till andra
            länder. Sveriges riksdag har även mycket långtgående ambitioner
            vad gäller kemikalier. Ett tydligt exempel på detta är regeringens
            beslut i augusti 1999 att Keml skall ha ett särskilt ansvar för
            ekologisk utveckling. Enligt Miljödepartementet innebär detta
            bl.a.: ”Det särskilda sektorsansvaret för myndigheten skall integrera
            miljöhänsyn och resurshushållning i sin verksamhet samt verka
            för att arbetet mot ekologisk hållbarhet förs framåt inom hela
            myndighetens sektor.” För detta har inga ytterligare medel anslagits
            utan arbetet skall utföras inom ramarna. Detta är endast ett exempel
            på hur regeringen ålägger myndigheten arbetsuppgifter utan att
            anvisa medel. Samtidigt som KemI skall genomföra besparingar läggs
            alltfler ambitiösa politiska arbetsuppgifter på myndigheten. Då
            inte ramarna och avgifterna räcker till innebär detta att myndigheten
            inte klarar sina uppgifter och att personalen känner sig otillräcklig.
            Vi anser att Sverige skall ha höga ambitioner för att minimera
            riskerna med kemikalier och att vi skall med full kraft deltaga
            i det internationella kemikaliesamarbetet. Detta fordrar dock
            att tillräckliga resurser avsätts för ändamålet. Det är orimligt
            att tillverkare, importörer och industri skall stå för höga internationella
            åtaganden samt vissa verksamheter av särskild karaktär. Sådana
            bör inte avgiftsfinansieras. När Kemikalieinspektionen påförs
            ut- redningar eller andra extra arbetsuppgifter måste tillräckliga
            resurser tillföras så att Kemikalieinspektionen har en rimlig
            möjlighet att klara de extra åtagandena. Regeringen bör därför
            återkomma till riksdagen med förslag till hur en ökad statsbudgetfinansiering
            skall utformas taget i beaktande att det måste finnas en rimlig
            avvägning mellan påförda arbetsuppgifter och tilldelningen av
            resurser.
          </p>
          <p>
            5.1.2 Avgiftsfinansiering för små och stora företag
          </p>
          <p>
            Kemikalieavgifter som är en stor del av Keml:s intäkter grundas
            på kvantiteter. Avgiften tas ut från ett ton till hundratusen
            ton. Över denna nivå tas ingen avgift ut. Många mindre företag
            och importörer upplever det
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0010.pdf"/>
          <p>
            10
          </p>
          <p>
            nuvarande systemet som orättvist då vikt inte står i relation
            till värdet av Mot. 1999/2000
          </p>
          <p>
            produkterna. Det finns såväl fördelar som nackdelar med nuvarande
            system, MJ743
          </p>
          <p>
            dock måste de mindre företagens kritik tas på allvar. Regeringen
            bör därför få i uppdrag att se över nuvarande avgiftssystem för
            kemikalieavgifter så att större hänsyn tas till de mindre företagen
            och importörerna.
          </p>
          <p>
            6 Internationell verksamhet
          </p>
          <p>
            Många problem förknippade med kemikalier kan inte lösas på nationell
            nivå. Det är idag omöjligt för ett enskilt land att avstå från
            att handla med varor från omvärlden och kemikalier passerar gränser
            i varor varje dag. Vatten- strömmar och vindar är också globalt
            spridande av kemikalier. Gemensamma verksamheter inom regleringen
            av kemikalier på global nivå och inom EU fortskrider idag och
            det är viktigt att detta arbete inte minskas i omfång. En ökad
            handel med miljöanpassade, bärkraftiga produkter leder till en
            förbättring av miljötillståndet i världen.
          </p>
          <p>
            6.1 EU
          </p>
          <p>
            Den europeiska gemenskapen har som ett av sina mål att upprätta
            en gemensam inre marknad. En viktig förutsättning är att samma
            regler gäller överallt på marknaden. I och med medlemskapet i
            EU deltar vi i en marknad med femton länder som har en gemensam
            lagstiftning om kemikalier. Den gemensamma lagstiftningen ger
            möjlighet att påverka vilka kemikalier som används och släpps
            ut i grannländerna. Detta är av särskilt stor betydelse för de
            föroreningar som sprids genom luft och vatten. Sverige bör därför
            aktivt arbeta för att skärpa den gemensamma lagstiftningen på
            kemikalieområdet. EU-kommissionen försöker finna nya vägar och
            lösningar för hur riskbedömningen av existerande kemikalier och
            en säker kemikaliehantering skall kunna utformas. Det handlar
            om att identifiera problemen inom det nuvarande systemet och att
            hitta effektivare sätt för samarbete mellan myndigheter i medlemsländerna,
            kommissionen och industrin. Samtidigt vill varken EU-kommissionen,
            myndigheterna eller kemiindustrin göra avkall på vetenskapligt
            grundade, noggranna utvärderingar av riskerna sedda i ett helhetsperspektiv.
            Alla skulle förlora på att byta kända risker mot okända.
          </p>
          <p>
            6.2 Internationella konventioner och liknande på miljövårds-
            och kemikalieområdet
          </p>
          <p>
            Konventioner på miljövårdsområdet är betydligt vanligare än konventioner
            på kemikalieområdet. Emellertid regleras utsläpp av kemiska ämnen
            i form av föroreningar i många miljövårdskonventioner varför kemikalier
            berörs i ett tämligen stort antal konventioner. De konventioner
            som Sverige ratificerat för skydd av den marina miljön är 10 till
            antalet. Bland de mer betydelsefulla återfinns MARPOL-konventionen
            om förhindrande av föroreningar från fartyg, Helsingforskonventionen
            (HELCOM) om skyddet av Östersjöns miljö samt Pariskonventionen
          </p>
          <p>
            10
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0011.pdf"/>
          <p>
            11
          </p>
          <p>
            (OSPARCOM; en sammanslagning av Oslo- och Paris-konventionerna)
            om Mot. 1999/2000
          </p>
          <p>
            skyddet av Nordostatlanten. För skydd av lufthavet finns inte
            mindre än 14 konventioner, 8 av dessa kan dock sägas vara ändringar
            och tillägg till tidigare konventioner på området. Bland de mest
            betydande återfinns Genévekonventionen om långväga gränsöverskridande
            luftföroreningar (LRTAP), konventionerna för skydd av ozonskiktet
            samt FN:s ramkonvention om klimatförändringar. Natur och naturresurser
            (flora och fauna) skyddas av 10 olika konventioner. Även här är
            vissa av dem ändringar eller tillägg till tidigare konventioner.
            Den kanske viktigaste är Rio-konventionen om biologisk mångfald,
            den så kallade Agenda 21. Ytterligare konventioner är Baselkonventionen,
            som reglerar hanteringen av avfall, och konventioner som hanterar
            gränsöverskridande miljökonse- kvensbeskrivningar och industriella
            olyckor samt allmänhetens tillgång till miljöinformation och deltagande
            i beslutsfattande på miljöområdet. En mer kemikalieinriktad konvention
            är Rotterdamkonventionen, även kallad PIC-konventionen från den
            rutin (Prior Informed Consent) som införs. Konventionen skall
            bidra till bättre kontroll av handeln med mindre önskvärda kemikalier
            och bekämpningsmedel. Särskilt u-länderna förväntas i och med
            detta slippa oönskad import av de i denna FN-konvention listade
            ämnena. Inom FN pågår också diskussioner om att vidta åtgärder
            mot de POP- ämnen (POP = Persistent Organic Compound) som är internationellt
            erkända som problemämnen. Dessa insatser förväntas så småningom
            resultera i en ny konvention. Arbetet med att begränsa POP-substanser
            pågår förutom på FN-nivå också inom OECD, inom EU och i enskilda
            stater, bl a Sverige. Samordningen av arbetet på de olika nivåerna,
            liksom motiven, ambitionsnivåerna och de tillgängliga resurserna,
            varierar emellertid betydligt. Intergovernmental Forum on Chemical
            Safety (IFCS) har därför bildats. Syftet med denna av FN-organet
            WHO administrerade organisation, är att förbättra koordina- tionen
            mellan de nationella och internationella åtgärderna för ökad kemi-
            kaliesäkerhet. Överläggningarna sker på regeringsnivå med både
            nationella myndigheter och vissa organisationer som rådgivare.
            De nationella sakmyndigheterna har också en egen organisation,
            Inter- Organization Programme for the Sound Management of Chemicals
            (IOMC), vars syfte är att verka för just det som anges i organisationens
            namn. Avslutningsvis kan nämnas den kemikalierelaterade konvention
            som sannolikt har minst med miljö att göra, nämligen konventionen
            om kemiska vapen.
          </p>
          <p>
            6.2.1 Nordsjökonferensen
          </p>
          <p>
            Nordsjöländernas miljöministrar har i Nordsjökonferensen ett
            forum för att diskutera havsmiljön inom området. Under årens lopp
            har ett antal deklarationer undertecknats av Sverige. Vid den
            fjärde Nordsjökonferensen år 1995 enades deltagarna om en ny kemikaliepolitik.
            I konferensens slut- dokument — Esbjergdeklarationen — slogs fast
            att alla utsläpp av ”hazardous
          </p>
          <p>
            MJ743
          </p>
          <p>
            11
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0012.pdf"/>
          <p>
            12
          </p>
          <p>
            substances” ska upphöra inom en generation (25) år. Det långsiktiga
            målet är Mot. 1999/2000
          </p>
          <p>
            att bakgrundsnivåerna i miljön är nära noll för naturfrämmande
            ämnen samt MJ743
          </p>
          <p>
            nära bakgrundsnivåerna för naturligt förekommande ämnen (det
            s.k. Generationsmålet). I Esbjergdeklarationen definieras ”hazardous
            substances” som ämnen eller grupper av organiska ämnen som är
            persistenta, bio- ackumulerbara och toxiska. Sverige arbetar för
            närvarande för att kriteriet toxiska skall negligeras och alla
            ämnen som är persistenta och bioackumulerbara, oavsett giftighet,
            skall fasas ut eller förbjudas. Förutom det toxiska kriteriet
            släpper man nu också kravet att det skall handla om ämnen i havsmiljön
            och vill att kravet skall omfatta all användning av sådana ämnen,
            även om de inte förekommer eller släpps ut till havsmiljön. Skall
            Sverige ha en högre ambitionsnivå än Esbjergdeklarationen? Frågan
            diskuteras och kan ses från olika synvinklar. Skulle Sverige frångå
            den deklaration vi har undertecknat och till exempel anse att
            toxiteten ej behöver vägas in för att stoppa vissa ämnen kan,
            trovärdigheten i det internationella samarbetet komma att ifrågasättas,
            samtidigt som svenskt näringsliv kan få problem med import av
            varor. Hur skall en importör kunna hävda att Sverige har förbjudit
            vissa ämnen när det inte finns en bredare internationell samsyn
            och vi undertecknat en deklaration som vi frångår? Vi anser att
            Sverige först skall klara av Esbjergdeklarationen innan vi går
            vidare med arbetet att fasa ut enbart persistenta och bioackumulerbara
            ämnen, vilket bör ske internationellt samordnat.
          </p>
          <p>
            7 Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att analysera risk och nytta vid säkerhetsarbetet på kemikalieområdet,
            2. att riksdagen som sin mening ger regeringen till känna vad
            i motionen anförts om PVC, 3. att riksdagen som sin mening ger
            regeringen till känna vad i motionen anförts om flamskyddsmedel,
            4. att riksdagen som sin mening ger regeringen till känna vad
            i motionen anförts om kemikalier och komponenter i avfall, 5.
            att riksdagen som sin mening ger regeringen till känna vad i motionen
            anförts om innehållsdeklaration i varor, 6. att riksdagen som
            sin mening ger regeringen till känna vad i motionen anförts om
            substitutionsprincipen, 7. att riksdagen som sin mening ger regeringen
            till känna vad i motionen anförts om Kemikalieinspektionen avseende
            balans mellan avgifter och statsbudgetfinansiering, 8. att riksdagen
            som sin mening ger regeringen till känna vad i motionen anförts
            om Kemikalieinspektionen avseende avgifts- finansiering för små
            och stora företag, 9. att riksdagen som sin mening ger regeringen
            till känna vad i motionen anförts om Nordsjökonferensen.
          </p>
          <p>
            12
          </p>
          <pb facs="riksdagen-motions-pdf/data/199900/mot_199900_MJ_0743/mot_199900_MJ_0743-0013.pdf"/>
          <p>
            Stockholm den 1 oktober 1999 Göte Jonsson (m) Ingvar Eriksson
            (m) Catharina Elmsäter-Svärd (m) Per-Samuel Nisser (m) Inger René
            (m) Patrik Norinder (m)
          </p>
          <p>
            Ola Sundell (m)
          </p>
          <p>
            13
          </p>
          <p>
            Mot. 1999/2000 MJ743 Carl G Nilsson (m) Lars Lindblad (m) Berit
            Adolfsson (m) Anders G Högmark (m)
          </p>
          <p>
            Lars Björkman (m)
          </p>
          <p>
            13
          </p>
        </div>
      </div>
    </body>
  </text>
</TEI>
