<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-02621">
  <teiHeader>
    <fileDesc>
      <titleStmt>
        <title>Hästnäringen</title>
        <author corresp="i-W1SpeP85RXQTDYN2miQfXU">av Daniel Bäckström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2621 av Daniel Bäckström (C)</title>
          <idno type="rdwebb">H4022621</idno>
          <rs type="number">2621</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4022621/text</ref>
          <ref type="dokument_url_html">http://data.riksdagen.se/dokument/H4022621</ref>
          <ref type="dokumentstatus_url_xml">http://data.riksdagen.se/dokumentstatus/H4022621</ref>
          <ref type="docx">http://data.riksdagen.se/fil/7AE0428E-A6EC-4D5C-B20D-E42EA4E231AE</ref>
          <ref type="pdf">http://data.riksdagen.se/fil/C84D62B0-8455-4B3B-BFF0-A91C19A19CF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HNq1WQJfNgnQKMBUcvnsgq" type="signed"/>
        <correspContext corresp="i-HNq1WQJfNgnQKMBUcvnsgq">
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction xml:id="i-6NNvDEhPafE1GYYdMKMzYy" type="submitted">
          <date when="2016-10-05"/>
          <time when="13:07:51"/>
        </correspAction>
        <correspAction xml:id="i-2GR7UMi8LhbK1DHvVzq41w" type="reviewed">
          <date when="2016-10-05"/>
          <time when="16:33:55"/>
        </correspAction>
        <correspAction xml:id="i-JSBJtCwV8oi2wVqc421JAx" type="referred">
          <date when="2016-10-14"/>
        </correspAction>
        <correspAction xml:id="i-8BVhtMhMECRW116SjmG2RW" type="assigned">
          <date when="2018-02-20"/>
          <time when="21:36:20"/>
        </correspAction>
        <correspContext corresp="i-8BVhtMhMECRW116SjmG2RW">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-H5J6Ta7LQ3X6Qd6pLtqy2u" type="behandlas_i"/>
        <correspContext corresp="i-H5J6Ta7LQ3X6Qd6pLtqy2u">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4B9KyGpdnVtyT5uRYr7f1K" type="behandlas_i"/>
        <correspContext corresp="i-4B9KyGpdnVtyT5uRYr7f1K">
          <ref type="uppgift">2016/17:MJU23</ref>
          <ref type="ref_dok_id">H401MJU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU23</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2621 av Daniel Bäckström (C) Hästnäringen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LwgiBirPvpg1rH3megdUMc">
            Förslag till riksdagsbeslut
          </head>
          <list>
            <item xml:id="i-WzeXfeqDwr2hSAD8Y7MdLA" sortKey="Yrkande 1">
              Riksdagen ställer sig bakom det som anförs i motionen om behovet
              av att se över förutsättningarna för hästnäringen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-A6tk39VFQgzBWShJJTA9B8" type="h1">
            Motivering
          </head>
          <p xml:id="i-VD7QXJEb5a7SMaK2WsdKYK">
            Hästnäringen behöver ges en acceptans som den viktiga del av
            våra gröna näringar den idag utgör och det behövs förändringar
            på ett antal områden där obefogad negativ särbehandling idag sker
            baserat på olika tolkning eller enskilda särregler.
          </p>
          <p xml:id="i-6WJ8LFhcXxNoKosgae4jrs">
            Idag hämmas möjligheten till diversifiering av svenskt jordbruk
            och det hindrar möjligheten att utveckla företagandet inom de
            gröna näringarna. Vi anser att detta kan åtgärdas genom förändringar
            på ett antal områden som anges nedan.
          </p>
          <list style="ul">
            <item xml:id="i-LqusZ5tzRobnmoHXoEpibE">
              Se över hur hästen skulle kunna likställas med andra betes- och
              grovfoderätande djur inom jordbruket inom ramen för den gemensamma
              jordbrukspolitiken.
            </item>
            <item xml:id="i-NBdpV8nenBDHkcxEcJwE7w">
              Gör en översyn av föreskrifterna för djurskyddskrav och utred
              förutsättningarna för ett målstyrt och flexibelt regelverk för
              att ge utrymme för utvecklat hästföretagande.
            </item>
            <item xml:id="i-PrLMVVijph1HQHYtGx7GvE">
              Gör en översyn i syfte att förenkla reglerna gällande bygglov
              så att bestämmelserna anpassas till den mängd olika näringsverksamheter
              som idag förekommer på ett modernt jordbruk.
            </item>
            <item xml:id="i-6uFLwmJEokfWh5uftr9V5H">
              Se över strandskyddsreglerna i syfte att säkerställa att hästnäringen
              inte särbehandlas.
            </item>
            <item xml:id="i-Np3JJiZyCQawFhuMB9RLd6">
              Gör en översyn i syfte att undanta levande djur från konsumentköplagen.
            </item>
            <item xml:id="i-AcQ1M4xW5fFmhoZ8bEo4xu">
              Klassa ridning som en skattefri personalvårdsförmån.
            </item>
          </list>
          <p xml:id="i-DSKbHp1SiawpC9QaZyP8P7">
            Hästen har under de senaste årtiondena kommit att spela en viktig
            roll i det svenska samhället. Efter andra världskriget har den
            starka tekniska utvecklingen inneburit en kraftig minskning av
            hästar i Sverige. Men hästnäringen har efter hand ökat med nya
            användningsområden och idag finns det enligt Jordbruksverket (år
            2010), ca 360 000 hästar. Sverige är därmed Europas näst hästtätaste
            land efter Island, med 38 hästar per 1 000 invånare. Detta innebär
            naturligtvis att hästen har en viktig samhällsekonomisk betydelse.
          </p>
          <p xml:id="i-P1j4SwoJ8HqhcMao3GEFv">
            Idag bidrar hästen i hög grad till en upplevelsenäring som skapar
            stora värden. Svensk hästnäring genererar i dagsläget 45 miljarder
            i samhällsekonomisk omsättning och knappt 30 000 heltidsarbeten
            per år.
          </p>
          <p xml:id="i-7d9u29VUUyPexAoBRqx9Lx">
            Hästen är grunden för både rekreation och företagande inom de
            gröna näringarna, där båda delarna är viktiga för det svenska
            samhället. Hästföretagandet i landet utgör med sitt höga antal
            näringsverksamheter, den till antalet femte största produktionsgrenen
            inom de gröna näringarna och som fritidssysselsättning utgör hästen
            en viktig brygga mellan stad och land, vilket också är viktigt
            för den svenska livsmedelsproduktionen där klyftan mellan konsument
            och producent ständigt ökar.
          </p>
          <p xml:id="i-NDEWK9R6o3JZvKULW9cBvP">
            Den svenska uppfödningen av hästar bidrar till ett öppet landskap,
            är väsentligt för en fortsatt levande landsbygd och viktigt för
            annat företagande kopplat till häst. I dagsläget sker dessvärre
            en rad särbehandlingar av det svenska hästföretagandet då hästen
            inte jämställs med övriga lantbruksdjur. Detta begränsar hästföretagarnas
            möjligheter att utveckla och effektivisera sina företag. Ett antal
            exempel på detta beskrivs nedan.
          </p>
          <head xml:id="i-QB3xjpjyGatVmbtrRfQ7Yu" type="h2">
            Hästen i jordbrukspolitiken
          </head>
          <p xml:id="i-PEA9ttKZNUseDr4ZPFRFst">
            Hästarna håller landskapet öppet till en areal jämförbar med
            våra svenska mjölkkor, men särskiljs i vissa stödformer inom den
            gemensamma jordbrukspolitiken genom att djurslaget häst inte är
            ersättningsgrundande för t ex kompensationsstödet. När det gäller
            gårdsstödet kan det helt utebli för all mark hos företagare som
            valt att skapa någon form av markanläggning med läktare, beroende
            på att man enligt regelverket inte betecknas som aktiv lantbrukare.
            Orsaken är att anlagd markyta här betecknas som permanent sport-
            och rekreationsanläggning, vilket är en regel som slår hårt mot
            lantbruksföretagare där hästverksamheten utgör hela eller delar
            av verksamheten på gården.
          </p>
          <head xml:id="i-ASEg42jw3TVW7pAPU4c7eT" type="h2">
            Djurskyddskrav
          </head>
          <p xml:id="i-T7DY45K9sknRPAqpy8JPmz">
            I samband med Konkurrenskraftsutredningen argumenterade LRF att
            utgångspunkten för den svenska animalieproduktionen är att den
            ska ges förutsättningar att utvecklas. Målet är därför att förbättra
            konkurrenskraften samtidigt som god djurhälsa och djurvälfärd
            säkerställs.
          </p>
          <p xml:id="i-9PArArAVPr6kYf7AfXwSke">
            Det är i första hand inte med lagstiftning som djuromsorg säkras
            utan genom djurhållarens dagliga skötsel och omsorg om sina djur.
            Näringen anser att det mest effektiva och långsiktigt hållbara
            sättet att nå god djuromsorg är när djurhållaren ges utrymme att
            utveckla och förbättra djurhållningen på det sätt som passar bäst
            utifrån den egna gårdens förutsättningar.
          </p>
          <p xml:id="i-Tip9M7cmhFe4rTzQ2uM8DZ">
            Djurhållarens kompetens och bedömningar måste i högre utsträckning
            värdesättas och respekteras. Därför behövs en moderniserad, mer
            flexibel och förenklad lagstiftning i Sverige med korrekt och
            rimlig tillämpning, som gagnar djurägarnas konkurrenskraft. Djurskyddskontrollen
            måste vara rättssäker och likvärdig.
          </p>
          <head xml:id="i-XiXeiW1BYSyHnqkDBGnBxd" type="h2">
            Konsumentköplagen
          </head>
          <p xml:id="i-DettQKTRK8ZG6dpdgMb5PZ">
            I Sverige är det vanligt förekommande att en näringsidkare säljer
            en häst till en privatperson. Köpet och en eventuell reklamation
            styrs av konsumentköplagen. Detta innebär att köparen har samma
            utrymme att påtala brister med varan som man har när man köper
            materiella ting, vilket inte kan anses vara rimligt eftersom hästen
            är ett levande djur. Felen som uppstår på levande djur kan bero
            på helt andra orsaker än de som lagstiftningen syftar till att
            skydda konsumenten ifrån. Säljarens bevisbörda utifrån lagstiftningen
            blir därför helt orimlig när näringsidkare inte längre väljer
            att sälja sina hästar till privatpersoner eftersom de då riskerar
            att bli återbetalningsskyldiga för belopp som vida överstiger
            köpeskillingen. Detta bör vara ett avgörande skäl för att undanta
            levande djur ur konsumentköplagen. Här behövs en ordentlig översyn
            av lagen för att nå bästa möjliga tillämpning. Ett kortsiktigt
            steg på vägen kan vara att begränsa skadeståndskraven samt korta
            reklamationstiden.
          </p>
          <head xml:id="i-3oP8QSS5cKvW4pBxLHxZt4" type="h2">
            Bygglov och strandskydd
          </head>
          <p xml:id="i-9TYgceHaBRSWHwfRmf9eYD">
            När det gäller undantag från kravet på bygglov omfattar det enligt
            plan- och bygglagen (PBL) ekonomibyggnader för jordbruk, skogsbruk
            eller annan liknande näring inom områden som inte omfattas av
            detaljplan eller områdesbestämmelser.
          </p>
          <p xml:id="i-NdtEXF3cpJtAmgy8BUhhey">
            I tillämpningen är det inte alltid lätt att avgöra om en åtgärd
            omfattas av undantaget från bygglov. Detta innebär osäkerhet för
            hästföretagarna, där en otydlig regel med stort utrymme för tolkningar
            kan resultera i helt olika bedömningar samt omfattande extra kostnader
            för ett företag med hästverksamhet. Det ger dessutom onödig administration
            för företagaren och kostnader när frågan blir föremål för rättsliga
            bedömningar, vilket i vissa fall resulterar i att företagarna
            avstår från att utveckla sin verksamhet.
          </p>
          <p xml:id="i-Kzt6RpHvNAMkLHLGkWaMyA">
            När oklarheter uppstår i tolkningar om vad som gäller ställs
            företagaren inför alternativen att antingen bygga sin ekonomibyggnad
            utan bygglov med risken att kommunen kan besluta om sanktioner
            och förelägganden om rivning eller alternativet att gå med på
            kommunens krav på bygglov, trots att detta inte krävs enligt plan-
            och bygglagen.
          </p>
          <p xml:id="i-XjkbnNyT8WBZuGn6dK33Qa">
            Det behövs en översyn med förtydligandet för att öka rättssäkerheten
            och förutsebarheten för den enskilde.
          </p>
          <p xml:id="i-2CWTqs3Wiybzwb3LTxrHkk">
            Detsamma gäller frågan om undantag från strandskyddet, som omfattar
            jordbruket men där hästföretagen ofta stöter på hinder genom att
            inte få använda marken i områden nära vatten för bete. Byggnader,
            anläggningar och anordningar som behövs för jordbruket, fisket,
            skogsbruket eller renskötseln och för sin funktion måste finnas
            eller vidtas inom strandskyddsområdet är idag undantagna från
            strandskyddsbestämmelserna. Detta gäller inte hästnäringen vilket
            innebär att stängsling och ekonomibyggnader för hästar är förbjudna.
            Att få dispens för sådana åtgärder är vanligen mycket svårt eftersom
            lagen endast tillåter 6 utpekade särskilda skäl som motiverar
            till dispens. Undantagen bör därför omfatta hästnäringen precis
            som andra areella näringar.
          </p>
          <head xml:id="i-PLpQwnAfmhnay1VQVRg9fD" type="h2">
            Ridning som en skattefri personalvårdsförmån
          </head>
          <p xml:id="i-eWiP4wvssapSH1J6GYj7A">
            Inom nuvarande regelverk finns utrymme för arbetsgivare att bidra
            till olika friskvårdsalternativ för sin personal. Det finns en
            rad områden som enligt Skatteverket klassas som skattefria motions-
            eller fiskvårdsförmåner. Styrketräning, fotboll och tai-chi är
            några exempel på friskvård som arbetsgivarna kan erbjuda sina
            anställda.
          </p>
          <p xml:id="i-Es1seSpitE2GQdbJjctsoj">
            Trots dess erkänt goda effekter för kropp och hälsa faller ridning
            utanför Skatteverkets definition av aktiviteter som klassas som
            skattefria motions- eller friskvårdsförmåner. Utöver de hälsofrämjande
            effekterna kan denna motionstyp också fylla en viktig funktion
            för anställda med exempelvis olika funktions- och rörelsehinder,
            balanssvårigheter etc.
          </p>
          <p xml:id="i-JWUqv6ivzAxAbbsC5wGh1q">
            Om hästrelaterad motion också räknas som skattefri friskvård
            ger det positiva samhällsekonomiska effekter på flera områden.
            Det förbättrar folkhälsan och bidrar till att stärka förutsättningarna
            för de företagare som erbjuder hästbaserade tjänster till utövarna.
          </p>
          <p xml:id="i-WkJqzDsgyK9vpzHfWhobyB">
            Sammantaget finns det alltså en rad områden där svenska hästföretagare
            med enkla medel skulle få avsevärt bättre förutsättningar för
            att kunna starta, utveckla och driva sina företag.
          </p>
        </div>
        <div type="motSignatures">
          <list>
            <item xml:id="i-FDTwuLyguo5bFKby5LBhQG">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
