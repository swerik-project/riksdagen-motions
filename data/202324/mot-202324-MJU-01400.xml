<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01400">
  <teiHeader>
    <fileDesc>
      <titleStmt>
        <title>Gemensamt ansvar för rena stränder</title>
        <author corresp="i-6ruCvq43bT8LMJiVTZpVMm">av Ann-Sofie Alm (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1400 av Ann-Sofie Alm (M)</title>
          <idno type="rdwebb">HB021400</idno>
          <rs type="number">1400</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021400/text</ref>
          <ref type="dokument_url_html">https://data.riksdagen.se/dokument/HB021400</ref>
          <ref type="dokumentstatus_url_xml">https://data.riksdagen.se/dokumentstatus/HB021400</ref>
          <ref type="pdf">https://data.riksdagen.se/fil/3DE51DC6-8D54-4A26-94FB-F97CC93BEEA0</ref>
          <ref type="docx">https://data.riksdagen.se/fil/4577E308-4A19-4EFA-8DF3-E36101C4F374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VWuz3zVP8LBw68azvhPnz2" type="signed"/>
        <correspContext corresp="i-VWuz3zVP8LBw68azvhPnz2">
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction type="submitted" xml:id="i-A2oTsUSDvPG2EvvHgQuLWa">
          <date when="2023-10-04"/>
          <time when="13:15:31"/>
        </correspAction>
        <correspAction type="reviewed" xml:id="i-Wf4ine8XDKSHryLxM4Byf3">
          <date when="2023-10-04"/>
          <time when="14:40:59"/>
        </correspAction>
        <correspAction type="referred" xml:id="i-V1MaGDjtvA2PMSVcb6qm5Z">
          <date when="2023-10-17"/>
        </correspAction>
        <correspAction type="assigned" xml:id="i-F9LMUfU4TEYFA7xhCcPMiJ">
          <date when="2024-03-07"/>
          <time when="16:44:09"/>
        </correspAction>
        <correspContext corresp="i-F9LMUfU4TEYFA7xhCcPMiJ">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-2kVigSKUXfM22vufcs4SZ8"/>
        <correspContext corresp="i-2kVigSKUXfM22vufcs4SZ8">
          <ref type="uppgift">2023/24:MJU17</ref>
          <ref type="ref_dok_id">HB01MJU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär och giftfri ekonomi och Riksrevisionens rapport om hantering av uttjänta solcellspaneler och vindturbinblad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1400 av Ann-Sofie Alm (M) Gemensamt ansvar för rena stränder</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-J9DmJWLAiC8ZXziN4br26D">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Pkk4qr4PdjgaT4fdiFnSHc">
              Riksdagen ställer sig bakom det som anförs i motionen om att
              överväga att utreda ett nationellt ansvar för upprensning av internationellt
              skräp på västkustens stränder och tillkännager detta för regeringen.
            </item>
            <item sortKey="Yrkande 2" xml:id="i-JELteqDTPLTKBEpcMbiQr2">
              Riksdagen ställer sig bakom det som anförs i motionen om att
              regeringen bör överväga att verka för att EU ser ett gemensamt
              ansvar för att få upp plast ur havet och från våra stränder och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3WnUvRNHrLU74EsjqL9w1n">
            Motivering
          </head>
          <p xml:id="i-DXcYakFJoKRTJP6pQeNpCS">
            Bohusläns kuster har en mäktig och outtröttlig motståndare i
            form av flera hundra ton plast som böljande och dagligen sköljer
            in från havet. Om det inte vore för små kommuners viljestyrka
            och för ideella eldsjälar som organiserat och idogt kämpar mot
            dessa plastberg skulle sommarhärligt vykortsvackra salta dopp
            i de bohuslänska vikarna för alltid vara ett minne blott. Nedskräpning
            av den marina miljön och av stränder är en fråga som har varit
            aktuell under lång tid både internationellt och nationellt. Och
            det med rätta. Det är en överlevnadsfråga huruvida vi ska vinna
            över plasten i haven eller inte.
          </p>
          <p xml:id="i-FrTJBpJVrTm7izubNGYPXk">
            Kommunerna har idag hela ansvaret för renhållningen och därmed
            för att städning av stränderna sker. Kommunerna måste därför finna
            lämpliga lösningar för hur den verksamheten långsiktigt kan utföras.
            Det kan verka klokt när strandskräpet kommer från den egna kommunens
            strandbesökare som tappar glasspapper och glömmer ölburkar. Men
            kommunerna vid Bohuskusten är värst drabbade i hela Europa. Från
            öppet hav driver årligen 8 000 kubikmeter internationellt skräp
            upp på öar, kobbar och skär med hjälp av Jutska strömmen, Atlantströmmen
            och den baltiska ytströmmen.
          </p>
          <p xml:id="i-GD3L8xiaW1DvBCfNo7pae9">
            Det är små kommuner med små ekonomiska möjligheter som är belägna
            längs den vackra bohuslänska kusten. Att hålla stränderna skräpfria
            och hålla havet friskt är en mycket kostsam operation, och utan
            de ideella eldsjälar som i ur och skur kärleksfullt rensar upp
            så att alla vi andra kan njuta av havsglittret skulle ekvationen
            inte gå ihop.
          </p>
          <p xml:id="i-LGK7NQWWZQBtmLXDe8XsGG">
            Att verka internationellt inom bland andra Ospar och Helcom för
            att komma till rätta med marin nedskräpning vid källan är inte
            tillräckligt. Staten, och kanske främst EU, borde finna möjlighet
            att avsätta resurser såväl för havsmiljön som för åtgärder mot
            nedskräpning.
          </p>
          <p xml:id="i-QjL419a6aqkwnuCE2Az6j1">
            Det är orimligt att det ska vara den lilla kommunens enskilda
            ansvar. Det är heller inte rimligt att vi fortsätter att förlita
            oss på att ideella krafter kommer att kunna fortsätta att rädda
            våra hav och stränder utan ekonomiska tillskott, då skräpmängden
            som tvingar sig upp på våra stränder oförtrutet fortsätter att
            öka.
          </p>
          <p xml:id="i-SuhGo4ABY5srQs1UiAB1Xg">
            Regeringen bör därför utreda ett nationellt ansvar med åtgärder
            för att säkerställa städningen av Sveriges och Bohusläns kust
            i syfte att rädda havs- och strandmiljön.
          </p>
          <p xml:id="i-F3HVFnBHqt7gfzLEntQqXz">
            Regeringen bör även påtala för EU att detta även är ett gemensamt
            ansvar. Ska vi vinna över nedskräpningen av våra hav och över
            mikroplasterna som drabbar allt levande liv måste vi arbeta tillsammans.
          </p>
        </div>
        <div type="motSignatures">
          <list>
            <item xml:id="i-F6hVXturptu2WSWCBoBHyc">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
