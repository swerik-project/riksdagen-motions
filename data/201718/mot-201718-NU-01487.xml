<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-01487">
  <teiHeader>
    <fileDesc>
      <titleStmt>
        <title>Regelförbättring</title>
        <author corresp="i-Wg4JiBuxTz9fesArDXiMko i-CdKPr5PV7B8cJEHJFtQGGn">av Helena Lindahl och Peter Helander (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1487 av Helena Lindahl och Peter Helander (båda C)</title>
          <idno type="rdwebb">H5021487</idno>
          <rs type="number">1487</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5021487/text</ref>
          <ref type="dokument_url_html">http://data.riksdagen.se/dokument/H5021487</ref>
          <ref type="dokumentstatus_url_xml">http://data.riksdagen.se/dokumentstatus/H5021487</ref>
          <ref type="docx">http://data.riksdagen.se/fil/1A8B06E9-15E1-41F7-A694-D0E24A791EAD</ref>
          <ref type="pdf">http://data.riksdagen.se/fil/ECBC9D7A-44FC-4797-8B45-23DBB6F30626</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Wvbjiq1b2jHaCfWZZYPraM" type="signed"/>
        <correspContext corresp="i-Wvbjiq1b2jHaCfWZZYPraM">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-MH9fqRg5zfr9dEKPGsxLT7" type="submitted">
          <date when="2017-10-03"/>
          <time when="11:18:08"/>
        </correspAction>
        <correspAction xml:id="i-KGVwHZgTCNZqcG866ZTn3k" type="reviewed">
          <date when="2017-10-03"/>
          <time when="12:07:17"/>
        </correspAction>
        <correspAction xml:id="i-BiKVca1UgqvDMG4XHTfMR" type="referred">
          <date when="2017-10-13"/>
        </correspAction>
        <correspAction xml:id="i-4EkrNCQnQUi1gXGzCdBy78" type="assigned">
          <date when="2018-10-15"/>
          <time when="15:37:47"/>
        </correspAction>
        <correspContext corresp="i-4EkrNCQnQUi1gXGzCdBy78">
          <ref type="assignedTo">Näringsutskottet</ref>
        </correspContext>
        <correspAction xml:id="i-VK1n2wxLV14h8euxNYpTyQ" type="behandlas_i"/>
        <correspContext corresp="i-VK1n2wxLV14h8euxNYpTyQ">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JcDT2sy73AmTqFUTRWtUvX" type="motHeader">
        <div xml:id="i-KsR1RCfTCmcmJQBkks4PY5" type="motTitle">
          Motion till riksdagen 2017/18:1487 av Helena Lindahl och Peter
          Helander (båda C) Regelförbättring
        </div>
      </div>
      <div xml:id="i-JXZ6e8BmUsesfEAfVqaHF8" type="motBody">
        <div xml:id="i-8V81PdHveEK52hpiHjcamx" type="motProposal" subtype="förslag">
          <head xml:id="i-UTLPMxi7Bn6AWrWttnzTYk">
            Förslag till riksdagsbeslut
          </head>
          <list xml:id="i-SrGEvs2MK4zx8Gu4p9r2U2" style="ol">
            <item xml:id="i-KKojUgBr8Z3zjmks4dKJuk">
              Riksdagen ställer sig bakom det som anförs i motionen om att
              införa en sammanhållen handlingsplan för att kontinuerligt driva
              regelförbättringen, utveckla densamma samt återkommande redovisa
              arbetet till riksdagen och tillkännager detta för regeringen.
            </item>
            <item xml:id="i-6VxLFjJLr5UxGbnrTXRmZ4">
              Riksdagen ställer sig bakom det som anförs i motionen om att
              nya regler alltid ska genomgå konsekvensutredningar och tillkännager
              detta för regeringen.
            </item>
            <item xml:id="i-K5Ze5npVJfaTHg3Yu5Ftj7">
              Riksdagen ställer sig bakom det som anförs i motionen om att
              se över möjligheten att stärka Regelrådet och tillkännager detta
              för regeringen.
            </item>
            <item xml:id="i-DKPBdww5mhPCf4yH3Jbhjw">
              Riksdagen ställer sig bakom det som anförs i motionen om att
              införa en process för att undvika överimplementering (gold-plating)
              av EU-rätt i Sverige och tillkännager detta för regeringen.
            </item>
          </list>
        </div>
        <div xml:id="i-6R3GRw31GMDWfDNgX8SkAJ" type="motContent">
          <head xml:id="i-SdQYUZNJsncirNQmhNAYoZ" type="h1">
            Motivering
          </head>
          <p xml:id="i-6V4dkc56BGhJujPERH4fnh">
            Regelförenkling/regelförbättring har nästa helt försvunnit i
            den politiska beslutsprocess som regeringen driver och ansvarar
            för. Med tanke på hur stor inverkan enkla och moderna regelverk
            har på företagsklimatet och konkurrenskraften i ett land är det
            förvånande att regeringen inte tagit detta område på allvar. Tvärtom
            har regeringen systematisk och genom att lägga in det mesta i
            olika former av utredningar eller myndighetsuppdrag, mer eller
            mindre nedmonterat/lagt på is/lagt i malpåse det förenklingsarbete
            som alliansregeringen drog igång 2006 och som förbättrade och
            förenklade för företagen och där det fanns uttalade planer för
            hur arbetet skulle utvecklas och förbättras. Det senaste exemplet
            är näringsministerns ”förenklingspaket” från i juli som åter innehåller
            nya utredningar med orealistiska tidtabeller. Avsaknaden av ett
            aktivt regelförbättringsarbete är en betydande konkurrensnackdel
            för svenska företag, och något som försvårar företagens tillväxt
            och vilja att anställa. Trots att det idag finns krav på konsekvensutredningar
            och att Regelrådet fortfarande ska granska dessa, så ser vi med
            egna ögon att det tillkommer fler regler som utan närmare analys
            läggs på varandra, och som effektivt stänger dörrarna för allt
            som främjar och uppmuntrar företagsamhet.
          </p>
          <p xml:id="i-XhE9mx8z3FoYAHexgAfrea">
            Många andra länder arbetar kontinuerligt och systematiskt med
            att underlätta företagens regelbörda. Man kan konstatera att i
            OECD:s rankning av förenklingsarbetet hamnar Sverige allt längre
            ned i rankingen, från att ha legat uppe i toppen. Senast i raden
            av länder som tagit nya initiativ i denna fråga är Frankrike.
            I juli i år aviserade Macrons regering att man som en av prioriterade
            åtgärder för regeringen avser att införa en genomlysning av överimplementering
            av EU-rätten liksom att införa ett systematiskt förenklingsarbete.
            Inspiration till detta hade senaten hämtat bl.a. från svenska
            Näringslivets regelnämnds (NNR) rapport om just gold-plating eller
            överimplementering. Frågan man ställer sig är: om nu den franska
            regeringen kan plocka upp svenska modeller för hur man förenklar
            för företag – varför vill/kan inte regeringen göra det?
          </p>
          <p xml:id="i-BhFfAraTiAY2MdvDSK4F2m">
            Företrädare för regeringen har vid återkommande tillfällen hävdat
            att Sverige står sig oerhört väl i internationella jämförelser,
            men mot detta ställs inte bara OECD utan även de återkommande
            mätningar som görs bland Sveriges företag. Av den senaste undersökningen
            från våren 2017 bland medlemsföretag i Svenskt Näringsliv framgår
            att i stort sett hälften av företagen upplever en stor eller mycket
            stor regelbörda. Hela 64 procent svarar att de upplever att regelbördan
            har ökat de senaste två åren. Ungefär ett av tre företag bedömer
            också att de skulle kunna spara upp till tio timmar i månaden
            om regelverken blev enklare. Ytterligare 32 procent tror att de
            skulle kunna spara mer än tio timmar per månad. Det är således
            en betydande potential att arbeta och utveckla ett företag som
            försvinner i administrativ hantering istället. I en annan mätning
            (NNR 2017) framgår att 78 procent av företagen saknar förtroende
            för regeringens arbete med regelförenklingsfrågor.
          </p>
          <p xml:id="i-A1ZyMY3bRdeaqF96HXBqEx">
            Redan 2010 lämnade OECD en lång rad förslag på hur Sverige skulle
            kunna förstärka och utveckla regelförbättringen. Näringslivet
            har i olika omgångar lämnat förslag på konkreta och långsiktiga
            förbättringar av beslutsprocessen kring lagar och regler som berör
            företag. De förslag på reformer som föreslås har oftast dessutom
            ingen eller ytterst marginell inverkan på budgeten. Varför denna
            motvilja att anamma och inkludera näringslivets idéer?
          </p>
          <p xml:id="i-HgR9KhacmGinuFYdLAPjbH">
            Det första som bör ske är att det införs en sammanhållen handlingsplan/strategi
            för samtliga aspekter av regelförenkling som redovisas regelbundet
            till riksdagen. Ett annat problem som måste rättas till omgående
            är att det inte görs konsekvensutredningar av de förslag som läggs,
            eller att de utredningar som görs håller en undermålig kvalitet.
            Under 2016 var det enligt Regelrådet t.ex. endast 19 procent av
            konsekvensutredningarna från Regeringskansliet som uppfyllde kraven
            och det ska läsas i ljuset av att det är långt ifrån alla förslag
            som överhuvudtaget skickas till regelrådet. Därför måste det finnas
            ett bättre system än idag så att politiker och beslutsfattare
            faktiskt vet vad konsekvenserna blir av ett förslag innan man
            lägger fram det. Ett sätt att komma åt detta skulle vara att t.ex.
            införa obligatorisk återremittering av förslag som inte innehåller
            en godkänd konsekvensanalys. För att säkerställa en fungerande
            process kring analyserna behövs också ett starkare och vassare
            regelråd än idag. Regelrådets mandat och organisatoriska hemvist
            bör förstärkas. Regelrådet skulle dessutom kunna spela en viktig
            roll för att kontrollera att myndigheterna gjort vad de kan för
            att inte överimplementera/gå längre än vad EU-rätten kräver (gold-plating).
          </p>
          <p xml:id="i-5rQia2a6DSdG6R9MJEFePe">
            Med hänsyn till hur viktig frågan om effektiva, förutsebara och
            kostnadseffektiva regler är för konkurrenskraften liksom hur det
            är något som påverkar hela näringslivet så måste den negativa
            trend som råder vända. Företag vill ha regler, men bra regler
            som är stabila, proportionella och förutsebara. Dåligt förberedda
            regleringar, onödig byråkrati och bristande konsekvensanalyser
            är dyrt och kan i värsta fall sätta stopp för fortsatt näringsverksamhet.
          </p>
          <p xml:id="i-CiiLmASUssp5hzQhGyAxf2">
            Detta bör ges regeringen till känna.
          </p>
        </div>
        <div xml:id="i-D3dpPgyeDM8rE5RfE5kCgR" type="signatureBlock">
          <list xml:id="i-FLGZWmc4QNrDiaDdz9UR7y">
            <item xml:id="i-DkCzjj99Ji57d97S39TVpp" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-FCLnRAA5PTGiNytvHwqSA7" who="i-CdKPr5PV7B8cJEHJFtQGGn" type="signature">
              Peter Helander (C)
            </item>
          </list>
        </div>
      </div>
    </body>
  </text>
</TEI>
