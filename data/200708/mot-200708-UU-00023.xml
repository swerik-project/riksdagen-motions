<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00023">
  <teiHeader>
    <fileDesc>
      <titleStmt>
        <title>med anledning av skr. 2007/08:114 Strategisk exportkontroll 2007 – krigsmateriel och produkter med dubbla användningsområden</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:114 Strategisk exportkontroll 2007 – krigsmateriel och produkter med dubbla användningsområden</title>
          <idno type="rdwebb">GV02U23</idno>
          <rs type="number">U23</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U23/text</ref>
          <ref type="dokument_url_html">http://data.riksdagen.se/dokument/GV02U23</ref>
          <ref type="dokumentstatus_url_xml">http://data.riksdagen.se/dokumentstatus/GV02U23</ref>
          <ref type="doc">http://data.riksdagen.se/fil/3C8C6247-8DF9-4A2C-80EB-99226CD9C856</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TVwvSzEJbiRNJCR9xMRaat" type="basedOn"/>
        <correspContext corresp="i-TVwvSzEJbiRNJCR9xMRaat">
          <ref>Regeringsskrivelse 2007/08:114</ref>
        </correspContext>
        <correspAction xml:id="i-PRi11JnR8aQnWFBP7napvn" type="signed"/>
        <correspContext corresp="i-PRi11JnR8aQnWFBP7napvn">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-J3DQdSguWLTjWkXCEbQiCb" type="referral">
          <date when="2008-04-04"/>
        </correspAction>
        <correspAction xml:id="i-4xoS9CBe7Mc16VT5fgVSSG" type="dismissal">
          <date when="2008-04-03"/>
        </correspAction>
        <correspAction xml:id="i-YxY7buib1gN49cQRsPwRE" type="dismissal">
          <date when="2008-04-03"/>
        </correspAction>
        <correspAction xml:id="i-46RUiGsGNzCTXYX6xW1pLW" type="transfer">
          <date when="2008-03-31"/>
        </correspAction>
        <correspAction xml:id="i-5erhN1N3SfZDLwh21MFywt" type="submission">
          <date when="2008-03-31"/>
        </correspAction>
        <correspAction xml:id="i-7jDVmfTsyV1r4Q2zRCQ9L9" type="assigned"/>
        <correspContext corresp="i-7jDVmfTsyV1r4Q2zRCQ9L9">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-8tQgXZznaU96bceEAnSQuJ" type="TOC">
          <head xml:id="i-FrbVuPBqTMT5fgCiLJixK3">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Krigsmaterielexporten och det kalla kriget 2
            </item>
            <item>
              4 En regel med många undantag 3
            </item>
            <item>
              5 Produktion och export ökar kraftigt 3
            </item>
            <item>
              6 Många kryphål i regelverket 4
            </item>
            <item>
              7 Krigsmaterielutredningen 5
            </item>
            <item>
              8 Högtidliga deklarationer utan värde 5
            </item>
            <item>
              9 Krigsmaterieexport och demokrati 7
            </item>
            <item>
              10 EU:s uppförandekod 7
            </item>
            <item>
              11 Import och uthyrning av krigsmateriel 8
            </item>
          </list>
        </div>
        <div type="motProposal" subtype="förslag">
          <head xml:id="i-DMeJWQr1zLvGfWsSLt8UD6">
            2 Förslag till riksdagsbeslut
          </head>
          <list style="ol">
            <item xml:id="i-8XbN4RQdhs4NvKPokwBdJP">
              Riksdagen tillkännager för regeringen som sin mening vad som
              anförs i motionen om att de svenska riktlinjerna för krigsmaterielexport
              ska stramas upp när det gäller följdleveranser av svensk krigsmateriel
              så att de blir mer restriktiva genom att man sätter en tidsgräns
              för hur länge dessa kan pågå och stärker möjligheterna att avbryta
              följdleveranser.
            </item>
            <item xml:id="i-v6L6E7yRyGnXzArsdjoHM">
              Riksdagen tillkännager för regeringen som sin mening vad som
              anförs i motionen om att den svenska krigsmaterielexporten i stället
              för att betona snäva näringspolitiska aspekter på krigsmaterielexporten
              betonar vikten av demokrati, MR-perspektiv och internationella
              säkerhetspolitiska aspekter.
            </item>
            <item xml:id="i-9VFG3J9CiMhm3h1WhCmUcR">
              Riksdagen tillkännager för regeringen som sin mening vad som
              anförs i motionen om att Sverige ska upphöra med export av krigsmateriel
              till de stater som har trupper i och för ett folkrättsvidrigt
              krig i Irak.
            </item>
            <item xml:id="i-Y6d9KAmhcUrtKsBFrvKvkK">
              Riksdagen tillkännager för regeringen som sin mening vad som
              anförs i motionen om att riktlinjerna för svensk krigsmaterielexport
              bör utformas så att de omöjliggör att svensk krigsmateriel exporteras
              till stater som bryter mot folkrätten.
            </item>
            <item xml:id="i-78cy7neXy4KcwM5iCnDUdM">
              Riksdagen tillkännager för regeringen som sin mening vad som
              anförs i motionen om att ett demokratikriterium bör införas i
              det svenska regelverket för krigsmaterielexport.
            </item>
            <item xml:id="i-GaVHFch1cnENoB31CHDdgE">
              Riksdagen tillkännager för regeringen som sin mening vad som
              anförs i motionen om att Sverige inom EU bör verka för att de
              svenska riktlinjerna för krigsmaterielexport ska bli riktningsgivande
              för hela unionen.
            </item>
            <item xml:id="i-E7RqxETqf2pZjYiSzrFnDr">
              Riksdagen tillkännager för regeringen som sin mening vad som
              anförs i motionen om att riktlinjer bör utarbetas för den svenska
              importen av krigsmateriel.
            </item>
            <item xml:id="i-SYjatSXksvwCCMrDgrpwSZ">
              Riksdagen tillkännager för regeringen som sin mening vad som
              anförs i motionen om att riktlinjer bör utarbetas för uthyrning
              och utlåning av krigsmateriel.
            </item>
            <item xml:id="i-Y2V53uKmxsis4D6227pFg">
              Riksdagen tillkännager för regeringen som sin mening vad som
              anförs i motionen om att krigsmaterielimporten från andra stater
              och uthyrningen av svensk krigsmateriel i fortsättningen bör ingå
              i regeringens årliga skrivelse till riksdagen.
            </item>
          </list>
        </div>
        <div type="motContent">
          <head xml:id="i-WCvhbor3QQrwPvKMU9BLFc" type="h1">
            3 Krigsmaterielexporten och det kalla kriget
          </head>
          <p xml:id="i-X1Ym5GW2uPqnccJkHkQ1sE">
            Under det kalla kriget pågick en kontinuerlig kapprustning mellan
            de två stormakterna USA och Sovjetunionen. Sverige proklamerade
            och eftersträvade neutralitet i denna stormaktskonflikt. Man ville
            inte ansluta sig till någon militärpakt. Alliansfrihet i fred,
            neutralitet i krig blev ett upprepat mantra. Resultatet av detta
            ställningstagande fick stor betydelse för svensk försvarspolitik.
          </p>
          <p xml:id="i-6J16DuCz8y7gc22BT3LFxm">
            Eftersom Sverige inte ville tillhöra någon militärpakt, men samtidigt
            värna om sin integritet drog man slutsatsen att landet måste ha
            ett starkt militärt försvar. Man kunde inte söka stöd utifrån.
            Ett starkt försvar för Sveriges del betydde också en stark industri
            som kunde producera krigsmateriel. Men krigsmateriel producerade
            i Sverige skulle bli mycket dyra om de endast togs i bruk av det
            svenska försvaret. Det skulle bli frågan om för små serier. Därför
            kom man att producera större serier, varav den svenska försvarsmakten
            köpte upp en del. Resten fick gå på export. Med sin krigsmaterielexport
            finansierade Sverige således en del av sitt försvar.
          </p>
          <head xml:id="i-4RPPt98c8kMTsk7HigHHi7" type="h1">
            4 En regel med många undantag
          </head>
          <p xml:id="i-DApstb6K6fMM1EDpoV2G6o">
            Den svenska regeringen förklarade visserligen att svensk krigsmaterielexport
            i princip var förbjuden, men att undantag kunde göras. Svenska
            försvars- och handelsministrar talade i olika sammanhang om att
            Sverige hade den mest restriktiva krigsmaterielexportlagstiftningen
            i världen. Det visade sig emellertid efter några decennier att
            även de svenska restriktionerna var ett grovmaskigt nät. Sverige
            kom, genom att det fanns flera kryphål i det regelverk man konstruerat,
            att leverera vapen till blodbesudlade diktaturer som Indonesien
            under Suharto eller till konflikthärdar som exempelvis Indien
            och Pakistan. Under en lång följd av år på 1990-talet och de första
            åren efter millennieskiftet låg den svenska krigsmaterielexporten
            kring 3 miljarder per år. Detta var under åren efter Sovjetunionens
            sammanbrott och det kalla krigets slut. Under de första åren på
            90-talet sjönk krigsmaterielproduktionen i världen. Många talade
            under dessa år efter det sovjetiska sammanbrottet om att demokratin
            svepte fram över världen. Många tyckte sig se ett ljus i den långa
            tunnel av rustningar som det kalla kriget hade utgjort.
          </p>
          <head xml:id="i-2SrtJdvCrCd2SJXCqce3Zw" type="h1">
            5 Produktion och export ökar kraftigt
          </head>
          <p xml:id="i-DJbg3UBPyUNvTd8n6BEPam">
            Det fanns ett ljus i tunneln såtillvida att möjligheterna till
            en demokratisk utveckling hade blivit större i och med det kalla
            krigets slut. Frågan var om dessa möjligheter skulle tas till
            vara. Så skedde inte. Efter en tid började rustningarna åter att
            komma i gång ute i världen. Också den svenska krigsmaterielproduktionen
            och -exporten började öka. År 2003 fördubblades den nästan och
            fortsatte sedan att öka under de följande åren. 2006 var värdet
            av den svenska krigsmaterielproduktionen ungefär tre gånger så
            stort som det var i mitten av 90-talet. Under 2007 har den sjunkit
            något, men det är en marginell minskning. Det finns fluktuationer
            i krigsmaterielexporten. Trenden är dock mycket tydlig. Hur krigsmaterielexporten
            har utvecklats under de senaste 15 åren framgår av nedanstående
            tabell:
          </p>
          <table>
            <row xml:id="i-Uz7pfaAZAhAubXEAq7tgBd">
              <cell>
                1993
              </cell>
              <cell>
                1994
              </cell>
              <cell>
                1995
              </cell>
              <cell>
                1996
              </cell>
              <cell>
                1997
              </cell>
              <cell>
                1998
              </cell>
              <cell>
                1999
              </cell>
              <cell>
                2000
              </cell>
            </row>
            <row xml:id="i-LvVesbmbzUhTjo2R6w1ygS">
              <cell>
                2 863
              </cell>
              <cell>
                3 181
              </cell>
              <cell>
                3 313
              </cell>
              <cell>
                3 087
              </cell>
              <cell>
                3 101
              </cell>
              <cell>
                3 514
              </cell>
              <cell>
                3 654
              </cell>
              <cell>
                4 371
              </cell>
            </row>
            <row xml:id="i-8DYpGBi2ejkncQDq8bLqLV">
              <cell>
                2001
              </cell>
              <cell>
                2002
              </cell>
              <cell>
                2003
              </cell>
              <cell>
                2004
              </cell>
              <cell>
                2005
              </cell>
              <cell>
                2006
              </cell>
              <cell>
                2007
              </cell>
            </row>
            <row xml:id="i-79FyoZmyaNSuzC845ewarE">
              <cell>
                3 060
              </cell>
              <cell>
                3 440
              </cell>
              <cell>
                6 479
              </cell>
              <cell>
                7 291
              </cell>
              <cell>
                8 629
              </cell>
              <cell>
                10 372
              </cell>
              <cell>
                9 605
              </cell>
            </row>
          </table>
          <p xml:id="i-z679C7mkWqfmQfPUu7Utt">
            I ljuset av denna statistik ter sig 1980- och 90-talets siffror
            för den svenska krigsmaterielexporten som i det närmaste idylliska.
          </p>
          <head xml:id="i-HeYupJHPiXd8CNycN2w3av" type="h1">
            6 Många kryphål i regelverket
          </head>
          <p xml:id="i-D6PwAaTHC39ejRWBZtz5xb">
            De många kryphålen, såsom bestämmelserna om följdleveranser och
            hänvisningar till det luddiga begreppet Sveriges nationella intressen,
            i regelverket för den svenska krigsmaterielexporten har gjort
            det möjligt att öka den svenska exporten även till länder där
            man vet att det begås grova och omfattande brott mot mänskliga
            rättigheter, både i den meningen att människors liv och hälsa
            är hotad och att medborgarnas demokratiska rättigheter inte respekteras,
            att kritiker och oppositionella diskrimineras, trakasseras och
            förföljs. Likaså har krigsmateriel genom dessa kryphål medfört
            att man exporterat materiel till välkända latenta konflikthärdar,
            som när som helst kan ta sig väpnade och krigiska former.
          </p>
          <p xml:id="i-NVBTjNT2cuPoZSqhoKEhT5">
            De olika kryphålen kom under årens lopp genom generösare tolkningar
            och praxis att vidgas. Det skedde så till den grad när det gällde
            begreppet följdleveranser att konstitutionsutskottet begärde att
            frågan skulle utredas. Så skedde också. Utredningen var dock av
            besynnerligt slag. Den visade att det fanns länder som hade mycket
            olika bestämmelser i andra länder gällande tolkning och praxis
            när det gällde följdleveranser. Likafullt drog utredaren den märkliga
            slutsatsen att bestämmelserna var likartade i olika europeiska
            länder. Utredningen gav ett starkt intryck av att utredaren hade
            börjat arbetet med att först skriva slutsatserna och sedan skrivit
            själva utredningstexten. Vänsterpartiet har i tidigare motioner
            påpekat detta besynnerliga förhållande mellan redovisade konkreta
            utredningsresultat och utredarens slutsatser.
          </p>
          <p xml:id="i-Ue3pxjHNWqNLqcA4ush8mz">
            Vänsterpartiet menar att de svenska riktlinjerna måste stramas
            upp så att exempelvis bestämmelserna när det gäller följdleveranser
            av svensk krigsmateriel blir mer restriktiva genom att man sätter
            en tidsgräns för hur länge dessa kan pågå. Detta vill vi att riksdagen
            ska ge regeringen till känna.
          </p>
          <p xml:id="i-MJZNZYAwkLxCBoHAGi9T3E">
            Det blev alltmer uppenbart att det svenska regelverket för krigsmaterielexporten
            inte fungerade som det från början var tänkt att export av denna
            typ av produkter skulle ha sin utgångspunkt i ett förbud från
            vilket undantag kunde göras samt att man skulle vara restriktiv
            med att bevilja sådana undantag. Situationen hade emellertid genom
            praxis urholkat den ursprungliga tanken och regelverket hade förvandlat
            undantagen till regel. Endast i undantagsfall fann man bland ansökningarna
            hos ISP och Exportkontrollrådets majoritet att hinder för krigsmaterielexport
            förelåg, trots att en rad länder Sverige exporterade till var
            inflammerade krishärdar, där det begicks brott mot mänskliga rättigheter
            och/eller där man led under auktoritära ledningar. Krigsmaterielutredningen
            (Krut) tillsattes för att se över det svenska regelverket för
            krigsmaterielexport.
          </p>
          <head xml:id="i-99ok4oqAwvtxpwuNmYiMxQ" type="h1">
            7 Krigsmaterielutredningen
          </head>
          <p xml:id="i-SUDr7b7wnbJbrohG4xUPjP">
            När Krut ( Krigsmaterielutredningen Reformerat regelverk för
            handel med försvarsmateriel SOU 2005:9) presenterades visade den
            sig på intet vis ha haft som mål att strama upp det svenska regelverket.
            Vad den gick ut på var endast att anpassa det svenska regelverket
            till den praxis som gällde för svensk handel med krigsmateriel.
            I stället för att vara en utrikes- och säkerhetspolitisk fråga
            sågs den mer som en näringspolitisk fråga en fråga om att tjäna
            pengar. Det är ett mycket märkligt sätt att se på produkter som
            kommer till användning i konflikter och krig. Det torde vara på
            sin plats att erinra sig militärteoretikern Karl von Clausewitz
            berömda ord om att krig är utrikespolitik fast med andra medel.
            Krigsmaterielproduktion och -export är med andra ord inte en enkel
            fråga om snöd vinning. Betydligt större värden än snäva ekonomiska
            är inblandade i frågor som handlar om konflikter, kris, krig och
            krigsmateriel och affärer med sådana.
          </p>
          <p xml:id="i-LFjXCqzvjEqCjUDgKh4kyd">
            Regering har i årets skrivelse om strategisk exportkontroll (skr.
            2007/08:114) förklarat att man avser att lägga en proposition
            under 2008 med Krigsmaterielutredningen som grundval. Inget kan,
            som vi ser det, vara både olyckligare och olämpligare än detta.
          </p>
          <p xml:id="i-2xjSxMoRku6YUbXKJBHotH">
            Vänsterpartiet anser att en ny utredning om den svenska krigsmaterielexporten
            som i stället för att betona snäva näringspolitiska aspekter på
            krigsmaterielexporten betonar vikten av demokrati, MR-perspektiv
            och internationella säkerhetspolitiska aspekter. Detta vill vi
            att riksdagen ska ge regeringen till känna.
          </p>
          <head xml:id="i-Jpv4F7ZNngWnsxh876Gjfx" type="h1">
            8 Högtidliga deklarationer utan värde
          </head>
          <p xml:id="i-HpcLfgmUdoseGqfok7Atrk">
            Under riksdagsåret 2000/01 lade den svenska regeringen en proposition
            om ett ramavtal med fem Natoländer för att underlätta en omstrukturering
            av den europeiska krigsmaterielindustrin. De länder man ingick
            avtal med var Frankrike, Italien, Spanien, Storbritannien och
            Tyskland. Året därpå ingick man ett likartat avtal med de nordiska
            länderna Danmark, Norge och Finland.
          </p>
          <p xml:id="i-14pyk2ksFQMFd1JBrw6MS3">
            Ett halvår innan hade Sverige och en rad andra länder antagit
            en deklaration där man uppmanade OSSE-staterna att begränsa en
            politik som underlättar krigsmateriel och den aggressiva marknadsföring
            av konventionella vapen som följer av en sådan.
          </p>
          <p xml:id="i-76LP3CB6p4iaEWsMK8YS4t">
            De avtal som Sverige och de fem Natoländerna och de nordiska
            länderna ingick därefter gick fullständigt på tvärs med den deklaration
            som OSSE:s parlamentariska församling antagit. Idag är det bara
            att läsa statistiken över den svenska krigsmaterielexporten för
            att inse att den deklaration som OSSE-församlingen antagit inte
            har haft den ringaste inverkan på den svenska krigsmaterielproduktionen
            och krigsmaterielexporten.
          </p>
          <p xml:id="i-XCSXW3cC1h8rkh75RCdvZX">
            Enligt de svenska riktlinjerna för krigsmaterielexport bör Sverige
            inte exportera krigsmateriel till stater som för krig eller till
            konflikthärdar. Det kringgås uppenbarligen smidigt genom hänvisning
            till Sveriges utrikespolitiska intressen, vilka tydligen aldrig
            behöver definieras.
          </p>
          <p xml:id="i-QPoP9s8BDfzQN3Sujx33VC">
            I dag pågår sedan fem år ett blodigt krig i Irak, som enligt
            Amnesty international i år har utsetts till världens farligaste
            land. Kriget var ett anfallskrig motiverat med lögner och falska
            uppgifter om massförstörelsevapen i Irak och om att Irak samarbetade
            med al-Qaida. Kriget var och är ett folkrättsbrott. Det begicks
            och begås av en allians av länder med USA i spetsen. Kriget är
            en pågående förbrytelse med omfattande brott mot mänskliga rättigheter
            som följd. Det råder delade meningar om hur många som har dött
            under detta krig. Man vet att 4 000 amerikanska soldater har stupat,
            men när det gäller antalet irakier är siffran både betydligt högre
            och betydligt osäkrare. Vad man kan säga utan att fara med osanning
            är dock att några hundra tusen irakier dött till följd av kriget.
            Vissa beräkningar, som den som gjorts av den ansedda tidskriften
            Lancet, gör dock gällande att det rör sig om en miljon döda irakier.
          </p>
          <p xml:id="i-97MQ7Vn6TrNxzAJ4zPJq7m">
            Trots att det råder en krigssituation i Irak och trots att kriget
            strider mot folkrätten och att det begås grova och omfattande
            brott mot de mänskliga rättigheterna varje dag i landet exporterar
            Sverige vapen till de krigförande länder som ingår i USA-alliansen.
            Den sammantagna exporten till dessa länder har till och med ökat
            sedan föregående år. Krigsmaterielexporten till länder som hade
            trupper i Irak fördelade sig enligt nedanstående tabell:
          </p>
          <table>
            <row xml:id="i-De7hnimq6kNvqvuz2yuEmi">
              <cell>
                Australien
              </cell>
              <cell>
                288,8
              </cell>
              <cell>
                Litauen
              </cell>
              <cell>
                1,0
              </cell>
            </row>
            <row xml:id="i-Kx4niv2h9jyJ8YW7wCYiiB">
              <cell>
                Danmark
              </cell>
              <cell>
                747,9
              </cell>
              <cell>
                Polen
              </cell>
              <cell>
                9,8
              </cell>
            </row>
            <row xml:id="i-TiEG56qLRNky1tAqfRHbr5">
              <cell>
                Estland
              </cell>
              <cell>
                1,6
              </cell>
              <cell>
                Rumänien
              </cell>
              <cell>
                0,2
              </cell>
            </row>
            <row xml:id="i-9bf3wkiUFzDRbiC6DXMQjN">
              <cell>
                Korea
              </cell>
              <cell>
                71,1
              </cell>
              <cell>
                Storbritannien
              </cell>
              <cell>
                263,3
              </cell>
            </row>
            <row xml:id="i-A7fUzP2D8EJDu2yFxeWkCk">
              <cell>
                Kazakstan
              </cell>
              <cell>
                0,2
              </cell>
              <cell>
                Tjeckien
              </cell>
              <cell>
                231,0
              </cell>
            </row>
            <row xml:id="i-YTTBxmdncZ1JXQdMiGTyv7">
              <cell>
                Lettland
              </cell>
              <cell>
                152,8
              </cell>
              <cell>
                USA
              </cell>
              <cell>
                858,5
              </cell>
            </row>
            <row xml:id="i-S9NC3rJcSbpYCXMe5CzoLM">
              <cell>
                Summa
              </cell>
              <cell>
                2 626,2
              </cell>
            </row>
          </table>
          <p xml:id="i-xxEtn6rMzj93BNuY9gjQu">
            Samma siffra för föregående år vara 2 011,7 miljoner kronor.
            I dag uppgår den andel av den svenska krigsmaterielexporten som
            går till stater med trupper i Irak till 27,3 %. Samma siffra förra
            året var 19,4 %.
          </p>
          <p xml:id="i-THLsXmBfwadzwzzNmVZKuZ">
            Vänsterpartiet menar att Sverige ska upphöra med export av krigsmateriel
            till de stater som har trupper i och för ett folkrättsvidrigt
            krig i Irak. Detta vill vi att riksdagen ska ge regeringen till
            känna.
          </p>
          <p xml:id="i-HWX32WBgwTEXemK9PvmZ3y">
            Det är uppenbart att det svenska regelverket är oklart hur Sverige,
            när det gäller krigsmaterielexporten, ska förhålla sig till stater
            som för krig i strid med folkrätten. Den nuvarande utformningen
            ger uppenbarligen utrymme för tolkningar som gör det möjligt för
            Sverige att understödja länder som begår grova förbrytelser mot
            folkrätten.
          </p>
          <p xml:id="i-Sk1KrtZ3RnXPjpuswGGen7">
            För folkrättens skull ska denna typ av tolkning omöjliggöras.
            Detta vill vi att riksdagen ska ge regeringen till känna.
          </p>
          <head xml:id="i-4GS2McMLE5Ad7GgDkFNRoD" type="h1">
            9 Krigsmaterielexport och demokrati
          </head>
          <p xml:id="i-VqXLBFuCdXLfKc8A66hEba">
            I Krut behandlades frågan om ett demokratikrav skulle kunna ställas
            när det gällde krigsmaterielexporten. Utredaren ryggade dock undan
            inför frågan och ansåg den vara alldeles för svår att ta ställning
            till. Det förelåg omfattande definitionssvårigheter. Det som annars
            brukar vara så lätt att ta till i debatten att rubricera något
            land, en företeelse eller ett visst politiskt uppträdande som
            demokratiskt eller odemokratiskt tycktes plötsligt omöjligt.
          </p>
          <p xml:id="i-9i12HADbm1vS2TjXfZyE2j">
            Det ska här medges att frågan inte alls är så lätt att hantera
            på ett djuplodande och teoretiskt plan som det kan synas vara
            i den allmänna politiska debatten.
          </p>
          <p xml:id="i-VwnG8nnSYDt5LV4oAbrujb">
            Nu har det emellertid inträffat att exporten av luftvärnsroboten
            RBS 70, ledningssystem, torpeder och svenska Giraffradar som föranleder
            reservdelsleveranser, avbrutits. Skälen till detta, såsom de framställs
            i regeringens skrivelse, är något dimmiga. Att leveranser inte
            genomfördes berodde på den politiska utvecklingen i landet.
          </p>
          <p xml:id="i-Bh96RcDVCr2g2gLjuk9Cc7">
            Vad man vet är att Pakistan under senare tid inte bara som alla
            andra tidigare år är invecklat i en lång konflikt med Indien om
            Kashmir, vilket i och för sig borde vara skäl nog för Sverige
            att avstå från export av krigsmateriel, utan att diktaturen under
            president Musharraf har gått in i ett kritiskt skede. Det torde
            sålunda vara möjligt att i alla fall bedöma när en diktatur ur
            demokratisk synvinkel blir alltför outhärdlig för att man ska
            kunna fortsätta med krigsmaterielexport till landet i fråga.
          </p>
          <p xml:id="i-3AnA7HhTcr2tDRq9Vrbprm">
            Det torde alltså inte vara helt omöjligt att införa ett demokratikriterium
            i det svenska regelverket för krigsmaterielexport. Införande av
            ett sådant kriterium kräver naturligtvis ordentlig utredning,
            debatt och diskussion. Det måste rimligen vara så pass viktigt
            att man inte bara kan skjuta det ifrån sig framför allt med argumentet
            att man inte riktigt vet vad demokrati är för något.
          </p>
          <p xml:id="i-A1mu9tFuRrogyyGsG9319S">
            Vänsterpartiet anser att ett demokratikriterium bör införas i
            det svenska regelverket för krigsmaterielexport. Detta vill vi
            att riksdagen ska ge regeringen till känna.
          </p>
          <head xml:id="i-FKKUubibF4C7hGqykvZKvg" type="h1">
            10 EU:s uppförandekod
          </head>
          <p xml:id="i-UJk3DkJZ1eNrMGssekUBFe">
            Vi har hittills riktat kritik mot det svenska regelverket för
            krigsmaterielexport och dess olika brister, dess luddighet och
            kryphål. Detsamma gäller för EU:s uppförandekod. Regeringens skrivelse
            förklarar att denna uppförandekod är politiskt bindande. Det låter
            utmärkt. Men synar man regeringens skrivning närmare så kan man
            läsa:
          </p>
          <p xml:id="i-3S4bbYVNEik1kTgcyQqJBQ">
            Vad beträffar exporten av krigsmateriel från unionen ger EU:s
            politiskt bindande uppförandekod för vapenexporten medlemsländerna
            vägledning för en mer konvergent tillämpning av deras nationella
            lagstiftning inom området. Den bindande uppförandekoden för EU-ländernas
            krigsmaterielexport gestaltas inte i några konkret formulerade
            verkligt bindande regler och bestämmelser något som man i dagligt
            tal menar med bindande. I stället är uppförandekoden endast en
            vägledning till hur man ska handla i olika situationer. Den syftar
            dessutom till något så svävande som en mer konvergent tillämpning.
            Mer än vad? Mer konvergent än vad den är nu, naturligtvis. Hur
            mäter man denna konvergens? Kan det inte uppstå olika uppfattningar
            om vad som är konvergent och vem eller vilket land som är mest
            konvergent eller divergent i förhållande till andra. Vem ska man
            rätta sig efter? Vem ska vara riktkarl?
          </p>
          <p xml:id="i-VqxxApVgfbNvy26Jz7zc5Y">
            Sverige har ofta berömt sig av att de svenska riktlinjerna för
            krigsmaterielexport var de mest restriktiva i världen. Inga andra
            EU-länder har oss veterligen invänt mot detta påstående. Det vore
            därför rimligt att Sverige inom EU verkade för att de svenska
            riktlinjerna blir riktningsgivande för övriga EU-länder. Detta
            vill vi att riksdagen ger regeringen till känna.
          </p>
          <head xml:id="i-HRkzv8BST7DYYuVxT3smeS" type="h1">
            11 Import och uthyrning av krigsmateriel
          </head>
          <p xml:id="i-Ja9dQVq41zTwGXML3acmuZ">
            Den svenska krigsmaterielexporten är en viktig del av den svenska
            utrikespolitiken. Det är av stor politisk betydelse vilka stater
            Sverige har eller inte har samröre med om de länder man exporterar
            till respekterar folkrätt och mänskliga rättigheter eller inte.
            Den svenska handeln med krigsmateriel handlar dock inte bara om
            svensk export av krigsmateriel. Den handlar också om svensk import
            av krigsmateriel. Importen av krigsmateriel är också en viktig
            del av den svenska utrikespolitiken. Sverige har importerat krigsmateriel
            från Israel ett land som intar en ytterligt känslig och kontroversiell
            position i det konfliktfyllda Mellanöstern. Sverige har även importerat
            krigsmateriel från Vitryssland, ett land som brukar kallas för
            Europas sista diktatur. Av den anledningen menar Vänsterpartiet
            att man bör utarbeta ett regelverk för även den svenska krigsmaterielimporten
            as. Detta vill vi att riksdagen ska ge regeringen till känna.
          </p>
          <p xml:id="i-6Mdt2EiGWw5KwtsyUCTkPm">
            Bara några månader före Irakkriget och i en situation då det
            fanns anledning att befara att det verkligen skulle bli ett krig
            i Irak hyrde den brittiska krigsmakten avancerad militär utrustning
            från Sverige. Utan att höra regeringen hyrde den svenska krigsmakten
            ut denna utrustning till Storbritannien. Det bör likaledes utarbetas
            ett regelverk för uthyrning av krigsmateriel. På samma sätt som
            det i dag finns ett regelverk för export av krigsmateriel bör
            det finnas ett för uthyrning och utlåning av krigsmateriel. Detta
            vill vi att riksdagen ska regeringen till känna.
          </p>
          <p xml:id="i-KmVcWrEo15yZvQgvin3NkF">
            Hur krigsmaterielimporten från andra stater och uthyrningen av
            svensk krigsmateriel till andra stater har utvecklats bör i fortsättningen
            ingå i regeringens årliga skrivelse till riksdagen. Detta vill
            vi att riksdagen ska ge regeringen till känna.
          </p>
        </div>
        <div type="motSignatures">
          <list>
            <item xml:id="i-KT6ZC2YVwvuUD7ASJkbmbz" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-SfcFCjyiEYKdhupHrTXF6b" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-JUCs1VVzKQXm3VyH4BMeWX" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-7rmVWoKCfeZj27rLAkDQS3" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-LALSjX7SyFX4BNR2ngpqxU" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-EnLgCb3kbTX3DbitQZPC75" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
