<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00912">
  <teiHeader>
    <fileDesc>
      <titleStmt>
        <title>om Norrlandsfonden.</title>
        <author>av herrar Johansson i Holmagården och Stridsman</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om Norrlandsfonden.</title>
          <idno type="rdwebb">FY02912</idno>
          <rs type="number">912</rs>
          <ref type="dokument_url_text">http://data.riksdagen.se/dokument/FY02912/text</ref>
          <ref type="dokument_url_html">http://data.riksdagen.se/dokument/FY02912</ref>
          <ref type="dokumentstatus_url_xml">http://data.riksdagen.se/dokumentstatus/FY02912</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-APdYmA6gEZ5MaLN6tJK7ae</idno>
            <name>FILIP JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4L3RupkmJsW37eGn5fppsN</idno>
            <name>TORSTEN STRIDSMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H8ZyJRM1n31zyBmWV8Y8zo" type="signed"/>
        <correspContext corresp="i-H8ZyJRM1n31zyBmWV8Y8zo">
          <note type="signatory" corresp="i-APdYmA6gEZ5MaLN6tJK7ae"/>
          <note type="signatory" corresp="i-4L3RupkmJsW37eGn5fppsN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__912/mot_1975__912-001.pdf"/>
      <fw xml:id="i-UuncayUZw4XTf6MGmpbwC">
        Mot. 1975:912 2
      </fw>
      <div xml:id="i-8yx1ep2JT2GqREcpR8H8NX" type="motHeader">
        <div xml:id="i-GXBoNjQ1dbrRBHqkvDvgLp" type="motTitle"/>
        <div xml:id="i-KBnAzFdaSNDTCQAYg8HDgr" type="motSubmissionInfo"/>
      </div>
      <div xml:id="i-HVyCwQsfjrvgD29JjnjxRc" type="motBody">
        <div xml:id="i-VjEH6zyBfwpNTnLbs9KKgg">
          <p xml:id="i-8M9qo8o6VDVpCiFsue9soq">
            Motioner nr 912-913 Mot. 1975 912-913
          </p>
          <p xml:id="i-TeuacEYRhQ2cLsq5tuEip4">
            Nr 912
          </p>
          <p xml:id="i-Ehw13Pg9BGJ92NhGj67KuC">
            av herrar Johansson i Holmgården och Stridsman om Norrlandsfonden.
          </p>
          <p xml:id="i-ANDV6Ed7s3xN4PLN4ehNpz">
            Historik
          </p>
          <p xml:id="i-MJHLmYvFV6fbCyoanbngWn">
            Tillkomsten av Norrlandsfonden aktualiserades år 1956 i anslutning
            till att staten övertog det huvudsakliga ansvaret för LKAB:s verksamhet.
            När staten år 1957 övertog LKAB skedde detta under hänvisning
            till det all- männas ansvar för den sociala sidan av malmfyndigheternas
            exploatering. Bland annat underströks att malmutvinningen från
            de norrbottniska gru- vorna tillgodogör sig och successivt reducerar
            de tillgångar på vilka ex- istensen av bebyggelsen i och kring
            malmfälten för närvarande helt vilar. Det betonades vidare att
            dessa samhällsbildningar med nuvarande ensidiga inriktning av
            näringslivet inte har någon annan försörjningskälla av betydelse
            att lita till. I två likalydande motioner den 8 maj 1956 (första
            kammaren nr 589 och andra kammaren nr 781) hemställdes att riksdagen
            i skrivelse till Kungl. Maj:t skulle hemställa om en utredning
            för upprättande av en fond till uppbyggnad av Norrbottens läns
            näringsliv enligt vissa i motionerna närmare angivna principer.
            Motionärerna utgick i sin motivering från den situationen att
            LKAB i ett avseende haft ett gynnsammare läge än kanske något
            annat gruvföretag i landet, nämligen i fråga om tillgången på
            arbetskraft. Man erinrade om att malmfälten för en del av Norrbottens
            län under 1900-talet haft samma betydelse som tidigare emigrationen.
            Nackdelen har varit och är alltjämt de problem som uppstår för
            de områden som nödgas lämna ifrån sig ar- betskraft, för vars
            uppfostran och utbildning de haft betydande ekonomiska uppoffringar.
            Genom sitt övertagande av malmbolaget har staten iklätt sig ett
            moraliskt ansvar för människornas välfärd, som är vida större
            än man hittills ansett åvila en enskild företagare. Att överförandet
            av malmfälten i allmän ägo av allt att döma torde bli en synnerligen
            god affär för staten är — påpekade motionärerna — en källa till
            allmän tillfredsställelse i Norrbotten men ger samtidigt särskild
            accent åt befolkningens naturliga förhoppningar om ökad social
            trygghet. Det är ostridigt, framhöll motionärerna vidare, att
            malmen minskar för varje ton som forslas bort från länet. I motsats
            till exempelvis skogen blir det ingen återväxt i gruvan. Både
            förnufts- och billighetsskäl talar därför för att man successivt
            bygger upp ett livskraftigt näringsliv i länet som
          </p>
          <p xml:id="i-9fhU3nQcjAx1KsKvTWtGMq">
            I Riksdagen 1975. 3 saml. Nr 912-913
          </p>
          <pb facs="riksdagen-motions-pdf/data/1975/mot_1975__912/mot_1975__912-002.pdf"/>
          <p xml:id="i-GxYTk5rK2otFw6PPi1J749">
            ersättning för den rikedom som förs ut därifrån. En sådan åtgärd
            skulle även inför historiens dom vara ett bevis på att malmfyndigheterna
            tillgo- dogjorts under ansvar och med aktgivande på de påfrestningar
            som med nödvändighet måste anmäla sig efter hand som fyndigheterna
            sinar. Enligt motionärernas förslag borde staten därför avsätta
            ett visst belopp per ton bortforslad malm till en fond för uppbyggnad
            av näringslivet i Norr- bottens län. Enligt vår mening visar dessa
            förarbeten till den proposition, som i sinom tid förelades riksdagen
            med förslag om inrättandet av Norrlandsfonden, att det var hänsynen
            till Norrbottens framtida näringsliv och konjunkturerna inom gruvnäringen
            som var vägledande för de bedömningar som slutligen resulterade
            i beslut om inrättandet av fonden. När riksdagen den 28 maj 1956
            behandlade bl. a. de motioner, som ak- tualiserat inrättandet
            av en näringsfond för Norrbottens län, tog finans- minister Gunnar
            Sträng i sitt anförande upp frågan om gottgörelse till den landsända
            variftån de exploaterade naturtillgångarna härstammar. Finansminister
            Sträng yttrade bl.a. följande:
          </p>
          <p xml:id="i-CTkHx5fo2Lkgx5p28ZgcVc">
            Den som känner stämningarna och har personliga erfarenheter av
            dis- kussionerna i norra Sverige, kan inte undgå att observera,
            att man där uppe känner sig i viss mån misslottad såsom leverantör
            av den svenska industrins kraftresurser, såsom leverantör av skogsprodukterna
            och i stor utsträckning såsom leverantör av den naturtillgång
            som heter malm. Man anser att man icke får tillbaka vad man rätteligen
            borde få tillbaka. Nu är det ju emellertid ett faktum, att förr
            eller senare sinar malmtillgångarna och råvarukällorna. Även om
            vi inte behöver räkna med 200 eller med 400 år i framtidsper-
            spektivet, vågar väl ingen ställa ut en växel på en permanent
            hög malm- konjunktur, så att han kan säga att det kan inte vara
            något brännande aktuellt problem att differentiera och nyansera
            Norrbottens industriella liv på åtskilliga sekler framöver. Jag
            tror emellertid att det är på hög tid att man från samhällets
            sida, när det enskilda intresset inte orkar med det, demonstrerar
            en klar positiv vilja att göra någonting, som är befruktande och
            till nytta för Norrland ur synpunkten av ett mera differentierat
            näringsliv och därmed också en bättre försvarsberedskap gentemot
            konjunkturens fluktuationer. Ty märk väl, att vi inte har garanti
            för en permanent högkonjunktur på malmförsäljningsom- rådet, även
            om det just i dag kan se så ut. -—-—- Det är så mycket mera tacknämligt,
            framför allt för mig, att man från de norrländska bygderna har
            satt pris på detta initiativ, betraktat det som högeligen önskvärt
            och angeläget. Det menar jag är och bör vara för denna kammare
            av den mest avgörande innebörd.
          </p>
          <p xml:id="i-Q5PUTM3Vt34LiUKMP32FRT">
            Denna finansministerns uppfattning kom senare till uttryck, när
            han i propositionen om inrättandet av Norrlandsfonden tillmötesgick
            de önskemål som i remissvaren anförts mycket starkt från länsstyrelsen
            i Norrbottens län och andra remissorgan i länet. Norrlandsfondens
            verksamhet inleddes år 1961 i form av en stiftelse med syfte att
            främja näringslivets framtida utveckling i Norrland, främst i
            Norr- bottens län. Detta sker genom stöd till sådant forsknings-
            och utvecklings-
          </p>
          <pb facs="riksdagen-motions-pdf/data/1975/mot_1975__912/mot_1975__912-003.pdf"/>
          <fw xml:id="i-Uuokv8aoL4bXjWTMQLcJRJ">
            Mot. 1975:912 3
          </fw>
          <p xml:id="i-TfuhudMMgxSLg5mzmy1LnK">
            arbete som syftar till att vidareförädla norrländska råvarutillgångar.
            Fonden medverkar också till främjande av den norrländska företagsamhetens
            ut- veckling och differentiering genom att stimulera uppkomst
            och utbyggnad av manufaktureringsindustri, grundad på norrländska
            råvaror. Stöd lämnas även i sådana fall som avser andra än norrländska
            råvaror, om det finns grundad anledning anta att den understödda
            verksamheten kommer att medföra bestående sysselsättning för befolkningen
            i Norrland. Vidare tar fonden initiativ till samt lämnar stöd
            åt utredningar och inventeringar, som är av betydelse för det
            norrländska näringslivet. Norrlandsfonden har hittills erhållit
            medel genom att en del av statens vinst från Luossavaara-Kiirunavaara
            aktiebolag (LKAB) årligen avsatts till fonden. Sålunda har fonden
            för vart och ett av åren 1961-1970 tillförsäkrats 15 milj. kr.
            Riksdagen beslöt åren 1961, 1966 och 1971 att verksamhets- perioden
            skulle omfatta fem år samt att från 1971 ytterligare 5 milj. kr.
            per år skulle tillföras Norrlandsfonden inom den fastlagda ramen
            för det totala regionalpolitiska stödet. De medel som stått till
            Norrlandsfondens förfogande har enligt gällande bestämmelser använts
            dels som bidrag till forskning, utredningar och in- venteringar
            samt industriellt utvecklingsarbete, dels som stöd till industriell
            utbyggnad. Bidragen kan vara försedda med villkor om återbetalningsskyl-
            dighet eller lämnas i form av förlustgaranti. Då återbetalningsskyldighet
            föreligger utgår marknadsmässig ränta. I samband med översynen
            av fon- dens verksamhet år 1970 gjordes en komplettering av Norrlandsfondens
            stadgar med innebörden att fonden skulle verka för utveckling
            och diffe- rentiering av det norrländska näringslivet ”med beaktande
            av den regio- nalpolitiska planeringen”.
          </p>
          <p xml:id="i-LGpupH511TJh8jkoVNBZbN">
            Norrlandsfonden och regionalpolitiken
          </p>
          <p xml:id="i-WwWHtsJiSekKbkk8etZpse">
            De uppgifter som åvilar Norrlandsfonden utgör enligt departementsche-
            fens uttalande i propositionen 85 år 1970 viktiga inslag i regionalpolitiken
            i Norrland, och departementschefen konstaterar i samma proposition
            att Norrlandsfonden ovedersägligen befäst sin ställning och ombesörjt
            sina upp- gifter på ett sätt som väl motiverar att dess verksamhet
            fortsätter och ytter- ligare byggs ut. Departementschefen konstaterar
            också att det är angeläget att Norrlandsfonden även i fortsättningen
            tar initiativ till olika utredningar och inventeringar samt bidrar
            ekonomiskt till deras fullgörande och utgår från att dessa utredningar
            och inventeringar sker i samverkan med myn- digheter och organ
            som har närings- och lokaliseringspolitiska uppgifter inom fondens
            verksamhetsområde. Efter den senaste utvärderingen av Norrlandsfondens
            verksamhet har den regionala utvecklingen och utvecklingsplaneringen
            accentuerat vissa problemställningar som gör det motiverat att
            återigen granska Norrlands- fondens hittillsvarande och kommande
            verksamhet.
          </p>
          <pb facs="riksdagen-motions-pdf/data/1975/mot_1975__912/mot_1975__912-004.pdf"/>
          <fw xml:id="i-TJDdi35526WhenB6AArz89">
            Mot. 1975:912 4
          </fw>
          <p xml:id="i-S9BGUzjaNJ5iCEqFTeuS2K">
            Utvecklingen i Norrland och speciellt i Norrbottens län de senaste
            åren har icke blott inneburit väsentliga steg mot lösningar på
            regionala problem utan även till vissa delar skärpta problemställningar
            och accentuerade krav på åtgärder. Utvecklingen i Norrbotten har
            inneburit att obalansen mellan kust och inland skärpts. Detta
            problem kommer att ytterligare accentueras om satsningen på Stålverk
            80 inte kompletteras med åtgärder för att sprida utvecklingsdynamiken
            till inlandet. Den regionala utvecklingsplaneringen bedrivs på
            ett alltmera ambitiöst och avancerat sätt, och arbetet i länen
            samordnas och drivs i första hand av länsstyrelserna som fått
            ett vidgat ansvar. Mot bakgrund av tidigare resonemang måste det
            betraktas som utomordentligt viktigt att Norrlands- fonden aktivt
            deltager i utvecklingsplaneringen och anpassar sitt arbete till
            de regionalpolitiska ansträngningarna i länen. Detta kan ske genom
            pro- jektsamarbete och genom att Norrlandsfonden låter verkställa
            utrednings- arbete som bedöms som väsentligt av länsstyrelserna.
            Länsstyrelserna har egna utredningsresurser men saknar kvalificerad
            kompetens inom vissa om- råden och har dessutom inga medel att
            köpa konsulttjänster. Dessutom kan konstateras det gemensamma
            intresse som ofta föreligger i flera län att få en viss frågeställning
            genomlyst. Vi hemställer därför att Norrlands- fonden på ett mera
            aktivt sätt deltager i utvecklingsplaneringen i länen i nära samråd
            med regionala organ. För att garantera ömsesidigt informa- tionsutbyte
            och effektivt samarbete bör Norrlandsfondens styrelse utökas med
            representanter för de regionala organ som bär huvudansvaret för
            den regionalpolitiska planeringen. Förslaget ses av oss som en
            naturlig kon- sekvens av fondens eget konstaterande i informationsskriften,
            där följande sägs: ”De organisationer som beslutar om resursinsatser
            till företag och sek- torer har givetvis en synnerligen krävande
            uppgift. Bedömningar och av- väganden som föregår besluten måste
            bygga på mycket stor insikt såväl i det enskilda företagets egenskaper
            som i de regionala yttre förutsättning- arna.” I Norrbottens län
            och speciellt i malmfälten och Tornedalen har under senare år
            rests allt starkare krav på att Norrlandsfondens pengar, som i
            huvudsak genereras i malmfälten, i högre grad skall satsas i dessa
            regioner. Det är ju i malmfälten de ändliga resurserna tas i anspråk
            och kapital ge- nereras genom arbete av människor från i huvudsak
            malmfälten och övre Tornedalen. Det vore fel att påstå att pengar
            ej satsats i detta område, men sett i relation till de problem
            som skall lösas har insatserna från Norrlands- fondens sida i
            dessa delar av Norrbotten hittills varit alltför blygsamma. Norrlandsfonden
            konstaterar själv i en informationsskrift utgiven i december 1974
            att antalet etableringar och utbyggnader varit relativt få och
            begränsade i inlandet. Som en enkel illustration av storleksordningen
            på behovet av åtgärder i dessa delar av Norrbottens län kan nämnas
            att Kiruna, Gällivare och Pajala kommuner, enligt beräkningar
            i planeringsunderlaget till Länsplanering 1974, sammanlagt har
            ett behov av ca 3 700 arbetstillfällen
          </p>
          <pb facs="riksdagen-motions-pdf/data/1975/mot_1975__912/mot_1975__912-005.pdf"/>
          <fw xml:id="i-LYGNcDsr2SogPzWFYK84Nu">
            Mot. 1975:912 5
          </fw>
          <p xml:id="i-MNZs5sjx93p4tt5D4BwCTX">
            för att nå rikets förvärvsfrekvenser år 1980, dvs. att människor
            i dessa re- gioner skulle ha likvärdiga chanser till arbete som
            genomsnittet i riket. Till detta kommer ett behov av ytterligare
            900-1 000 arbetstillfällen i Kiruna kommun för att höja folkmängden
            till den av länsstyrelsen tidigare antagna befolkningsmålsättningen.
            Ovanstående diskussion berör ytterligare ett problem, nämligen
            bristen på utvecklingsbara projekt och företag i inlandet. I tidigare
            nämnda in- formation från fonden belyses även en annan viktig
            fråga som gäller speciellt inlandet, nämligen den ofta bristfälliga
            industriella miljön. Effekterna av finansiellt stöd via lokaliseringsfonden
            och Norrlandsfonden är i hög grad avhängiga av tillgången på sökande
            företag och utvecklingsbara projekt. Finansiella resurser som
            ej finner nya affärsidéer är i princip utan effekt. Det förefaller
            därför nödvändigt, om inlandsproblemet skall kunna angripas så
            kraftfullt som möjligt, att Norrlandsfonden ges befogenhet att
            teckna aktier i företag. Detta skulle även motverka en del av
            de problem som uppstår beroende på ett ibland alltför stort främmande
            kapital i de företag som byggts upp med hjälp av statligt lokaliseringsstöd
            och de etiska problem som kan sägas uppstå när en enskild företagare
            ges ansvaret att förvalta mångmiljonbelopp av allmänna medel.
            Vi förutsätter att Norrlandsfondens av oss föreslagna engagemang
            som huvudman i företag sker i nära samråd med länsstyrelsen som
            regionalt ansvarar för lokaliseringsstödet. I årets budgetproposition
            bilaga 15 B 12 föreslås ett medelstillskott till Norrlandsfonden
            om 5 000 000 kr. Detta tillskott bör under budgetåret 1975/76
            i sin helhet användas för att skapa sysselsättning i Norrbottens
            inland. Medlen bör användas på ett sådant sätt att snabbaste möjliga
            resultat uppnås. Ett tänkbart tillvägagångssätt vore att experter
            på olika verksam- hetsfält engagerades för att framföra konkreta
            förslag på projekt. Följande expertområden kan utgöra en exemplifiering:
            — tillvaratagandet av skogsavfallet —- utnyttjandet av mineraltillgångar
            —- vidareförädling av existerande industriers produktion —- lokaliseringen
            av nya tillverkningsföretag, såväl svenska som utländska —- tillvaratagandet
            av länets förutsättningar inom turismen.
          </p>
          <p xml:id="i-E61AkUjDt4ivoFacKNMMrR">
            Dessa experters undersökningar och förslag kan antingen leda
            till direkta resultat eller generera behov av t. ex. produktutveckling
            eller marknads- undersökningar. Med den här metoden skulle Norrlandsfonden
            på ett sy- stematiskt sätt utnyttja landets främsta experter för
            att lösa ett specifikt problem. Det företagande som blir resultatet
            av denna expertverksamhet skulle på sedvanligt sätt utnyttja de
            normala lokaliseringspolitiska stödformerna.
          </p>
          <pb facs="riksdagen-motions-pdf/data/1975/mot_1975__912/mot_1975__912-006.pdf"/>
          <fw xml:id="i-T1mSCHHeX68zXSAansR5Zq">
            Mot. 1975:912 6
          </fw>
          <p xml:id="i-GmMEVBMXyAzGYZCEjVctp8">
            Hemställan
          </p>
          <p xml:id="i-5WrUFxpxbFbzYaxRQ5Sua3">
            Med hänvisning till det ovan sagda hemställs att riksdagen beslutar
            att hos regeringen hemställa 1. att anslaget på 5 milj. kr. till
            Norrlandsfonden används på det sätt som ovan föreslagits för att
            uppnå snabba sysselsättnings- effekter i Tornedalen och Norrbottens
            inland, 2. att Norrlandsfonden i högre grad än tidigare genom
            ekonomiskt engagemang aktivt stöder den regionala utvecklingsplanering-
            en främst i Norrbottens län samt att fondens styrelse utökas med
            minst en representant för regionalpolitiska samhällsorgan inom
            fondens verksamhetsområde, 3. att Norrlandsfondens insatser i
            högre grad bör ske i framför allt Norrbottens inland, 4. att Norrlandsfonden
            i eller efter samråd med de myndigheter som handlägger ansökningar
            om lokaliseringsstöd får befogen- het att teckna aktier i företag.
          </p>
          <p xml:id="i-Wu1rxNBmPgLWgjXezggczJ" type="date">
            Stockholm den 23 januari 1975
          </p>
          <div xml:id="i-94qXjg12DUiamFoyHbGTnW" type="signatureBlock">
            <list xml:id="i-Dgm1zFH8aXMozpKNM9aRBW">
              <item xml:id="i-Js9LmrxWYbN9sT49kLwbhB" who="i-APdYmA6gEZ5MaLN6tJK7ae" type="signature">
                FILIP JOHANSSON (c)
              </item>
              <item xml:id="i-Jy7yYffusQiixJ72x4Vigu" who="i-4L3RupkmJsW37eGn5fppsN" type="signature">
                TORSTEN STRIDSMAN (c)
              </item>
              <item xml:id="i-QagdiE6uKAY7n9mHjAYiRa">
                i Holmgården)
              </item>
            </list>
          </div>
        </div>
      </div>
    </body>
  </text>
</TEI>
