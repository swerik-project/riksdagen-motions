<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1922--ak--00028">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__ak__28/mot_1922__ak__28-001.pdf"/>
      <fw xml:id="i-VV5NWNC74fnWZYJeBGQksC">
        Motioner i Andra kammaren, Nr 28. 3
      </fw>
      <div xml:id="i-U5T2GAF9PJomeF77BpHTbH" type="motHeader">
        <div xml:id="i-ERB79rBUEgRDxswnXbmS6f" type="motTitle"/>
        <div xml:id="i-922eVsCV69pkPpq39LyKES" type="motSubmissionInfo"/>
      </div>
      <div xml:id="i-EbbTB1odtLwPPrhLdYH8R4" type="motBody">
        <div xml:id="i-4VeQ3rwiEFERSHKtG6NQGo">
          <p xml:id="i-D9c7ZcwFBMgWt9Aat2k9HK">
            Nr 28.
          </p>
          <p xml:id="i-4nBLvbjcT65g18y5kdupRE">
            Av herr Johanson i Hallagården m. fl., om skrivelse till Kungl.
            Maj:t angående upplåtande av kronoegendomar för utrönande av jordbrukets
            verkliga produktionskostnader.
          </p>
          <p xml:id="i-95YdVpTBuPuabhovqK5986">
            För var och en som inser jordbruksnäringens stora betydelse för
            vårt land och folk borde det ock vara en viktig angelägenhet att
            stärka dess livskraft och ekonomiska förutsättningar, att denna
            i jämförelse med andra landets näringar och intressen, som konkurrera
            med densamma ifråga om förkovran och tillgång på arbetskraft,
            kunde erhålla nödigt skydd. När en utredning inom såväl jordbruksnäringen
            som inom andra yrkesgrupper och näringar härom skett, kan man
            i verkligheten få fullt klart för sig, hurudant de ekonomiska
            förhållandena ställa sig för de som äro jordbrukare i vårt land.
            Men förr än detta verkställes kan en överblick icke ske. Det är
            emellertid av stort allmänt värde, att i dessa depressionstider
            praktiskt få kännedom om vilka betingelser jordbruket i vårt land
            har för sin utveckling. En sådan utredning bör dock ske fullstän
            digt opolitiskt och då bör också klarhet vinnas, huruvida jordbruket
            inom hela landet eller särskilda områden därav är i behov av skydd
            eller icke mot den överm äktiga utländska konkurrensen och få
            bort all meningsskiljaktighet, som råder be- träffande skyddstullarnas
            vara eller icke vara. Vårt lands jordbrukare måste i dessa ytterst
            brydsamma tider få fram klara bevis på att jordbruket ej godtyckligt
            prisgives eller överlämnas åt en för alla jordbruk ruinerande
            import. För att ernå ojäviga bevis för vad det i vårt land kostar
            att framprodu- cera livsmedel, synes det därför oss vara lämpligt,
            att staten för detta ända- mål ställer till förfogande vissa av
            sina egna jordbruk i olika delar av landet, jordbruk av medelgod
            och medelstor beskaffenhet och därigenom få fram
          </p>
          <pb facs="riksdagen-motions-pdf/data/1922/mot_1922__ak__28/mot_1922__ak__28-002.pdf"/>
          <fw xml:id="i-MKJ1DxyCkG5Bb496yzY7b8">
            4 Motioner i Andra kammaren, Nr 28.
          </fw>
          <p xml:id="i-GdRNSKjK8hszZexQHYFrRg">
            vissa standardpris för produktionskostnaderna. Härigenom skulle
            det rådande missförståndet i icke ringa mån bortfalla och meningsskiljaktig-
            heterna bli mindre skarpa. De närmare formerna för ett lämpligt
            åstadkommande av förståelse de olika samhällsgrupperna sinsemellan
            kunna bli av underordnad bety- delse. Huvudsaken torde i allt
            fall bli, att varje sambhällsgrupp sättes i tillfälle att blicka
            in i varandras verkliga levnadsförhållanden och ekonomiska möjligheter.
            Hittills har tyvärr brustit åtskilligt i detta hänseende, brister
            som det emellertid icke ligger blott i samhällets och befolkningens
            intresse att avhjälpa utan även i statens. De olika befolkningsgrupperna
            ha hittills utnyttjat de olika ekonomiska intressena i sitt eget
            syfte och sitt partis tjänst och det verkliga förhållandet har
            aldrig blivit allsidigt belyst. Kristidens alla erfarenheter visa
            med önskvärd tydlighet, huru bero- ende hela folket är av dess
            jordbruk och därför bör det vara statsmakternas skyldighet att
            verkligen göra något för att större förståelse för denna näring
            må kunna åstadkommas de olika sambhällsgrupperna emellan. Redan
            1917 väcktes i andra kammaren tvenne motioner, nämligen nr 259
            av hr Lindhagen, innefattande åtgärder för att främja kooperativt
            Jordbruk, och nr 280 av hr Olsson i Blädingen, om utredning rörande
            kost- naderna för brödsädesodlingen i landet. Vid 1920 års riksdag
            väcktes också motioner angående försök på jordbrukets område med
            s. k. statsdrift (motion i första kammaren nr 54 och i andra nr
            83 samt motion nr 264 av hr Wahl- stedt). Denna sistnämnda motion
            föranledde fjärde tillfälliga utskottet att framkomma med förslag
            om utredning om och på vad sätt staten kunde för egen drift övertaga
            ett visst antal kronoegendomar i mellersta och södra Sverige.
            Häremot reserverade sig emellertid de socialdemokratiska leda-
            möterna i utskottet under motivering att långt viktigare än att
            undan- röja tvisten angående konsumtions- och produktionskostnader
            vore den frågan på vad sätt Sveriges jordbruk kunde giva en ökad
            avkastning samt förordade den kooperativa verksamheten även vid
            jordbruket och hem- ställde att ett visst antal kronoegendomar
            i södra och mellersta Sverige för detta ändamål ställdes till
            förfogande för en kombination av statsdrift och kooperation. Andra
            kammaren biföll då med 66 röster mot 46 (för reservationen) utskottets
            förslag. Sedan dess har nu en socialiseringsnämnd fått i uppdrag
            och varit i verksamhet för att utreda frågan om överförande i
            samhällets ägo av natur- tillgångar och produktionsmedel, och
            vi förvänta härom snarligen ett för- slag huru utredningen utfallit.
            För att denna nämnd skulle få något prak- tiskt underlag att bygga
            på beträffande jordbruket vore det väl ändå nöd-
          </p>
          <pb facs="riksdagen-motions-pdf/data/1922/mot_1922__ak__28/mot_1922__ak__28-003.pdf"/>
          <fw xml:id="i-8y5AMgF4c7Rp3SdTmHJwQF">
            Motioner i Andra kammaren, Nr 28. 5
          </fw>
          <p xml:id="i-Rk1i8kc1jayt3Auq2gE1Ds">
            vändigt, att först få full klarhet och fullständiga bevis för
            jordbrukets verk- liga produktionskostnader. Då man nu icke synes
            tro vad jordbrukarna själva säga härom, är det väl naturligast
            att experimentet får vara det utslagsgivande och då är det lämpligast
            att staten själv ställer sig som arbetsgivare. Härigenom skulle
            såväl jordbrukarnas som jordbrukets ekonomiska ställning bli exakt
            belyst till nytta för icke blott det yrkesidkande folket utan
            även för staten i dess försök att omlägga driftgrunden. Samtidigt
            härmed borde också koopera- tiva sammanslutningar bland arbetarna
            överta liknande jordbruk som staten. I den mån som kontrakten
            å kronoarrenden utlöpa, kunde staten för egen drift övertaga vissa
            jordbruk och de kooperativa sammanslutningarna borde göra sammalunda.
            Varje jordbruk bör övertagas under likartade förutsättningar som
            yrkesjordbrukarna själva få göra. Jordbrukarna, staten och arbetarna
            få sedan inbördes tävla med varandra, och det torde nog snart
            bli uppenbart, vem som förmår producera billigast och för minsta
            produk- tionskostnad. År 1919 väcktes av herrar Nilsson i Tånga
            och Sjöblom en motion om åtgärder till förekommande av en ruinerande
            ekonomisk kris för jord- bruksnäringen vid övergången till normala
            förhållanden och i vars motive- ring det heter: »Åtskilligt tyder
            på att vi handlade klokast, om vi ordnade vår produktion med sikte
            på självförsörjning.» Härav framgår att man på alla håll vill
            till samma mål, självförsörjningen, trots meningarna om att nå
            det målet kunna vara delade. Kooperativa jordbruk kunna bildas
            när som helst utan statens under- stöd och intet hinder möter
            att flera slå sig tillsammans att övertaga ett jordbruk. I många
            fall får en enskild arrendator övertaga ett jordbruk utan ett
            öres kapital. Han får låna medel av andra och får sedan undan
            för undan, i den mån han kan, göra besparingar, avbetala sina
            skulder tills han, efter ansträngande arbete, till sist kan köpa
            gården och bli sin egen. Så mycket lättare borde det då vara för
            en kooperativ sammanslutning att arrendera ett jordbruk och bli
            sin egen. Förlidet år väcktes i riksdagens andra kammare en motion,
            nr 237, angående statens övertagande av jordbruket å ett visst
            antal kronoegen- domar. Motionen avslogs på grund av, som man
            anförde, det bleve »onödig kostnad för staten». Ögonskenligen
            vore emellertid alla säkerligen ense om, att det varit relativt
            liten kostnad jämfört med det värde, som en dylik åtgärd skänkt,
            beträffande fastställande av kostnaden att producera livsmedel
            i vårt land.
          </p>
          <pb facs="riksdagen-motions-pdf/data/1922/mot_1922__ak__28/mot_1922__ak__28-004.pdf"/>
          <fw xml:id="i-XmyzWXT5NkstumZX6uMXDS">
            6 Motioner i Andra kammaren, Nr 28.
          </fw>
          <p xml:id="i-6Y43N6okGPafcQRrQpbdAs">
            Allt som i föreliggande fråga på åtskilliga håll anförts beträffande
            jordbrukets faktiska produktionsförhållanden på det ena eller
            andra sättet, så synes tankarna komma fram till samma mål: Vad
            skall åtgöras för att kunna åstadkomma förståelse mellan producenter
            och konsumenter? Vi jordbrukare hava ingenting emot antingen denna
            förståelse vinnes på kooperationens väg eller någon annan eller
            ock att staten själv idkar jord- bruk. Arbetarna vid dessa eventuella
            jordbruk borde i allt fall själva få i praktiken bli delaktiga
            av och i tillfälle att konstatera jordbrukets verk- liga produktionskostnader.
            Oss synes härigenom mycket vara vunnet. Med stöd av det sålunda
            ovan anförda tillåta vi oss hemställa,
          </p>
          <p xml:id="i-P3PcyL9j8hJTuQ9436ucmR">
            att riksdagen ville i skrivelse begära, att Kungl. Maj:t måtte
            taga i övervägande i vad mån och på vilket sätt staten kunde ställa
            till förfogande ett visst antal större och mindre kronoegendomar
            i olika delar av landet, i syfte att utröna jordbrukets verkliga
            produktionskost- nader samt att Kungl. Maj:t måtte härför vidtaga
            erfor- derliga åtgärder.
          </p>
          <p xml:id="i-NexyEtJmjdXAXgbhKRPymU">
            Stockholm den 18 januari 1922.
          </p>
          <p xml:id="i-The8HPzK6GmLKbffaD9s1r">
            Gustav Johanson Ivar Pettersson. i Hallagården. Carl Johanson,
            Hörninge.
          </p>
        </div>
      </div>
    </body>
  </text>
</TEI>
