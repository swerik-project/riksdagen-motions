<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00237">
  <teiHeader>
    <fileDesc>
      <titleStmt>
        <title>Sverige bör följa FN:s nya vägledande principer om företags ansvar</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige bör följa FN:s nya vägledande principer om företags ansvar</title>
          <idno type="rdwebb">H002U237</idno>
          <rs type="number">U237</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U237/text</ref>
          <ref type="dokument_url_html">http://data.riksdagen.se/dokument/H002U237</ref>
          <ref type="dokumentstatus_url_xml">http://data.riksdagen.se/dokumentstatus/H002U237</ref>
          <ref type="doc">http://data.riksdagen.se/fil/05912764-21A2-422A-8A8A-45195D11949D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HbSiYQbxXLGGbLMyHfAA9s" type="signed"/>
        <correspContext corresp="i-HbSiYQbxXLGGbLMyHfAA9s">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-HhvHK7H5mVq4dz9LC1Wcma" type="numbering">
          <date when="2012-10-04"/>
        </correspAction>
        <correspAction xml:id="i-4T7pAfoafKUk77WQcKaPfG" type="submission">
          <date when="2012-10-03"/>
        </correspAction>
        <correspAction xml:id="i-CUJi2acPd1eX61bPGbLxgv" type="transfer">
          <date when="2012-10-02"/>
        </correspAction>
        <correspAction xml:id="i-AttSiduMJAtBLp7HgGtv2B" type="assigned"/>
        <correspContext corresp="i-AttSiduMJAtBLp7HgGtv2B">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3JSJZuz4H1W1pwMFsaqm8K" type="motHeader"/>
      <div xml:id="i-MdDw1Xib8LqkiGstHRCJL4" type="motBody">
        <div xml:id="i-UrbU9p3S6z7ZeUrxysrmPu" type="motProposal" subtype="förslag">
          <head xml:id="i-Sxj4MVFNMj8yZJ5ec55Zu1">
            Förslag till riksdagsbeslut
          </head>
          <list xml:id="i-QbuXfVZPWWjY4C6G33XkL4" style="ol">
            <item xml:id="i-FKuhuXAzy5gRodjaAE5Den">
              Riksdagen tillkännager för regeringen som sin mening vad som
              anförs i motionen om att Sverige bör verka för ett globalt rättsligt
              bindande regelverk för företagens ansvar för miljö och mänskliga
              rättigheter.
            </item>
            <item xml:id="i-DCQWnoeySKe4zuHHsYuW79">
              Riksdagen tillkännager för regeringen som sin mening vad som
              anförs i motionen om att Sverige bör följa EU-kommissionens meddelande
              och utarbeta en nationell plan för genomförande av FN:s vägledande
              principer. 1
            </item>
            <item xml:id="i-CeGVePmLb3U5QokSN1W8jB">
              Riksdagen tillkännager för regeringen som sin mening vad som
              anförs i motionen om att den uppdaterade versionen av OECD:s riktlinjer
              samt FN:s vägledande principer ska utgöra grunden för den nationella
              kontaktpunktens och företagens arbete med CSR i väntan på bindande
              regelverk. 1
            </item>
          </list>
          <p xml:id="i-BHA9s5GKmwFJpzapSZBpxW">
            1 Yrkandena 2 och 3 hänvisade till NU.
          </p>
        </div>
        <div xml:id="i-5Nqj3FMaBL4vFGJ7nRgFac" type="motContent">
          <head xml:id="i-HLHHEyLxHceYX24CtxCye4" type="h1">
            Motivering
          </head>
          <p xml:id="i-QazoxAdQXRr2MKArv4qCXS">
            Under en interpellationsdebatt i Sveriges riksdag om företags
            ansvar för mänskliga rättigheter uttryckte ansvarig minister sig
            på följande sätt:
          </p>
          <p xml:id="i-K31WNB4KbouUDLKgdj3N6m">
            Svenska företag tar med sig svenska värderingar när de etablerar
            sig i andra länder. De sprider teknik och förbättrar möjligheterna
            för människor att kommunicera med omvärlden och med varandra.
            De utgör också värdefulla ögon och öron ute i världen.
          </p>
          <p xml:id="i-WV6xXyQy1faW383VxSSLfM">
            Tyvärr är det inte så enkelt som ministern uttrycker det. Svenska
            företag tar inte alltid med sig svenska värderingar och frågan
            är om alla tolkar begreppet svenska värderingar på samma sätt
            som regeringen. Att regeringen betonar mänskliga rättigheter i
            regeringsdeklarationerna varje år innebär inte att det sitter
            i ryggmärgen på resten av befolkningen eller hos företagarna.
            Vi ser det ena exemplet efter det andra på företag som inte bär
            med sig de så kallade svenska värderingarna.
          </p>
          <p xml:id="i-Kmq1UvQfhaqckJgTL8aZNc">
            Den senaste praktskandalen är Telia Soneras tvivelaktiga affärer
            med Uzbekistan. Var den landar i slutänden är svårt att sia om,
            men att företaget trots vetskap om att de agerar i ett land där
            det är väl känt att människor torteras och kränks ändå satt vinst
            före mänskliga rättigheter är anmärkningsvärt. När det dessutom
            handlar om ett till stor del statligt företag förväntar vi ägare,
            det vill säga skattebetalarna, oss att det finns en extra stark
            etisk kompass i affärsuppgörelser. Det är inte heller första gången
            den svenska telekomsektorn är i blåsväder. Både Telia Sonera och
            Ericsson har tillhandahållit teknik som bidragit till ett antal
            regimers möjlighet att förtrycka sin egen befolkning.
          </p>
          <p xml:id="i-KfxGvPKjD54TBRr73UKLEW">
            En annan praktskandal i närtid var planerna på en vapenfabrik
            i Saudiarabien, förutom all övrig vapenexport till länder som
            kränker de mänskliga rättigheterna. I det fallet är det också
            särskilt anmärkningsvärt att regeringen har bildat en särskild
            myndighet för att främja export av just vapen. Hur kan en eventuell
            vapenfabrik i Saudiarabien anses stå i samklang med de svenska
            goda värderingarna?
          </p>
          <p xml:id="i-X5zBVWVZWguQZUyeWur6WN">
            Det är också svårt att förstå att det Lundin Petroleum, som står
            anklagat för folkrättsbrott, ägnat sig åt ute i världen står i
            samklang med svenska värderingar. Prospekteringsbolaget Mineral
            Invest är ett annat företag som under året ifrågasatts för att
            bl.a. ha anlitat tvivelaktiga bevakningstjänster av soldater misstänkta
            för etnisk rensning i Kongo och Etiopien. Listan kan göras väldigt
            lång.
          </p>
          <p xml:id="i-H4oTaE1NjNDp8sBxML9cAA">
            Miljöpartiet har under ett antal år motionerat om företags ansvar
            och då tagit upp ett antal fall där svenska och europeiska bolag
            inte kan anses ha styrts av dessa svenska värderingar, såvida
            inte de svenska värderingarna framöver snarare ska stavas i brott
            mot mänskliga rättigheter, korruption och pengar före etik.
          </p>
          <p xml:id="i-9VR69sQcoPVhNp9Ym7bQoB">
            Det finns väldigt många svenska företag som agerar bra och korrekt
            ute i världen. För att sätta stopp för de företag som agerar fel,
            de företag som missköter sig, behövs det ett bindande internationellt
            regelverk. Det behövs ett minimiregelverk, ett golv som inget
            företag i världen får lov att gå under. Det är det enda sätt vi
            har att kunna ställa de företag som inte sköter sig till ansvar.
            Utan ett bindande regelverk, kopplat till någon form av sanktioner,
            kan vi aldrig ställa företagen till ansvar för att de inte har
            upprätthållit respekten för de mänskliga rättigheterna. Miljöpartiet
            anser att Sverige ska gå i bräschen för ett globalt bindande regelverk
            för företags ansvar vad gäller både miljö och mänskliga rättigheter.
          </p>
          <head xml:id="i-2SA8AMtQuPx5GA4Rp2haae" type="h2">
            FN:s vägledande principer
          </head>
          <p xml:id="i-SMDRFjWAh8dZNjzTW2n8j6">
            Regeringen betonar i alla sammanhang företagens frivilliga samhällsansvar,
            ofta även uttryckt med den engelska termen corporate social responsibility
            (CSR). Problemet är att CSR inte är något tydligt eller enhetligt
            ramverk. Det råder också en uppenbar begreppsförvirring med olika
            tolkningar i olika länder och företagen väljer själva var de vill
            lägga tyngdpunkten i sitt samhällsansvar. Det finns inte heller
            någon vedertagen definition av hur CSR inkluderar mänskliga rättigheter.
          </p>
          <p xml:id="i-4NGk8N9WBNnjgwVMwdYwVM">
            FN:s Global Compact inkluderar principer om mänskliga rättigheter
            men även dessa är mycket generella och ger dålig vägledning för
            hur företag ska agera och bedömas. Med FN:s nya vägledande principer,
            det så kallade Ruggieregelverket som tillkom 2011, har vi för
            första gången konkreta riktlinjer för hur företags agerande i
            relation till mänskliga rättigheter ska implementeras och bedömas.
            Ruggieregelverket innefattar tre olika delar:
          </p>
          <list xml:id="i-3GYjLKWV4Q4XjNUu6GKRMu" style="ul">
            <item xml:id="i-TbrVn4RvbXnb11aZWu28KW">
              Staterna har ett ansvar att skydda mot tredje parts brott mot
              de mänskliga rättigheterna, däribland företagens brott mot mänskliga
              rättigheter.
            </item>
            <item xml:id="i-27GQBQ7dfTvTjVGSAFtUrE">
              Företagen har ett ansvar att respektera de mänskliga rättigheterna.
            </item>
            <item xml:id="i-S6pxXTaXdtnZrSmkwRM6Nb">
              Kränkta individer ska få tillgång till gottgörelse.
            </item>
          </list>
          <p xml:id="i-6FjDYWj8wtaTMLC2eKKmu3">
            En vägledande princip i Ruggieregelverket handlar om att länderna
            ska ha någon form av rättsligt ramverk som gör detta till en skyldighet
            för företagen. Vid en interpellationsdebatt i Sveriges riksdag
            svarade ministern på en fråga om Sverige avser att arbeta för
            att implementera Ruggieregelverket att hon inte ansåg att det
            var nödvändigt, detta trots att Ruggieramverkets riktlinjer till
            allra största delen har inkorporerats i den senaste revisionen
            av OECD:s riktlinjer för multinationella företag från 2011. OECD
            riktlinjerna är bindande för Sverige som stat om än frivilliga
            för företag. Även EU-kommissionen skriver följande i sitt meddelande
            KOM(2011) 681:
          </p>
          <p xml:id="i-PDBJMUZ7yX5cFStyhsvc5w">
            Kommissionen avser att
          </p>
          <p xml:id="i-5gy7eteMz3ycdbjgAVQJXM">
            11. under 2012 samarbeta med företag och andra berörda parter
            för att utifrån FN:s principer utarbeta vägledning om mänskliga
            rättigheter för ett begränsat antal relevanta sektorer, även för
            små och medelstora företag, och 12. före utgången av 2012 lägga
            fram en rapport om EU:s prioriteringar i genomförandet av FN:s
            vägledande principer, som sedan följs upp genom regelbundna lägesrapporter.
          </p>
          <p xml:id="i-UfdUFbZ2vWko5YNoAwunzL">
            EU-kommissionen förväntar sig att alla europeiska företag tar
            sitt sociala ansvar och respekterar de mänskliga rättigheterna
            i enlighet med FN:s vägledande principer, och uppmanar medlemsstaterna
            att före utgången av 2012 utarbeta nationella planer för genomförandet
            av FN:s vägledande principer.
          </p>
          <head xml:id="i-CFMcoztYEjVuvRPA5FftHB" type="h2">
            OECD:s riktlinjer
          </head>
          <p xml:id="i-KxF8iueHqP211PJVbMbDWv">
            Den svenska regeringen förväntar sig att svenska företag följer
            OECD:s riktlinjer för multinationella företag som enligt regeringens
            hemsida i korthet innehåller bland annat följande.
          </p>
          <list xml:id="i-RrQDg8G8xZXmwiVMiU35ky" style="ul">
            <item xml:id="i-9sZZxZRXyDXXKoA9ZHCez7">
              Allmänt : Respektera mänskliga rättigheter, bidra till en hållbar
              utveckling och de anställdas fortbildning.
            </item>
            <item xml:id="i-97muHz8JAe7Sh1FCyy3MRb">
              Information : Ge god information om sin verksamhet och sina produkter
              och tjänster, såväl finansiell som annan.
            </item>
            <item xml:id="i-PobnwH4sq2km4ZpBjKCjtm">
              Anställda : Respektera de anställdas fackliga rättigheter, samarbeta
              på olika sätt med de anställdas representanter och motarbeta barnarbete.
              Informera om och lindra negativa konsekvenser av nedläggningar.
            </item>
            <item xml:id="i-TSRh6NEW6LFBQuCAFCbsxL">
              Miljö : Sträva efter kontinuerlig förbättring. Skydda miljö,
              hälsa och säkerhet till exempel genom miljöledningssystem och
              genom att tillämpa försiktighetsprincipen. Utveckla och tillhandahåll
              produkter och tjänster utan olämplig miljöpåverkan.
            </item>
            <item xml:id="i-DoaZXTuyBoD6SGaAm1rW1L">
              Korruption : Inte ge mutor, främja öppenhet och de anställdas
              medvetenhet om företagets policy mot mutor.
            </item>
            <item xml:id="i-NjHT8jPxmgspWXqSD9pVY6">
              Konsumentintressen : Ge information om produkter till konsumenter
              och etablera rutiner för att lösa konsumenttvister.
            </item>
            <item xml:id="i-JWZzEDGJvXMzDJoKfHKccb">
              Vetenskap och teknik : Sträva efter att överföra teknik och kunskap
              till värdlandet.
            </item>
            <item xml:id="i-6Vp1MYC78w6PRP6dkBqX2S">
              Konkurrens : Inte samarbeta med konkurrenter så att konkurrensen
              begränsas.
            </item>
          </list>
          <p xml:id="i-7xc88tBPaon78hfsBvuapL">
            Om man jämför de ovan nämnda företagens förehavanden är det svårt
            att hävda att de följt de för dem frivilliga OECD-riktlinjerna.
            Till riktlinjerna har utarbetats en handbok. Problemet är att
            både informationen på regeringens hemsida och handboken är utarbetad
            i förhållande till de riktlinjer som är från år 2000 och inte
            från de uppdaterade riktlinjerna från 2011. Riktlinjerna från
            2000 utgår helt från frivillighet medan de från 2011 innebär att
            vissa rekommendationer går utöver nationell rätt. Den viktigaste
            ändringen torde vara att de nya riktlinjerna är anpassade till
            FN:s vägledande principer.
          </p>
          <p xml:id="i-KQ3jK3h8LVoPhL9Ws1ZFd8">
            OECD-länderna har en skyldighet att upprätta nationella kontaktpunkter
            som ska informera om riktlinjerna. De ska också fungera som rådgivande
            och medlande organ vid tolkningsproblem eller då företag anklagas
            för att ha brutit mot riktlinjerna. Sedan år 2000 kan även frivilligorganisationer
            lämna in klagomål till kontaktpunkterna. Den svenska kontaktpunkten,
            som ligger under Utrikesdepartementet, har bara haft fyra fall
            sedan 1976, varav två efter 2000. Ingen har blivit fälld.
          </p>
          <p xml:id="i-8gWSAkPPRC1AtRy6DCoMWP">
            Sveriges regering har en uppgift att skapa förutsättningar för
            att stärka de svenska företagens konkurrenskraft i resten av världen,
            samtidigt som vi ställer höga krav på engagemang för både miljö
            och mänskliga rättigheter. För att undvika konkurrensnackdelar
            torde det ligga i svenska företags intresse att den svenska regeringen
            arbetar för att skapa ett gemensamt och bindande globalt regelverk
            i syfte att de svenska företagen inte ska behöva sänka sina ambitioner
            för att anpassa sig till lägre krav och andra ambitioner i andra
            länder. Som en lägsta nivå bör de system som redan finns tillgängliga
            användas och vara uppdaterade.
          </p>
          <p xml:id="i-PydPA3JURcDemYrChuxs3V">
            Som lagstiftare är det vår uppgift att skapa de lagar och system
            vi behöver i Sverige, i det här fallet för vårt förhållande till
            företagen. Sedan har företagen sitt ansvar att arbeta vidare med
            de regelverk som finns, men också att ha en högre moral än minimiregelverket
            om de så vill. Miljöpartiet menar att det är en fördel för företagen
            att ha gemensamma spelregler, att veta vad det är som gäller och
            att också veta att man faktiskt kan bli skyldig att betala eller
            gottgöra dem som drabbas av den egna verksamheten om man inte
            följer de regler som finns.
          </p>
          <p xml:id="i-4AkkuXbbvZKeAbXcBaqxC4">
            Miljöpartiet anser att Sveriges regering bör verka för att FN:s
            vägledande principer (Ruggieregelverket) ska genomföras både i
            Sverige och i andra länder. Vi menar också att OECD:s redan befintliga
            riktlinjer, som uppdaterades 2011, i väntan på ett bindande regelverk
            ska användas i sin senaste version och att handboken från 2006
            ska uppdateras.
          </p>
        </div>
        <div xml:id="i-2r62q4w9G3avVqU4UFyMWN" type="motSignatures">
          <list xml:id="i-XK29Rv3Qq4dRyxJXHGpy2C">
            <item xml:id="i-EHVn2Y7W5dJWHqXt28oAwp">
              Bodil Ceballos (MP)
            </item>
            <item xml:id="i-DKgMFAeEPVLZBDGoGXKzFb">
              Mehmet Kaplan (MP)
            </item>
            <item xml:id="i-AcsLjRJiSkbCAaNpjGaG52">
              Valter Mutt (MP)
            </item>
            <item xml:id="i-P32iMfYiedDqtN1Lg9axZ">
              Peter Rådberg (MP)
            </item>
            <item xml:id="i-Duip6m47YB1i8VVWsKFZG4">
              Jonas Eriksson (MP)
            </item>
            <item xml:id="i-Dujb6Bc1An7nSxBR7Chm8o">
              Stina Bergström (MP)
            </item>
            <item xml:id="i-JeCHTxnbzYYhU4FL4BnuwC">
              Annika Lillemets (MP)
            </item>
            <item xml:id="i-MJjU1FcyYbfChcnbjUFqdy">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
