<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__6/mot_1950__ak__6-001.pdf"/>
      <div type="motHeader" xml:id="i-N8viFPTZxXzYGXC6ZwRSH1">
        <div type="motTitle" xml:id="i-YFyE6zDHs74QhrJW4hmQ3Y"/>
        <div type="motSubmissionInfo" xml:id="i-H3Y6wcUKLcPW3r7gx7VZYV"/>
      </div>
      <div type="motBody" xml:id="i-Uho4rX1nJscEdksL9AUKFv">
        <div xml:id="i-VLkafejdzSA4WbKAy4SGnD">
          <p xml:id="i-EJ9KUXbUV4oHBMabSAtVSf">
            Motioner i Andra kammaren, nr 6. 11
          </p>
          <p xml:id="i-EujUgtePUcXTKa2579UoKx">
            Nr 6.
          </p>
          <p xml:id="i-BheWQgN1s6oEgruYJQhiJL">
            Av herr Edberg m. fl., om rätt för kommun att införa obligatorisk
          </p>
          <p xml:id="i-VDT8GQvUvf6SkqYaR75swK">
            bostadsförmedling.
          </p>
          <p xml:id="i-TaedC9UgxVE3wnJYcqs1wd">
            1) Alltsedan krigsslutet karakteriseras läget på bostadsmarknaden
            av en påtaglig och under de senare åren skärpt bostadsbrist. Läget
            var redan för ett par år sedan sådant, att det ingav allvarliga
            farhågor. Under föregående år försämrades läget på många håll
            ytterligare; flera kommuner redovisade sålunda vid årsskiftet
            ett väsentligt ökat bostadsunderskott. Någon utsikt till förbättring
            inom den närmaste tiden torde icke finnas, i vart fall icke i
            någon avgörande grad. Snarare torde man för åtskilliga kommuner
            — det gäller särskilt de större städerna — kunna befara en ytterligare
            skärpning under innevarande år. Under alla förhållanden synes
            det uppenbart, att frågan om bostadsbristens avveckling måste
            ses på relativt lång sikt. 2) Bristsituationens skadeverkningar
            bli för varje år alltmera uppen- bara. Den bristande överensstämmelsen
            mellan tillgång och efterfrågan har sålunda i icke ringa grad
            gjort lägenheter till en handelsvara. Att en omfat- tande svartabörshandel
            med lägenheter bedrives, framför allt i de större städerna, får
            anses klart dokumenterat. Mycket ofta betingas summor upp- gående
            till 4-siffriga tal för lägenhetsöverlåtelser. Bland stora delar
            av de bostadssökande synes den uppfattningen ha blivit allmän,
            att det är normalt att erlägga en viss summa för ati få överta
            hyresledig lägenhet. Det är uppenbart, att detta tillstånd medverkar
            till en socialt otillfreds- ställande fördelning av det tillgängliga
            bostadsbeståndet. Bostadssökande i små ekonomiska villkor komma
            av förklarliga skäl ofta till korta i kon- kurrensen om de lediga
            lägenheterna. De som ha det största behovet; ofta flerbarnsfamiljer,
            komma som regel sist i kön. Ingen som följt de senaste årens utveckling
            på bostadsmarknaden har kunnat undgå att observera, att detta
            är ett starkt framträdande drag i den nuvarande situationen. 3)
            När brist uppkommer på ett område, har det ansetts vara samhällets
            skyldighet att i görligaste mån eliminera vådorna. Denna princip
            har i hög grad karakteriserat statsmakternas åtgöranden under
            krigs- och efterkrigs- åren. Den gällande hyresregleringslagen
            kan sägas utgöra en tillämpning av denna princip på bostadsmarknaden.
            Lagens räckvidd är emellertid be- gränsad. Den skapar ett mått
            av trygghet för dem som redan inneha lägen- het. Någon möjlighet
            att åstadkomma en socialt tillfredsställande fördel- ning av det
            lediga bostadsbeståndet medger den däremot icke. 4) Genom kungörelse
            av den 3 december 1943 äga kommunerna numera rätt att efter hemställan
            därom till Kungl. Maj:t införa kommunal bostads-
          </p>
          <pb facs="riksdagen-motions-pdf/data/1950/mot_1950__ak__6/mot_1950__ak__6-002.pdf"/>
          <p xml:id="i-H5VQUgjKfAvg97wmRPFLaV">
            12 Motioner i Andra kammaren, nr 6.
          </p>
          <p xml:id="i-A8yfC8m7MY9cMFZgJwph3R">
            förmedling. Flera kommuner, särskilt de större stadskommunerna,
            ha också utnyttjat denna möjlighet. Det förefaller uppenbart,
            att utan de kommunala bostadsförmedlingarna i de större städerna
            bostadsbristens följdverkningar skulle blivit ännu mera ondartade
            än de dock äro. även de kommunala bostadsförmedlingarnas räckvidd
            är emellertid be- gränsad. Kommunerna äga icke rätt att göra bostadsförmedlingen
            obliga- torisk. Följden har blivit, att det huvudsakligen varit
            de allmännyttiga bo- stadsföretagens nyproducerade lägenheter
            som bostadsförmedlingarna haft att förmedla. även HSB:s och Riksbyggens
            nyframställda insatslägenheter ha börjat utbjudas till bostadsförmedlingarnas
            sökande. En viss del av de nyproducerade lägenheterna uthyras
            emellertid på annat sätt. Det äldre bostadsbeståndet är så gott
            som helt undandraget de kommunala bostads- förmedlingarnas verksamhet.
            93) En rättvis fördelning av det alltför knappa lediga bostadsbeståndet
            är givetvis svår att åstadkomma. Den kan över huvud taget icke
            ske utan att hänsyn tages till angelägenhetsgraden. De enda organ,
            som äga möjlig- het att verkställa en sådan prövning, torde vara
            de kommunala bostads- förmedlingarna. Det här förda resonemanget
            leder alltså fram till den slutsatsen, att Kungl. Maj:t bör ges
            befogenhet att medge de kommuner, som så önska, rätt att göra
            den kommunala bostadsförmedlingen obligatorisk. 6) Vid bedömandet
            av denna fråga måste utgångspunkten vara den, att förhållandena
            inom olika kommuner äro rätt olikartade. Någon lagstift- ning
            med åläggande för varje kommun att införa obligatorisk kommunal
            bostadsförmedling kan därför självfallet icke komma i fråga. Endast
            de kommuner, som själva finna att de behöva ett sådant instrument
            för att bemästra en prekär situation, böra medges rätt att efter
            framställning till och prövning av Kungl. Maj:t införa obligatorisk
            bostadsförmedling. Man torde kunna hysa full tilltro till att
            de kommunala organen, därest en sådan möjlighet öppnas, komma
            att begagna den med all nödig varsamhet och omsikt. 7) Det bör
            i detta sammanhang understrykas, att det här icke är fråga om
            att införa någon i princip ny reglering. Vad det gäller är närmast
            att införa ett komplement till den alltjämt nödvändiga hyresregleringslagen
            i syfte att göra denna effektiv. 8) Eventuell tveksamhet för en
            sådan komplettering bör kunna dämpas av den verksamhet, som hittills
            utövats av de kommunala bostadsförmed- lingarna. I praktiken skulle
            en sådan komplettering endast innebära, att de principer, efter
            vilka de kommunala bostadsförmedlingarna nu anvisa lägenheter
            inom en betydande del av det nya bostadsbeståndet, utsträcktes
            till att gälla praktiskt taget hela bostadsbeståndet, alltså även
            det äldre.
          </p>
          <p xml:id="i-QXX8D732NhgTRHHZ1VfZjX">
            9) Angelägenheten av att så sker må belysas med följande.
          </p>
          <pb facs="riksdagen-motions-pdf/data/1950/mot_1950__ak__6/mot_1950__ak__6-003.pdf"/>
          <p xml:id="i-FHpSnixKCkZbrShC9317Er">
            Motioner i Andra kammaren, nr 6. 13
          </p>
          <p xml:id="i-Mm4EkoyuKrEhkj2QGaNM36">
            De allra flesta nyproducerade lägenheter bestå av två rum och
            kök. En typisk 2-rumslägenhet i en av våra större städer betingar
            i ett under fjol- året färdigställt bostadsområde en grundhyra
            på 126 kr., vartill komma kylskåpsavgift kr. 3:50, klausultillägg
            för bränsle i december kr. 8: 05 och varmvattenavgift kr. 7:50,
            sammanlagt alltså kr. 145: 05. Om man som normalt utgår ifrån
            att högst 20 2 av inkomsten böra åtgå till hyra, skulle för hyra
            av en sådan lägenhet alltså behövas en månadsinkomst av ca 725
            kr. Om man i stället utgår från 25 70, erfordras en månadsinkomst
            på ca 580 kr. Med en skiljegräns satt så lågt som till 500 kr.
            inkomst per månad har likväl befunnits, att ungefär fjärdedelen
            av de vid denna stads bostadsförmedling sökande familjerna inte
            gärna kan hyra någon lägenhet inom det nyproducerade lägenhetsbeståndet.
            Det synes orimligt, att en familj med låg månadsinkomst skall
            tvingas välja mellan framtida bostadslöshet av obestämd långvarighet
            eller accepte- rande av en bostad med för vederbörande familjs
            förhållanden utan tvekan för hög hyra. Det äldre bostadsbeståndet
            innehåller de flesta av de många bostadstyper, som efterfrågas,
            samtidigt som hyresgäster i detta äldre bo- stadsbestånd i stor
            utsträckning stå som sökande till lägenheter under upp- förande.
            Därest även det äldre bostadsbeståndet rycktes in under en kommunal
            bostadsförmedlings verksamhet, skulle en smidigare omflyttning
            inom hela bostadsbeståndet åstadkommas. En större rörlighet på
            bostadsmarknaden skulle otvivelaktigt ernås med bättre anpassning
            till skiftande individuella önskemål och möjligheter. 10) En sådan
            bättre anpassning kan nås utan att fördenskull varje lägen- het
            lägges under den obligatoriska bostadsförmedlingen inom de kommu-
            ner, där en sådan kommer till stånd. Vissa undantag torde böra
            stadgas. Villor med endast två lägenheter, av vilka den ena bebos
            av ägaren, böra sålunda av flera skäl — främst med hänsyn till
            det nära och ömtåliga för- hållandet mellan hyresvärd och hyresgäst
            — undantagas i lag om obliga- torisk bostadsförmedling. Detta
            har möjligen ej tillräckligt klart framhävts vid tidigare framställningar
            i frågan, vilket törhända delvis kan förklara det motstånd dessa
            framställningar mött. Likaså böra tjänstebostäder un- dantagas,
            varvid en klar definition på begreppet tjänstebostad bör intagas
            i lagen. 11) Mot tanken på en obligatorisk bostadsförmedling inom
            de kommu- ner, som finna en sådan angelägen, har invänts, att
            denna skulle innebära sådana inskränkningar i den enskilda avtalsfriheten,
            att denna bleve starkt beskuren. Hyresvärdarna skulle icke själva
            få välja de hyresgäster de önska. Man synes utgå från att de sökande
            vid de kommunala bostadsförmedling- arna äro osäkra eller omöjliga
            som hyresgäster. Detta är en missuppfatt- ning. I bostadsförmedlingarnas
            register finns så gott som hela befolknings- strukturen representerad.
            Undersökningar om de sökandes bostadskultur,
          </p>
          <pb facs="riksdagen-motions-pdf/data/1950/mot_1950__ak__6/mot_1950__ak__6-004.pdf"/>
          <p xml:id="i-Qh3ncpnw8PSLqprxsSyuAA">
            14 Motioner i Andra kammaren, nr 6.
          </p>
          <p xml:id="i-FMsPwR1SsEqkUEuGx7BNmW">
            tidigare hyresbetalning och hyresbetalningsförmåga göras före
            anvisandet av lägenhet. Givetvis böra i lagen intas direktiv,
            som i görligaste mån ta hänsyn till fastighetsägarnas synpunkter.
            Sålunda bör kunna stadgas, att fastighetsägare äger valfrihet
            bland ett antal anvisade bostadssökande inom samma angelägenhetsgrad.
            I princip skulle en på så sätt utformad lagstift- ning innebära
            ett mindre tvång än själva hyresregleringslagen. Den relativa
            inskränkning i avtalsfriheten, varom det ändå kunde bli tal för
            den grupp av medborgare, vars sociala funktion är att tillhandahålla
            bostäder, bör dessutom ställas i relation till vad saken ytterst
            gäller: de bostadssökandes rätt till frihet från nöd i all den
            utsträckning en sådan rätt kan skapas. 12) Den frågan har också
            uppställts, vem som skall svara för eventuella hyresförluster.
            Denna fråga bör lämpligen behandlas i relation till hur direktiven
            angående skyldigheten att mottaga anvisad sökande utformas. I
            praktiken torde farhågorna på denna punkt ha starkt överdimensionerats.
            Den prövning av de enskilda fallen, som ligger till grund för
            de kommunala bostadsförmedlingarnas anvisningar, har berörts under
            punkt 11 ovan. Några klagomål från den sektor av bostadsmarknaden,
            som nu mottar an- visade hyresgäster för de kommunala bostadsförmedlingarna,
            ha icke för- sports. 13) Någon vidlyftig administrativ apparat
            torde icke erfordras, därest kommunal bostadsförmedling göres
            obligatorisk. Från de kommunala bo- stadsförmedlingarnas sida
            vitsordas, att arbetet icke nämnvärt skulle be- lastas genom en
            sådan utveckling — i vissa fall torde man nu få offra mera arbete
            på jakten efter bostäder än som motsvarar det merarbete som en
            obligatorisk förmedlingsverksamhet skulle förorsaka. 14) Från
            olika institutioner och organ, som äga intim och daglig kontakt
            med förhållandena på bostadsmarknaden, ha i flera fall starka
            önskemål framförts om en obligatorisk bostadsförmedling för de
            kommuner, som önska införa sådan. Här må endast hänvisas till
            bostadsstyrelsen, kom- munala förtroendeorgan och bostadsförmedlingar
            samt den organiserade hyresgäströrelsen. Dessa önskemål bygga
            på en sådan erfarenhet, att de svårligen torde kunna negligeras.
            15) Det må slutligen poängteras, att vad som här påyrkas endast
            är en tillfällig lagstiftning, avsedd att äga giltighet så länge
            nuvarande svåra för- hållanden på bostadsmarknaden bestå. 16)
            För att belysa förhållandena inom ett par av våra större städer
            över- lämnas till vederbörande utskott en framställning till Konungen
            från Malmö drätselkammares tredje avdelning samt en årsskiftesredogörelse
            från Göte- borgs stads kommunala bostadsförmedling. Sammanfattningsvis
            skulle alltså den föreslagna lagens innehåll kunna anges sålunda:
          </p>
          <pb facs="riksdagen-motions-pdf/data/1950/mot_1950__ak__6/mot_1950__ak__6-005.pdf"/>
          <p xml:id="i-SGrBzDpNGZxVManqHb8frE">
            Motioner i Andra kammaren, nr 6. 15
          </p>
          <p xml:id="i-HRvz3SFkrbdyV2Nq4ZXi2K">
            Kommun bör efter framställning till Kungl. Maj:t kunna erhålla
            bemyn- digande att föreskriva införande av obligatorisk bostadsförmedling
            inom kommunen för alla lägenheter, som uthyras i fastigheter med
            mer än två lägenheter och som icke kunna karakteriseras som tjänstebostad.
            Med stöd av vad ovan anförts yrkas sålunda,
          </p>
          <p xml:id="i-XFNWhJDYKbEwDD8mJzF4EP">
            att riksdagen måtte i skrivelse till Kungl. Maj:t anhålla, att
            regeringen må, om möjligt redan till innevarande års riksdag,
            framlägga förslag till bestämmelser, enligt vilka kommun, som
            därom gör framställning, efter Kungl. Maj:ts prövning kan medges
            rätt att införa obligatorisk bostads- förmedling för alla lägenheter,
            som uthyras i fastigheter med mer än två lägenheter och som icke
            falla under be- greppet tjänstebostad.
          </p>
          <p xml:id="i-NkrXHGR4CCzno6SfgdbnXE">
            Stockholm den 12 januari 1950.
          </p>
          <p xml:id="i-Mgs6rJmtJzDZwu3yWwGfh2">
            Rolf Edberg. Fritz Persson. Gösta Netzén.
          </p>
          <p xml:id="i-MtyCVYYUBNDt7HmPqvcYsv">
            Hans Gustafsson. P. A. Sköldin.
          </p>
        </div>
      </div>
    </body>
  </text>
</TEI>
