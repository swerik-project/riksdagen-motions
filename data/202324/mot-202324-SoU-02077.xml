<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02077">
  <teiHeader>
    <fileDesc>
      <titleStmt>
        <title>En tillgänglig sjukvård i världsklass</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2077 av Carina Ståhl Herrstedt m.fl. (SD)</title>
          <idno type="rdwebb">HB022077</idno>
          <rs type="number">2077</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022077/text</ref>
          <ref type="dokument_url_html">https://data.riksdagen.se/dokument/HB022077</ref>
          <ref type="dokumentstatus_url_xml">https://data.riksdagen.se/dokumentstatus/HB022077</ref>
          <ref type="pdf">https://data.riksdagen.se/fil/7332C3A4-DB8B-406F-B447-0687117CEA06</ref>
          <ref type="docx">https://data.riksdagen.se/fil/A3700A3A-38F5-413D-9CF4-1C5C44EC1F4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EMWGLpPRjHQqLX4PPLNTbQ" type="signed"/>
        <correspContext corresp="i-EMWGLpPRjHQqLX4PPLNTbQ">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-2HFQhchqUWZTJKFYz4PjBu"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-EV5QULXoWTBbcbmBxCwRDX" type="submitted">
          <date when="2023-10-05"/>
          <time when="11:22:40"/>
        </correspAction>
        <correspAction xml:id="i-U6HCfvmVgXmyX2z779WCY6" type="reviewed">
          <date when="2023-10-05"/>
          <time when="19:09:01"/>
        </correspAction>
        <correspAction xml:id="i-H8di8f4iRrybfbM15fSykx" type="referred">
          <date when="2023-10-17"/>
        </correspAction>
        <correspAction xml:id="i-AjeMiaHsSxzWLZ3E6mWKys" type="assigned">
          <date when="2024-04-04"/>
          <time when="13:08:15"/>
        </correspAction>
        <correspContext corresp="i-AjeMiaHsSxzWLZ3E6mWKys">
          <ref type="assignedTo">Socialutskottet</ref>
        </correspContext>
        <correspAction xml:id="i-FRBvjZxDu87eTbwfCK1EA7" type="behandlas_i"/>
        <correspContext corresp="i-FRBvjZxDu87eTbwfCK1EA7">
          <ref type="uppgift">2023/24:SoU12</ref>
          <ref type="ref_dok_id">HB01SoU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU12</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DQNd1Kg5Ud5N1dRhfHmUKN" type="behandlas_i"/>
        <correspContext corresp="i-DQNd1Kg5Ud5N1dRhfHmUKN">
          <ref type="uppgift">2023/24:SoU14</ref>
          <ref type="ref_dok_id">HB01SoU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU14</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wdrgnen4sqvu1pBd379zgd" type="behandlas_i"/>
        <correspContext corresp="i-Wdrgnen4sqvu1pBd379zgd">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DiNB6Bk74QvvzkTY7dNEsj" type="behandlas_i"/>
        <correspContext corresp="i-DiNB6Bk74QvvzkTY7dNEsj">
          <ref type="uppgift">2023/24:SoU16</ref>
          <ref type="ref_dok_id">HB01SoU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU16</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JEiWJFdoSQdf4kp3BYnxzx" type="behandlas_i"/>
        <correspContext corresp="i-JEiWJFdoSQdf4kp3BYnxzx">
          <ref type="uppgift">2023/24:SoU21</ref>
          <ref type="ref_dok_id">HB01SoU21</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU21</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6xjydGybfAZJVYLnKwJSBR" type="behandlas_i"/>
        <correspContext corresp="i-6xjydGybfAZJVYLnKwJSBR">
          <ref type="uppgift">2023/24:UbU7</ref>
          <ref type="ref_dok_id">HB01UbU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU7</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DiidCg1hyeddRkeNUkPz44" type="motHeader">
        <div xml:id="i-T7vF27MLzc4d9tNiCEs2Ao" type="motTitle">
          Motion till riksdagen 2023/24:2077 av Carina Ståhl Herrstedt
          m.fl. (SD) En tillgänglig sjukvård i världsklass
        </div>
      </div>
      <div xml:id="i-53gRwvv2TN5eXiMWBJVpiy" type="motBody">
        <div xml:id="i-Ucqky9kYduiUjymmQCQbQS" type="motProposal" subtype="förslag">
          <head xml:id="i-2QHsBTGTvspGD3KepSqjsd">
            Förslag till riksdagsbeslut
          </head>
          <list xml:id="i-2u8vatWQAmfMFLpeCYJprC">
            <item xml:id="i-Pn6tgUZcuJpAGV99vAv2FB" sortKey="Yrkande 1">
              Riksdagen ställer sig bakom det som anförs i motionen om att
              förbjuda icke-medicinsk omskärelse av omyndiga pojkar och tillkännager
              detta för regeringen.
            </item>
          </list>
          <list xml:id="i-Cm2UsxPuLASLXMEHkzrv6G">
            <item xml:id="i-Acn8k3QkqhGjLdDLkGPkTB" sortKey="Yrkande 2">
              Riksdagen ställer sig bakom det som anförs i motionen om att
              regeringen bör vidta åtgärder för att avveckla det oönskade skiftarbetet
              och de delade turerna inom hälso- och sjukvården och tillkännager
              detta för regeringen.
            </item>
          </list>
          <list xml:id="i-XLVLro7aDRjx4dGnyFAMrL">
            <item xml:id="i-2hR2cSjBJYYdaY8MDF3o3F" sortKey="Yrkande 3">
              Riksdagen ställer sig bakom det som anförs i motionen om att
              regeringen bör se över möjligheten att införa säkerhetsklassade
              vårdplatser för riskpatienter och tillkännager detta för regeringen.
            </item>
          </list>
          <list xml:id="i-BQjFyNLfv49GipAzwkqWDC">
            <item xml:id="i-iehZXr97QBFLJiWsaWjnc" sortKey="Yrkande 4">
              Riksdagen ställer sig bakom det som anförs i motionen om att
              regeringen bör verka för förbättrade förutsättningar genom reducering
              av studieskulder för läkare och sjuksköterskor i glesbygden och
              tillkännager detta för regeringen.
            </item>
          </list>
          <list xml:id="i-SQ3wUEkUosaW9KHnzBtFzK">
            <item xml:id="i-9eqPNsYfdH3976bAciaXMj" sortKey="Yrkande 5">
              Riksdagen ställer sig bakom det som anförs i motionen om att
              regeringen bör överväga att utöka lagen om registerkontroll så
              att den omfattar anställda, praktiserande och studerande inom
              sjukvården och tillkännager detta för regeringen.
            </item>
          </list>
          <list xml:id="i-8w5Dbcmd8oXK6kfjPboVhF">
            <item xml:id="i-S5t4ANx2r9hUGs2jwVhMZX" sortKey="Yrkande 6">
              Riksdagen ställer sig bakom det som anförs i motionen om att
              regeringen bör överväga en översyn om vilken myndighet som bör
              bära ansvaret för att godkänna medicintekniska implantat och tillkännager
              detta för regeringen.
            </item>
          </list>
          <list xml:id="i-8Ppky8b6ue2b3Dbwnw9QXS">
            <item xml:id="i-Ht5T4jhtTuzC53q7ePBQXL" sortKey="Yrkande 7">
              Riksdagen ställer sig bakom det som anförs i motionen om att
              regeringen bör se över regelverken för kliniska studier av medicintekniska
              produkter och tillkännager detta för regeringen.
            </item>
          </list>
          <list xml:id="i-7hFQM81hsomLktseeFkfMz">
            <item xml:id="i-GHkpuPbs6tt4Nk2AvA4G4G" sortKey="Yrkande 8">
              Riksdagen ställer sig bakom det som anförs i motionen om att
              regeringen bör överväga ett samlat vaccinationsregister som ska
              inkludera både nationella program, resevaccinationer, kompletterande
              vaccinationer och riskgruppsvaccinationer och tillkännager detta
              för regeringen.
            </item>
          </list>
          <list xml:id="i-8PMjD3ivEUjSwMxpUj8NWK">
            <item xml:id="i-TSmaAGNiunj2hmrbExn9bY" sortKey="Yrkande 9">
              Riksdagen ställer sig bakom det som anförs i motionen om att
              regeringen ska verka för att genomföra krav om tillgänglighet
              för ambulanser och mål för hur skadade eller svårt sjuka patienter
              ska nås inom en viss tid och tillkännager detta för regeringen.
            </item>
          </list>
          <list xml:id="i-KiqgsJxjnuHsQsva1aqNwj">
            <item xml:id="i-7RV8WeZiSuD8CneAPJGLQu" sortKey="Yrkande 10">
              Riksdagen ställer sig bakom det som anförs i motionen om att
              regeringen bör se över frågan om att förstärka den palliativa
              vården för barn och unga och tillkännager detta för regeringen.
            </item>
          </list>
        </div>
        <div xml:id="i-GaBchFXNy68UncfiMgLt2R" type="motContent">
          <head xml:id="i-SriN1NvJGDniarMBZKBbnF" type="h1">
            Motivering
          </head>
          <p xml:id="i-FciwgvwL95aVkMkeZMrZzJ">
            Den svenska hälso- och sjukvården ska erbjuda de senaste kunskaperna,
            beprövade och avancerade behandlingsmetoder, den senaste tekniken
            och väl fungerande läkemedel. Allt detta behövs för att på bästa
            sätt kunna bota, lindra och förebygga sjukdom och ohälsa. Det
            är också viktigt att sjukvården kontinuerligt utvecklas och förnyas,
            att såväl fysiska som psykiska sjukdomar behandlas samt att patienter
            får en kvalificerad vård under hela livet – från den dag de föds
            till den dag de eventuellt behöver vård i livets slutskede.
          </p>
          <p xml:id="i-NLukmfX2SKVAGKek7J8Fow">
            Patienter ska få rätt vård, i rätt tid, på rätt plats och efter
            sina särskilda behov. Den skattefinansierade sjukvården har bara
            legitimitet om den kan leva upp till hälso- och sjukvårdslagens
            ambitioner. God tillgänglighet är en fråga om patientsäkerhet.
          </p>
          <p xml:id="i-WdPhPSvhBZPQzQ57ajc95u">
            En svensk sjukvård som åstadkommer goda medicinska resultat är
            värd att vara stolt över. För att nå målet om en sjukvård i världsklass
            krävs även att tillgängligheten och jämlikheten säkras över hela
            landet och inom hela verksamheten. En stor variation i tillgänglighet,
            både mellan olika regioner och mellan olika vårdområden, skapar
            orättvisor och bristande förtroende. En sammanhållen och kvalitativ
            vård, däremot, bidrar till ett starkt förtroende för vården och
            ökar hälso- och sjukvårdens samlade legitimitet hos befolkningen.
          </p>
          <head xml:id="i-X7rK2Q9iSyJ6PLvae3VjvE" type="h2">
            Tidöavtalet
          </head>
          <p xml:id="i-3LJPhMBGBHmc6v3yJRbfBo">
            Sverigedemokraterna har i samarbete med regeringspartierna gemensamt
            förhandlat fram Tidöavtalet. Det rymmer ett ambitiöst avsnitt
            om den svenska hälso- och sjukvården, där vi också ser flera av
            Sverigedemokraternas sedan länge presenterade åtgärder och förslag
            för att förbättra för den enskildes behov utav vård men också
            incitament för sjukvårdens organisering, strävan mot jämlikhet
            och inte minst den oerhört långa väntan på vård.
          </p>
          <p xml:id="i-Xwp7HhPn9ctEL1WUDNBDwe">
            En utav de större reformerna berör hälso- och sjukvårdens organisering.
            Sverigedemokraterna har länge förespråkat en ökad statlig styrning
            med sitt mål att nå en ökad jämlikhet, effektivisering och kvalitetshöjning
            över landet. Vi är också öppna för att utreda frågan om huvudmannaskap
            för den svenska vården och har i tidigare motioner lyft fram att
            det främst är specialistvården som vi ser som mest angelägen.
            Samtidigt ser vi stora utmaningar i dagens styrning av den svenska
            hälso- och sjuk­vården, varför en bred utredning är alldeles nödvändig
            för att ta ställning i en oerhört stor och avgörande fråga för
            den framtida hälso- och sjukvården. Vi framförde 2018 följande:
          </p>
          <p xml:id="i-XgyERdNC8je7dTVc5ofRdP">
            År 1862 delades Sverige in i landsting som en del i en genomgripande
            decentraliserings- och demokratiseringsreform. Det är också på
            denna regionala nivå som ansvar för hälso- och sjukvården har
            fördelats. Dessvärre riskeras vårdens jämlikhet, då tillgänglighet
            och behandlingsresultat skiftar alltför mycket mellan olika landsting
            och regioner. För att säkerställa en jämlik, tillgänglig sjukvård
            av hög kvalitet anser Sverigedemokraterna att staten bör ha ett
            tydligt ansvar för styrning och finansiering. Landstingens och
            regionernas historiska roll som beställare och finansiär avseende
            vård bör i hög grad ligga på statlig nivå. Samtidigt bör varje
            ansvarsmodell vara väl förankrad och sträva efter rätt balans
            mellan nödvändig nationell samordning och lokal anpassning. Inget
            system ska vara låst, men varje förändring kräver försiktighet
            och noggranna utredningar med respekt för den komplexitet som
            gäller när en hel vårdkedja ska hålla samman.
          </p>
          <p xml:id="i-Gy4MKeUbxfmW4EetKyFLY1">
            I Tidöavtalet lyfts även frågan om en nationell vårdförmedling.
            Sverigedemokraterna har tidigare kallat detta för vårdgarantikansli.
            Frågan har vi drivit sedan 2018 och då framfört att Sverige behöver
            en nationell funktion som får det övergripande samord­ningsansvaret
            för ledig vårdkapacitet samt för att se till att patienterna snabbare
            får vård. Förslaget har utvecklats och finns nu som en del i avtalet
            och är sedan hösten 2021 påbörjat genom det gemensamma budgetförslaget
            som kom från SD, M, KD och L. Likaså behöver vi se en strategi
            för att eliminera bristen på vårdplatser.
          </p>
          <p xml:id="i-H3vvcJPzGAtCcEk4kgJUFA">
            Ytterligare ett område som är prioriterat i avtalet är sjukvårdens
            kompetens­försörjning. Det är angeläget att komma tillrätta med
            kompetensförsörjningen och inte minst personalens arbetsmiljö
            är avhängig detta. Personalens välmående är i någon mening grundbulten
            i hela vården och grundläggande för att Sverige ska kunna leverera
            såväl vård och omsorg som forskning och kvalitetsutveckling. Överenskommelsen
            pekar på framtagandet av en nationell plan och styrning av kompetensförsörjningen
            men också att behovet av medicinskt utbildad personal kartläggs
            nationellt. Här vill vi också se att en tydlig ansvarsfördelning
            för personalfrågor mellan huvudman och staten fastslås.
          </p>
          <p xml:id="i-JQGig8VZQEns9wYDxDGYU4">
            I valrörelsen lyfte Sverigedemokraterna behovet av en ny tandvårdsreform.
            Även den är presenterad i Tidöavtalet. Sverigedemokraterna vill
            se att tandvården mer efterliknar hälso- och sjukvårdens högkostnadsskydd,
            vilket skulle göra tandvården mer jämlik och tillgänglig där även
            äldre med låg inkomst har möjlighet att göra besök hos tandläkaren.
            I samband med reformen lyfte vi också frågan om att den så kallade
            50‑lappen för tandvård ska tas bort. Det är en fråga som vi fortsatt
            driver som ett enskilt förslag.
          </p>
          <head xml:id="i-K76YFD8wVPx9Nbpvvis6az" type="h3">
            Förbjud icke-medicinsk omskärelse av omyndiga pojkar
          </head>
          <p xml:id="i-DDWgovgntNBthmBBvZ2aJ4">
            Omskärelse av pojkar legaliserades 2001 i Sverige, och som en
            följd av detta rekommenderar Socialstyrelsen landets regioner
            att erbjuda tjänsten som en service för de vårdnadshavare som
            önskar se sina barn omskurna. I och med att Sverige förbundit
            sig till barnkonventionen har man också förbundit sig att ”vidta
            alla effektiva och lämpliga åtgärder i syfte att avskaffa traditionella
            sedvänjor som är skadliga för barns hälsa”. Alla barn bör ha rätt
            till sin egen kropp och likhet inför lagen, och därför anser Sverigedemokraterna
            att regeringen bör förbjuda icke-medicinsk omskärelse av omyndiga
            pojkar.
          </p>
          <head xml:id="i-3iWCkhdjXrH5MAT3dzCSFZ" type="h3">
            Inflytande över schemat och nej tack till ofrivilligt delade
            turer
          </head>
          <p xml:id="i-QQD4o4sRB5Sfq79hWSDmSf">
            Varje vårdanställd har sina unika förutsättningar och ett eget
            livspussel att få ihop. Att i alltför hög grad tvingas att anpassa
            sina arbetstider efter arbetsgivarens behov sliter på både kropp
            och sinne. Detsamma gäller för den som inte får arbeta i tillräckligt
            hög utsträckning eller som saknar rätt att gå ner i arbetstid.
            Det kan förefalla praktiskt för arbetsgivaren att fritt få schemalägga
            sin personal, men i slutändan blir hela organisa­tionen lidande
            om anställda säger upp sig och unga människor undviker att över
            huvud taget arbeta inom vården. Anställda inom offentlig sektor
            ska ha ett stort inflytande över arbetstider, med rätt till såväl
            heltid som deltid. Vårdpersonal ska slippa ofrivilligt delade
            turer och oönskat skiftarbete, vilket ofta är både fysiskt och
            psykiskt påfrestande. Därutöver bör vårdpersonal inte omfattas
            av karensdagar vid sjukskrivning för att på så sätt motverka smittspridning.
            Det är viktigt att de som är sjuka har råd att stanna hemma.
          </p>
          <head xml:id="i-DZwyPZkDnpxXJsLPLNd9ks" type="h3">
            Personalens säkerhet
          </head>
          <p xml:id="i-ARaX4MZmqyFGZe5wxnaNbA">
            Sjukhus och andra vårdinstitutioner är inte bara platser där
            sjuka får vård utan också arbetsplatser för några av samhällets
            största hjältar. Såväl patienters som anställdas trygghet måste
            garanteras. Om personal, patienter eller anhöriga drabbas av våld
            och aggression ska det bemötas med full kraft. Samtidigt är det
            viktigt att vård möjliggörs även för kriminella och aggressiva
            patienter. Jämte de ordinarie vårdplatserna anser Sverigedemokraterna
            att regeringen bör se över möjligheten att införa särskilda säkerhetsklassade
            vårdplatser dit riskpatienter och aggressiva besökare snabbt kan
            avskiljas. Det kräver anpassning av lokaler och utrustning, specialutbildad
            personal och nationella riktlinjer för hur sådana patienter ska
            tas om hand, från ankomst till utskrivning.
          </p>
          <head xml:id="i-8w8G1CZBbrJZmvQbEzaXxM" type="h3">
            Förbättrade förutsättningar för läkare och sjuksköterskor i glesbygd
            genom reducering av studieskulder
          </head>
          <p xml:id="i-HZNy8UjvVkzgvThXyGXfvF">
            På landsbygden eller i glesbygd är det ofta svårt att rekrytera
            läkare och sjuksköterskor, vilket hotar såväl vårdens kvalitet
            som patientsäkerheten. Att locka läkare till lands­bygden är inte
            bara en utmaning i Sverige utan även i andra delar av världen.
            I lands­bygdsområden i USA finns ett system där läkare kan förbinda
            sig att arbeta ett antal år, varefter de som bonus får sina studieskulder
            reducerade. Systemet är intressant och bör föregås av en kostnadskalkyl
            och utredas för svenska förhållanden. Man kan även tänka sig att
            applicera motsvarande system för sjuksköterskor, för att de ska
            vilja söka sig till mindre attraktiva orter och till glesbygden.
          </p>
          <head xml:id="i-NA1VDG9iUf6ob9KbktdaUy" type="h3">
            Utdrag ur belastningsregister
          </head>
          <p xml:id="i-YbdRp3Y3okzyK6SvY1Ktgf">
            Under de senaste åren har det i medier framkommit uppgifter om
            att vårdsökande, dementa och personer med psykiska eller fysiska
            funktionshinder har utsatts för sexuella övergrepp, misshandel
            och kränkande behandling av personal som jobbat i verksamheten.
            Det är inte rimligt att personer som begått grova våldsbrott,
            misshandel, rån eller sexuella övergrepp jobbar i verksamhet med
            människor som befinner sig i en utsatt situation. Lagen om registerkontroll
            bör utökas så att den omfattar anställda, praktiserande och studerande
            inom sjukvård, äldreomsorg och psykiatrin och inom särskilda boenden
            för funktionshindrade.
          </p>
          <head xml:id="i-SbpVRpiEBBjjnF1RVYUhP5" type="h3">
            Kvalitetssäkrad myndighetskontroll av implantat
          </head>
          <p xml:id="i-QEtpYbeZBpDMEyzJPkvkHR">
            Idag finns det ingen statlig myndighet som säkerställer kvaliteten
            på implantat innan de opereras in. Detta till skillnad från läkemedel
            som ska godkännas genom myndighets­kontroll. Pacemakern är exempelvis
            en medicinteknisk produkt som CE‑märks, vilket därmed betyder
            att hanteringen sker på samma sätt som för andra tekniska produkter.
            Kravet på studier innan produkten lanseras är alltså betydligt
            högre för läkemedel än för medicintekniska produkter.
          </p>
          <p xml:id="i-BUUrUwikeiXdCdVTJ11otz">
            De senaste tio åren har det inkommit över 3 700 anmälningar gällande
            dödsfall och skador som misstänks ha orsakats av medicintekniska
            högriskprodukter. Utöver det har det inkommit över 5 000 anmälningar
            om risk för att en skada kan uppkomma. Trots att en ny lag gällande
            medicintekniska produkter infördes i år finns det fortfarande
            en del kvar att önska av lagstiftningen. Med den nya lagstiftningen
            kvarstår CE-märkningen av medicintekniska produkter, vilket fortsättningsvis
            innebär att man granskar livsuppe­hållande tekniska produkter
            som exempelvis en pacemaker på samma sätt som man kontrollerar
            leksaker. Förslag från kommissionen om att EU:s läkemedelsverk
            skulle förhandsgranska medicintekniska produkter mötte stort motstånd
            från branschen. Därmed har man valt att behålla ett system som
            istället kan innebära stora risker för väldigt många patienter.
          </p>
          <p xml:id="i-Ltf7HU5KvZ86kWwTAekLPp">
            Utöver detta krävs det att kvaliteten på kliniska studier säkerställs.
            Farliga medicintekniska produkter måste granskas utifrån ett tydligt
            regelverk, där man exempelvis kan definiera likvärdiga produkter
            och särskilda befogenheter vid granskning. Det finns därmed goda
            skäl att på nationell nivå omarbeta befintliga ramverk och strukturer
            för att kunna garantera en bedömning av medicintekniska produkter
            som hanteras med samma säkerhet som läkemedel.
          </p>
          <head xml:id="i-HxRDbA8H6fmieJ2fkr9HNf" type="h3">
            Nationellt vaccinationsregister och program för äldre
          </head>
          <p xml:id="i-UyiJbhY3rw1Ufvcj4u6GHf">
            Vaccination är en av de viktigaste förebyggande åtgärderna mot
            infektionssjukdomar. Befolkningen vaccinerar sig inom barnhälsovården,
            elevhälsan, primärvården, företagshälsovården och sjukhusvården
            samt hos privata vaccinatörer under olika skeden i livet. Det
            går i dag inte att få en samlad bild av vilka vacciner en individ
            fått, och det är stora problem att få vaccinationsstatistik på
            befolkningsnivå. Det går inte heller att få fram vaccinationsdata
            på individnivå, eftersom man använder olika journal­system för
            registrering hos olika vaccinatörer (även inom samma län) och
            systemen inte kommunicerar med varandra. Därför behöver det vidtas
            åtgärder för att ta fram de it-lösningar som krävs för att åstadkomma
            en väl fungerande vaccinationsregistrering. En särskild utredare
            fick 2022 i uppdrag att göra en översyn av regleringen av de nationella
            vaccinationsprogrammen och det nationella vaccinationsregistret.
            I översynen ingår att bedöma t.ex. äldres behov, och ett vaccinationsprogram
            för äldre välkomnas av oss. Uppdraget ska vara redovisat i januari
            2024 och vår förhoppning är att regeringen skyndsamt hanterar
            redovisningen av uppdraget.
          </p>
          <head xml:id="i-HNfTaiwUQ25ua4P9pRnJEd" type="h3">
            Nationell plattform för lättillgänglig information om kvalité
            och bemötande i vården
          </head>
          <p xml:id="i-3SByiZSrG51gHVsSDrVepL">
            Patienter måste ges bättre möjligheter att jämföra kvaliteten
            i vården hos olika vårdgivare. Patienter har idag nästan ingen
            information om vårdgivarnas kvalitet och resultat. Utifrån plattformen
            bör patienter kunna ta del av såväl information om medicinska
            resultat som väntetider, kvalitet och patientnöjdhet, för att
            nämna några angelägna områden. Regeringen bör ge en lämplig myndighet
            i uppdrag att titta på utformningen av en sådan plattform samt
            lämna förslag på en genomförandeplan. Liknande har tidigare tillkännagivits
            från riksdagen.
          </p>
          <p xml:id="i-VDqwu8k9pmj8n8f51GFe45">
            Vidare skulle exempelvis patientjournalen 1177 kunna utgöra en
            sådan plattform eller vara en länk till en sådan, för att samla
            information i en redan etablerad funktion.
          </p>
          <p xml:id="i-CE4xGeFfsnMDZfEJ4PErBr">
            Plattformen skulle lämpligen också kunna sammankopplas med den
            nationella vårdförmedling som ryms inom Tidöavtalet.
          </p>
          <head xml:id="i-UBCTXTnE64az4YdaDVH8Ve" type="h3">
            Fortsatt utveckling av digitaliserad vård
          </head>
          <p xml:id="i-3j1S1sQjmGNFnSBnaVCcyq">
            De senaste åren har vi sett en snabb utveckling av digitala vårdkontakter,
            vilket har lett till en mer tillgänglig, effektiv och jämlik vård.
            Det var främst privata aktörer som med sin innovation tog steget
            att erbjuda digital vård, och allt fler vårdgivare inom det offentliga
            erbjuder idag digitala kontakter på olika sätt.
          </p>
          <p xml:id="i-MU28o3xwegSKpcQG76Cm65">
            Vi ser det som angeläget att Sverige fortsätter att utveckla
            arbetssätt och stimulerar digitala vårdkontakter för att möta
            patienternas behov av vård på distans. Den digitali­serade vården
            är ytterligare ett verktyg för att effektivisera vården, att arbeta
            mer preventivt men också att öka tillgängligheten. Regeringen
            bör i sitt arbete med att öka tillgängligheten i vården verka
            för en fortsatt positiv utveckling av den digitaliserade vården.
          </p>
          <head xml:id="i-KzTAcHLjHX6K4qTH5aWjxu" type="h3">
            Tillgänglighetskrav för ambulanser
          </head>
          <p xml:id="i-LkakVy8JUan7857yicd3jT">
            Ambulanssjukvården har en oerhört viktig roll i omhändertagandet
            av akut sjuka och skadade patienter. Överlevnadsmöjligheterna
            är direkt relaterade till tiden från skada till att patienten
            kommer under kvalificerad vård. De senaste åren har tiden från
            ett larm till dess att ambulansen kommer ökat. Det är inte acceptabelt
            att svårt sjuka och skadade patienter ska behöva vänta länge på
            en ambulans och därmed riskera livet. I ett flertal länder finns
            det lagstadgade tillgänglighetskrav och mål för hur skadade eller
            svårt sjuka patienter ska nås inom en viss tid. I Sverige finns
            det inte några tydliga mål om eller krav på hur hög tillgängligheten
            till ambulanser ska vara. Sverigedemokraterna vill införa motsvarande
            lagstadgade tillgänglighetskrav även i Sverige.
          </p>
          <head xml:id="i-UJeG79pmeeaArpTRfzJnYs" type="h3">
            Palliativ vård för barn och unga
          </head>
          <p xml:id="i-JYEE8iJsyRPhMJ2dAjyLBt">
            Alla som har behov av palliativ vård, alltså vård i livets slutskede,
            ska kunna få det av kompetent och välutbildad personal, oberoende
            av bostadsort. Vården vid livets slut ska präglas av värdighet,
            omtanke och respekt för patienten. Rätten till fullgod smärt­behandling
            ska vara en självklarhet, liksom psykologiskt, socialt och andligt
            eller existentiellt stöd för patienter och närstående.
          </p>
          <p xml:id="i-MTgWWjBULFSVsfH5ixY6MM">
            Mellan 400 och 500 barn och ungdomar dör årligen av olika sjukdomar.
            Många familjer önskar att deras svårt sjuka barn vårdas hemma
            så långt det är möjligt. Det är då av vikt att det finns tillgång
            till palliativa hemsjukvårdsteam, oavsett var i landet man bor,
            så att barn och föräldrar kan känna sig trygga med den medicinska
            behandlingen men också kan få psykologiskt stöd och råd i den
            extremt svåra situation de befinner sig i.
          </p>
          <p xml:id="i-JyCnBRRGAxzx22baxHKz9R">
            Alla familjer vill dock inte att deras svårt sjuka barn ska vårdas
            hemma. Det är då viktigt att respektera det önskemålet och se
            till att andra möjligheter finns. I dag finns det bara ett enda
            hospis för svårt sjuka och döende barn i hela landet, med totalt
            åtta vårdplatser. Det är alltför lite för att täcka de behov som
            finns. Föräldrar som befinner sig i denna oerhört svåra situation,
            med all den oro det innebär, ska mötas av en fullgod palliativ
            vård som är särskilt anpassad för att möta barn. Regeringen bör
            se över frågan om att förstärka den palliativa vården för barn
            och unga.
          </p>
        </div>
        <div xml:id="i-T1WkBjFJKY3a7MtXGTFpTP" type="signatureBlock">
          <list xml:id="i-M7JqqNFsEddDYsUGZQNZwT">
            <item xml:id="i-LphxbyzMz3udZj8XQ5WHLh" who="i-9P5NZaksQybZxn8tBxUxvh" type="signature">
              Carina Ståhl Herrstedt (SD)
            </item>
            <item xml:id="i-232PKT9CChYGLYyv7kRo62" who="i-2HFQhchqUWZTJKFYz4PjBu" type="signature">
              Carita Boulwén (SD)
            </item>
            <item xml:id="i-GYMLJmCmHit2ka4LYk1224" who="i-8fLDFKe7DukdiZtVTQStKM" type="signature">
              Angelica Lundberg (SD)
            </item>
            <item xml:id="i-AeoiBfAUkkFP4JY3XPfZem" who="i-Vk3BD1VwPAAm9tVnGHJL8B" type="signature">
              Mona Olin (SD)
            </item>
            <item xml:id="i-HU3T8RgHc5zukNa6v8gvBc" who="i-EE6FRts3Vi6U8EPsiGPPgm" type="signature">
              Leonid Yurkovskiy (SD)
            </item>
            <item xml:id="i-7YTX9NtMATvmDiXRKnkVPE" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
