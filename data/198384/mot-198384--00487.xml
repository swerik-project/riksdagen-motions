<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00487">
  <teiHeader>
    <fileDesc>
      <titleStmt>
        <title>Viss översyn av utsökningsbalken</title>
        <author>Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Viss översyn av utsökningsbalken</title>
          <idno type="rdwebb">G702487</idno>
          <rs type="number">487</rs>
          <ref type="dokument_url_text">http://data.riksdagen.se/dokument/G702487/text</ref>
          <ref type="dokument_url_html">http://data.riksdagen.se/dokument/G702487</ref>
          <ref type="dokumentstatus_url_xml">http://data.riksdagen.se/dokumentstatus/G702487</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C8DNVjhqeXpZ6jjzah9VSW" type="signed"/>
        <correspContext corresp="i-C8DNVjhqeXpZ6jjzah9VSW">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__487/mot_198384__487-001.pdf"/>
      <fw xml:id="i-CoFdhcSM6xMFhyV6QGnoka">
        Motion 1983/84:487
      </fw>
      <div xml:id="i-D2ZWd29ayfBq3QiPztJC1P" type="motHeader">
        <div xml:id="i-MB9RJVKh6f4SNJfxwsxf8T" type="motTitle"/>
        <div xml:id="i-EZnxZtTahZkz36FEVSe5ai" type="motSubmissionInfo"/>
      </div>
      <div xml:id="i-Vu5SDaK61rLnz5BGifro2d" type="motBody">
        <div xml:id="i-EipSZFiwXVz79JZChFAuuo">
          <p xml:id="i-QFTBmggbpfT6uYGDvhYpBp">
            1
          </p>
          <p xml:id="i-FUc7b6rraSjKMRANZNzqQm">
            Allan Ekström Viss översyn av utsökningsbalken
          </p>
          <p xml:id="i-SGsQe6skS4HXW3dwNpBdwX">
            Enligt 5 kap. 1$ utsökningsbalken får utmätning icke ske bl.
            a. i sådana saker som möbler, husgeråd och annan utrustning i
            den mån egendomen är nödvändig för ett hem och dess skötsel. Man
            brukar tala om gäldenärs beneficium. Antag nu att en gäldenärs
            möbler och husgeråd blivit stulna eller förstörts genom brand
            och att han utfår ersättning för förlusten från sitt försäkringsbolag.
            Är detta belopp — detta substitut — fredat från utmätning? Enligt
            ett färskt rättsfall från Svea hovrätt är så icke fallet (Ö 1357/83).
            Enligt min mening bör substitutet för föremål som ingår i beneficiet
            icke behandlas på annat sätt än vad som gäller den egendom för
            vilken försäkringen trätt i stället. Därav att lagtexten ej särskilt
            reglerar detta fall kan icke dras den slutsatsen att lagstiftaren
            velat undanta försäkringsersätt- ning från beneficiet. I så fall
            skulle gäldenären icke ha möjlighet att återanskaffa den förlorade
            egendomen. Om — för att ta ett verkligt exempel — förlusten avsett
            säng och därtill hörande utrustning, skulle gäldenären kunna bli
            tvungen att ”sova på golvet”, om försäkringsbeloppet kunde utmätas.
            Men inte nog härmed. Försäkringsfallet blir med hovrättens ståndpunkt
            till fördel för borgenären, eftersom denne ju ej kunnat tillgodogöra
            sig egendomen så länge den finns i behåll hos gäldenären. Borgenären
            vinner alltså på att egendomen stjäls eller brinner upp. Ifrågavarande
            lagrum har enligt min mening icke hindrat den förordade lösningen.
            Till stöd härför kan åberopas uttalanden i den juridiska litteraturen
            (Walin, Materiell konkursrätt s.92 och Håstad, Sakrätt angående
            lös egendom s. 124 med där angivna källor). Som hovrätten inte
            funnit sådan tolkning tillåten och frågan onekligen är av praktisk
            betydelse återstår ej annat än att förse lagrummet med erforderligt
            tillägg. Med hänvisning till det anförda hemställs att riksdagen
            hos regeringen begär förslag till tillägg till 5 kap. 1$ utsökningsbalken
            av innebörd att försäkringsersättning bedöms lika som den egendom
            för vilken ersättningen trätt i stället.
          </p>
          <p xml:id="i-PxCHfmhLnaRvKHgEkrfo5b" type="date">
            Stockholm den 17 januari 1984
          </p>
          <div xml:id="i-L9WwqG2Dx4M6h6Zs5DBiiu" type="signatureBlock">
            <list xml:id="i-SVeAQJ9XCGWpMPqZM17JSE">
              <item xml:id="i-8omgzTZyuytsKS4LmZGD6a" who="i-3YuWGKxprnXUh4GQ5Ai2yJ" type="signature">
                ALLAN EKSTRÖM (m)
              </item>
            </list>
          </div>
        </div>
      </div>
    </body>
  </text>
</TEI>
