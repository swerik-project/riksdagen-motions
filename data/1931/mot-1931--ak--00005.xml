<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__5/mot_1931__ak__5-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 5. 1
          </p>
          <p>
            Nr &amp;.
          </p>
          <p>
            Av herrar Molander och Lindberg, om anslag till understöd i vissa
            fall åt egnahemsägare.
          </p>
          <p>
            Genom rådande depression på jordbrukets område, som numera gör
            'sig starkt gällande i kanske icke mindre omfattning på arbetsmarknaden
            1 övrigt, hava inom de norrländska länen ett stort antal innehavare
            av egnahemslån kommit i en synnerligen bekymmersam belägenhet,
            och är detta fallet i alldeles påfal- lande grad för ägare av
            egnahemsbelånade jordbruksfastigheter och bostads- lägenheter
            i skogssocknarna respektive trävarudistrikten. Det stora antalet
            exe- kutiva auktioner å dylika fastigheter talar i berörda avseende
            sitt tydliga språk och vittnar tillräckligt om de ödeläggande
            verkningarna, som anförda förhållan- den föra med sig. Omfattningen
            av denna förödelse blir så mycket större och djupgående, som densamma
            nästan undantagslöst drabbar strävsamma och för sin existens hårt
            arbetande personer, vilka i sin mödosamma strävan för det egna
            hemmet under åratal underkastat sig de största försakelser och
            uppoffrin- gar i förhoppning att till sist vinna en tryggad tillvaro
            för sig och de sina. För detta ändamål hava de genom otrolig flit
            och berömvärd arbetsamhet åstad- kommit åtskilliga besparingar,
            som oavkortade nedlagts i fastigheterna. Men dessutom representerar
            deras eget arbete för fastigheternas bebyggande och uppodling
            avsevärda kapital, varjämte det övervägande stora flertalet för
            byggnaders uppförande och inredning nödgats ådraga sig skulder
            utöver egna- hemslånen, vilket i många fall tvingar vederbörande
            till de mest kännbara offer för att det hela icke skall ramla
            sönder. Vid planerandet av det egna hemmet räkna nog de allra
            flesta med för han- den varande förhållanden och i vanliga fall
            uppkommer väl tanken därpå, när tillvaron och framtiden te sig
            som bäst. Det må därvid icke förtänkas dem, att de vid sina kalkyler
            räkna med gällande värden och rådande arbetsförtjänster, lika
            litet som någon har rätt att klandra de förhoppningar om förbättrade
            fram- tida levnadsmöjligheter, som med all rätt knytas till det
            egna hemmet. Utan en sådan inställning till problemet vore nämligen
            all företagsamhet på området hopplös. Men härtill kommer att många
            med hänsyn till den alltmera inträ- dande osäkerheten på arbetsmarknaden
            i tillkomsten av det egna hemmet se en utväg till säkrade existensförhållanden
            och ett stöd i självförsörjningen. Denna omsorg för framtiden
            bottnar ytterst i välgrundad, farhåga för den ständigt fruktade
            tidpunkt, då arbetsförtjänsterna komma att upphöra på grund av
            iråkad arbetslöshet eller kroppskrafterna börja avtaga.
          </p>
          <p>
            Bihang till riksdagens protokoll 1931. 4 saml. 2 häft. (Nr 5—7.)
            1
          </p>
          <pb facs="riksdagen-motions-pdf/data/1931/mot_1931__ak__5/mot_1931__ak__5-002.pdf"/>
          <p>
            2 Motioner i Andra kammaren, Nr 5.
          </p>
          <p>
            Inför dylika perspektiv, som numera inställa sig och ständigt
            hota dem som för sin utkomst i produktionens tjänst äro beroende
            av sin arbetskraft, är det icke ägnat att förvåna om de ekonomiska
            kalkylerna för det egna hemmets till- komst grundas ej enbart
            på materiella förutsättningar utan jämväl på förhopp- ningar för
            framtiden. Följden härav blir, att hemmet planeras med hänsyn
            till Jämna och oftast jämförelsevis goda arbetsförtjänster. Sker
            detta i början av goda konjunktioner på arbetsmarknaden och dessa
            fortlöpande förbättras under en längre tid hinner egnahemsbyggaren
            i regel över det värsta portföret och har då alla förutsättningar
            att klara sig jämväl under en senare inträdande lågkon- junktur,
            varvid det egna hemmet ofta utgör ett värdefullt stöd att övervinna
            även mindre goda arbetsförhållanden. Då emellertid depressionen
            kommer tidi- gare och framförallt då densamma gör sig gällande
            i den utsträckning och så djupgående kraftigt, som nu är fallet,
            drabbas egnahemsägaren hårdare därav än de flesta andra, samtidigt
            som dennes förluster genom depressionen bliva ojämförligt större
            och, vad än värre är, med få undantag medföra fullständig ruin,
            varur den därav drabbade knappast någonsin förmår att resa sig.
            Inom de nordliga länen finnas för närvarande många egnahemsägare,
            som efter antydda utveckling redan nu eller inom närmaste tiden
            komma att befinna sig inför ett tydligen oundvikligt sammanbrott.
            Vid företagna undersökningar därav har det otvetydigt framgått,
            att såväl jordbruks- som bostadslägenheter med egnahemslån på
            grund av den ekonomiska utvecklingen i en betydande ut- sträckning
            ej längre kunna finansieras med nuvarande lån, givna under gynn-
            sammare förhållanden och beräknade på helt andra värden än de
            nu gällande. Någon förändring till det bättre häri synes ej vara
            att förvänta. Ty även om den nuvarande depressionen skulle visa
            sig vara av snart övergående art, hava många av dessa egnahemsägare
            under tiden varit föremål för en fortgående ut- armning, som för
            långa tider framåt i betänklig grad rubbat deras ekonomi. Vid
            övervägande av olika utvägar för åstadkommande av det bistånd,
            som i före- varande avseende oundgängligen erfordras till förhindrande
            av en eljest befarad förödelse av katastrofal verkan bland egnahemsägarna,
            ha vi ej kunnat finna någon annan lösning av frågan än att vederbörande
            egnahemsnämnder beredas möjlighet att efter sorgfällig prövning
            i varje särskilt förekommande fall kunna medgiva den nedskrivning
            av beviljade egnahemslån, som med hänsyn till nu- mera inträdda
            och utan vederbörande låntagares eget förvållande uppkomna förändringar
            ifråga om värden och säkerheter befinnas nödiga för återställande
            av den ursprungliga relationen mellan dessa säkerheter och beviljade
            lån. För ändamålet erforderliga medel torde böra av riksdagen
            anvisas såsom ett extra tillskott till egnahemsnämndernas riskfonder
            samt därvid bestämmas utgå såsom förslagsanslag med ett belopp
            av 1,000,000 kronor. Med anledning härav och under framhållande
            av det synnerligen behjärtans- värda ändamålet med förevarande
            framställning få vi härigenom hemställa.
          </p>
          <pb facs="riksdagen-motions-pdf/data/1931/mot_1931__ak__5/mot_1931__ak__5-003.pdf"/>
          <p>
            Motioner i Andra kammaren, Ni 5. 3
          </p>
          <p>
            att riksdagen ville för det ändamål, som i motionen avses, samt
            i den ordning och med anlitande av de medel, som vid ären- dets
            omprövning anses lämpligt, anvisa anslag med 1,000,000 kronor
            att ställas till hushållningssällskapens förfogande för beredande
            av lindring åt egnahemsägare i enlighet med de före- skrifter
            och bestämmelser, som av vederbörande utskott befin- nas erforderliga.
          </p>
          <p>
            Stockholm den 14 januari 1931.
          </p>
          <p>
            Helmer Molander. Elof Lindberg.
          </p>
          <pb facs="riksdagen-motions-pdf/data/1931/mot_1931__ak__5/mot_1931__ak__5-004.pdf"/>
        </div>
      </div>
    </body>
  </text>
</TEI>
