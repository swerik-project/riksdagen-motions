<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00232">
  <teiHeader>
    <fileDesc>
      <titleStmt>
        <title>Rätt till dödshjälp och livstestamente</title>
        <author corresp="i-N9Pi9YpD4nvtCEsVp2CGcX">av Staffan Danielsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätt till dödshjälp och livstestamente</title>
          <idno type="rdwebb">GV02So232</idno>
          <rs type="number">So232</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So232/text</ref>
          <ref type="dokument_url_html">http://data.riksdagen.se/dokument/GV02So232</ref>
          <ref type="dokumentstatus_url_xml">http://data.riksdagen.se/dokumentstatus/GV02So232</ref>
          <ref type="doc">http://data.riksdagen.se/fil/D8C0B23C-DF9A-497C-9162-95E8779A14AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2iEvKx26N36Eym6zG5DcCm" type="signed"/>
        <correspContext corresp="i-2iEvKx26N36Eym6zG5DcCm">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-QZbp5FEChfUbqqt5GU9MEU" type="referral">
          <date when="2007-10-16"/>
        </correspAction>
        <correspAction xml:id="i-XkVKsUYs649NNjSFDDGEDk" type="dismissal">
          <date when="2007-10-16"/>
        </correspAction>
        <correspAction xml:id="i-9bcbTrAMzSYjWNRVWDctvT" type="numbering">
          <date when="2007-10-02"/>
        </correspAction>
        <correspAction xml:id="i-FJwP3xzuFbNSSMQsmQL428" type="submission">
          <date when="2007-10-01"/>
        </correspAction>
        <correspAction xml:id="i-A4qqKXKstkz9jhVNyjUjhZ" type="transfer">
          <date when="2007-09-26"/>
        </correspAction>
        <correspAction xml:id="i-WZNyka4WPK3HzeWxia2n6A" type="assigned"/>
        <correspContext corresp="i-WZNyka4WPK3HzeWxia2n6A">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RzduTpEhi2jRFcehWrwnvZ" type="motBody">
        <div xml:id="i-VnMxd4s2NhG22yX1SvyMvU" type="motProposal" subtype="förslag">
          <head xml:id="i-T7VRc2hrxedBfypYchrvyk">
            1 Förslag till riksdagsbeslut
          </head>
          <list xml:id="i-7rEbnvVPVLZ8oKtq49s9iG" style="ol">
            <item xml:id="i-BSQzXmAm4nQfXBr3shwTLY">
              Riksdagen tillkännager för regeringen som sin mening vad som
              anförs i motionen om att utreda rätten till dödshjälp under vissa
              specifika förutsättningar.
            </item>
            <item xml:id="i-K1L8DSe7nyYbjMcMxuWYMD">
              Riksdagen tillkännager för regeringen som sin mening vad som
              anförs i motionen om att låta utreda möjligheterna att införa
              ett juridiskt bindande livstestamente.
            </item>
          </list>
        </div>
        <div xml:id="i-NophqvFWkGmv3pGq4uus46" type="motContent">
          <head xml:id="i-XdF8nFwkrHXGVzt4vAbauA" type="h1">
            2 8 citat
          </head>
          <p xml:id="i-2WKjKf93zCKPQ1fCPFks9r">
            1. Ur motion av riksdagsledamot Carl-Axel Roslund 2003.
          </p>
          <p xml:id="i-KLQtNeMkw1nm85MbRXFEcB">
            Jag planerar en fest, en minnesfest efter min bortgång.
          </p>
          <p xml:id="i-8Sc3UxF5NyFkcDUz96QJSQ">
            Jag känner en glädje, som om det skulle vara ett avsked för en
            intressant resa till ett främmande land, ett lockande okänt, som
            kommer att ge svar på alla frågor eller ge en sömn av evig frid,
            bortom alla plågor.
          </p>
          <p xml:id="i-Y6BAR1RACWHE4QAsbnCB55">
            Det skall inte vara sorg kring en kista, men en strålande ljuskandelaber
            vid en urna och ett porträtt kring vilka föremål de vänner som
            stått mig nära kommer att ge uttryck för det som fört oss nära
            i gemenskap i diktläsning, musik och sång, och sprida i deras
            hjärtan en minnenas värme.
          </p>
          <p xml:id="i-G8Aq4e3xhvFn3WuoZitsGz">
            Men hur blir livets slutskede i de fall där hjärtats styrka är
            större än andra organs, och slutskedet blir en ojämn kamp med
            årslånga lidanden och en försvinnande identitet? Vilka ångestfyllda
            tankar ger oss inte detta under våra sista år, som tvärtom borde
            upplevas i trygghet. I tryggheten att själva få bestämma över
            våra liv. När den dagen kommer ville jag få hjälp av en kärleksfull
            hand och lyssna till den musik jag älskat mest, få en smärtfri
            hjälp att gå över gränsen, och med glädje lämna min bädd åt den
            som bättre behöver den. Det finns inget sunt förnuft i att denna
            barmhärtighetens välgärning skulle vara förenad med brott när
            man själv har uttryckt sin önskan innan ens eget förnuft försvunnit.
            Jag är säker på att vi är många som önskar en ändring av lagen.
            Det gick ju bra när det gällde abortfrågan för trettio år sedan,
            då gällde det spirande liv. Varför då inte det som inte har någon
            framtid mer än ett outhärdligt lidande?
          </p>
          <p xml:id="i-2y2yG9XxFJp9Qhzb5Gd86z">
            Agnes Brandt, 100 år.
          </p>
          <p xml:id="i-EJhx1ga5g7edmPe7EDJAC2">
            2. Från Staffan Danielssons blogg januari 2007:
          </p>
          <p xml:id="i-754Q9QDC4k4AkNXj5uU4Sn">
            Förr ... ansågs självmord vara ett svek mot samhället och mot
            Gud. Den som tog sitt liv fick inte vila i vigd jord.
          </p>
          <p xml:id="i-NogVkgv2gJTQhgd7RHLfYX">
            Nyligen fick en oerhört svårt handikappad person i Italien, som
            bara kunde blinka med ögat tror jag, hjälp med att sluta sitt
            liv. Katolska kyrkan, för vilken livet är heligt och där ett för
            tidigt slut är en synd, tillät inte denne svårt sjuke person en
            kristen begravning.
          </p>
          <p xml:id="i-VXmKU4p6sXPw2g2BtDt5Ss">
            Idag lever 6 miljarder människor här på jorden. Vi lever allt
            längre och kan bota allt fler sjukdomar.
          </p>
          <p xml:id="i-Dd9aQpVgjfb1URcb8GHs4">
            Den som nalkas slutet av sitt liv och lider svårt, är svårt sjuk
            eller mycket gravt handikappad och själv vill somna in ska detta
            under noggrann uppsikt kunna tillåtas eller ska det förbjudas
            och vara ett brott eller en synd?
          </p>
          <p xml:id="i-3xKxbvFNL9KWxdqAdk9Woh">
            Min mening är att en människa idag ska kunna erhålla dödshjälp
            om hennes situation är mycket svår, och om hon själv efter stor
            eftertanke har tagit ett självständigt beslut om detta.
          </p>
          <p xml:id="i-Vah2kPA5ZeUUZintviBRkW">
            3. SvD, ur en prisbelönt reportageserie december 2006 av Fredrik
            Karén.
          </p>
          <p xml:id="i-EgyimeNSYwBKdGFDsEhTYp">
            Finns det en himmel för motorcykelfrälsta? I så fall sitter nog
            Mats Persson där på sin Harley Davidson från 1948. Fri från sjukdom.
            Fri från smärta. Mats Persson reste till Schweiz för att få hjälp
            att ta sitt liv.
          </p>
          <p xml:id="i-K4onJkpPfBboqYvBqDKWwB">
            Det lyser om Mats. Livets låga brinner intensivt trots att han
            vet att den ska släckas om mindre än tolv timmar. För oss andra
            tre i rummet är döden djupt ångestladdad som vi gör allt för skjuta
            framför oss. Men inte för Mats. Han ser döden som en befrielse.
            Befrielse från den där djävla sjukdomen som hindrar honom att
            leva ett värdigt liv. Befrielse från smärtan och plågan att inte
            kunna göra sig förstådd, inte kunna äta och dricka själv. Inte
            köra motorcykel, inte bilda familj, inte resa och se världen.
            Allt det han drömde om en gång.
          </p>
          <p xml:id="i-Ngm2sAUqs7QBuskGhC37vR">
            Han berättar om sitt senaste besök hos neurologen:
          </p>
          <p xml:id="i-2PKYzgMrhL5pvj35CSuT7q">
            Läkaren sa, nu Mats har du ingen vanlig MS längre. Nu är den
            progressiv. För mig är nästa steg ryggläge och sedan blir det
            svårare och svårare att andas. Vem fan vill ligga så?
          </p>
          <p xml:id="i-TMxG4SjzurMDzGvV6KFPqu">
            Han pratar stötvis. Muskulaturen i tungan är delvis förtvinad
            av sjukdomen, konsonanterna och vokalerna stockar sig i munnen.
            Jag får ofta be honom prova en gång till, litet långsammare, så
            att jag förstår.
          </p>
          <p xml:id="i-EXodJKGKCw4V5n2FpeqmsY">
            Ett år har gått sedan Mats för första gången hörde talas om den
            schweiziska självmordskliniken Dignitas.
          </p>
          <p xml:id="i-7YV2mawhYbocUFMiy9BMXY">
            Jag läste en artikel och kände direkt att jag ville dit. Ännu
            så länge är jag klar i huvudet och kan fatta mina egna beslut.
            Vem vet hur det är om ett år eller två.
          </p>
          <p xml:id="i-DPdiuRGjGyiR3saNQ3cdSa">
            Benny och systern Annika har accepterat hans beslut. Båda föräldarna
            är döda och Mats har ingen egen familj.
          </p>
          <p xml:id="i-C2niZ4DVAaDFqawYFFkeJr">
            Han gör som han vill. Det har han alltid gjort. Har han bestämt
            sig så är det så, konstaterar Benny.
          </p>
          <p xml:id="i-Kupk5J4574q7yKTAne12y7">
            4. SvD 19 oktober 2005, artikel av Anna-Lena Haverdahl.
          </p>
          <p xml:id="i-ED9Cinfc7m9H63wAy6P76n">
            Sex år levde han som fånge i sin egen totalförlamade kropp. Nu
            är han död. I lördags fick 35-årige Joakim Alpgård hjälp att ta
            sitt liv på Dignitas självmordsklinik i Zürich.
          </p>
          <p xml:id="i-MuQxv3Zq4pMtyJhsMCyuaZ">
            Få fall har berört och engagerat våra läsare som Joakim Alpgård.
          </p>
          <p xml:id="i-DKY4D3dzqQwDH9bzYWyBwH">
            När hans nödrop nådde mig i mars 2003 låg han sedan nio månader
            tillbaka som ett vårdpaket bland åldringarna på geriatriska kliniken
            på Danderyds sjukhus. Totalförlamad efter en bilolycka sommaren
            1999. Joakim bröt nacken när han körde in i en betongpelare efter
            att ha tävlingskört med en kompis.
          </p>
          <p xml:id="i-9LXY7bu52UudMoLfMnmTcL">
            Olyckan krympte hans värld, från ett aktivt liv med vänner, familj,
            resor och sportande till en evig väntan bakom ett skynke i ett
            grådaskigt sjukhusrum. Enda avbrotten i hans stillastående tillvaro
            var när personalen kom för att suga hans luftvägar rena från slem
            och så besöken från hustrun Susanne förstås, sin gamla kärlek
            han friade till via en bokstavstavla efter olyckan.
          </p>
          <p xml:id="i-Ln2jpnaj13bT6iRDJbUYKG">
            Trots att han hade laglig rätt till assistenthjälp och ett handikappanpassat
            hem blev han kvar på sjukhuset månad efter månad. Kommunen och
            landstinget kunde inte komma överens om vem som skulle betala
            för hans vård.
          </p>
          <p xml:id="i-AzjWbvAzSXiRGqhDByjvLb">
            Till slut höll Joakim Alpgård på att tappa livsgnistan. Han kände
            sig som en kvarglömd grönsak och undrade vad det var för mening
            med att rädda livet på en människa om man inte kunde erbjuda ett
            värdigt liv.
          </p>
          <p xml:id="i-8Aa5r83qQyXvhi6mRg635B">
            Får jag inte komma hem vill jag inte leva längre, skrev han till
            dåvarande socialministern Lars Engqvist i ett öppet brev i SvD.
          </p>
          <p xml:id="i-MJ9HWZqJjRMqVawx5VvxVi">
            SvD:s artiklar gav resultat. Efter 16 månader på sjukhus kunde
            Joakim fira nyår i den egna bostaden på Östermalm i Stockholm.
          </p>
          <p xml:id="i-JVJmgThm8V6Wb19ry4tiwR">
            Tolv assistenter turades om att vårda honom dygnet runt. Assistenterna
            lärde sig tolka honom, trots att kan bara kunde mima. Tillsammans
            med hustrun Susanne försökte de ge honom ett så normalt liv som
            möjligt men det räckte inte.
          </p>
          <p xml:id="i-PeJuYHbrBJesiktB7sRWbq">
            Med hjälp av sina anhöriga tog han kontakt med självmordskliniken
            i Zürich. Efter en tids väntan togs han emot där i slutet av förra
            veckan.
          </p>
          <p xml:id="i-JybaWaF9qgFf2RE8SbcHZ5">
            I lördags fick han hjälp med att föra sugröret med det dödliga
            giftet från muggen till munnen. En kort stund senare var han död.
          </p>
          <p xml:id="i-SQptjWUsHQpRndmz15Tzwr">
            5. SvD 4 nov 2003, ur en artikel av Gunilla von Hall.
          </p>
          <p xml:id="i-E19636KZJ6ovWw37q6a91q">
            Den 19-årige Vincent Humbert totalförlamas och blir blind och
            stum efter en bilolycka. Ändå lyckas han med handtryckningar skriva
            en bok om att få dö i ett land där dödshjälp är strikt förbjuden
            och till sist blir det som han vill. Förra veckan började rättvisans
            kvarnar mala i vad som blivit känt som Humbert-affären, en tragedi
            som fängslar Frankrike.
          </p>
          <p xml:id="i-T7u9r2wADCdgYH4DjjRyUy">
            På väg hem en septemberkväll 2000 kör 19-åriga Vincent Humbert
            av vägen. Kraschen är svår, och Vincent blir liggande i koma i
            nio månader.
          </p>
          <p xml:id="i-U6oZ55EtKt2JTbNXPxqVfb">
            När han vaknar upp går den fasansfulla sanningen upp för honom:
            han är totalförlamad, kan varken prata, se eller känna smaker
            och lukter. Hörseln är nästan borta. Det enda han har i behåll
            är en väl fungerande hjärna.
          </p>
          <p xml:id="i-PgVj5KdhXTUWkBdyEewSWT">
            Han läggs in på en specialklinik i Berck-sur-Mer, en fiskarby
            vid Atlantkusten i norra Frankrike. Där börjar livet som levande
            död, som den tidigare brandmannen krasst har beskrivit det. Allt
            han vill är att få sluta dessa dagar.
          </p>
          <p xml:id="i-PfAoib4MzspELBndBVTsMA">
            Detta är inget liv, det är inte mitt liv, jag vill inte leva
            det längre. Så skriver han i boken: Jag ber er om rätten att få
            dö (Je vous demande le droit de mourir).
          </p>
          <p xml:id="i-MbcbNTcbCRmSpYPx29LraQ">
            Dödshjälp och assisterat självmord är strikt förbjudna i Frankrike.
            Lagen ger honom ingen möjlighet att dö.
          </p>
          <p xml:id="i-NQJzP6WEuMUs8fGA73umDm">
            Så mamma Marie sätter plan nummer tre i verket.
          </p>
          <p xml:id="i-65swMiw2nbsPGUNPSFHBc9">
            Exakt tre år efter bilolyckan sitter hon vid hans sängkant på
            kvällen och häller en dödlig dos sömnmedel i sonens sond. Vincent
            faller i djup koma men dör inte.
          </p>
          <p xml:id="i-6LVn1ngmJNp3q1d5ap2Ei3">
            En sjuksköterska upptäcker att något är fel, och Vincent förs
            i ilfart till intensiven där han kopplas upp på respirator medan
            mamman förs till polisstationen.
          </p>
          <p xml:id="i-Q35jBmcqv4JDZEU6f5XGV2">
            Uppmärksamheten i massmedierna blir enorm. Det talas om mordåtal
            och mamman försöker gråtande förklara sig inför tv-kameror medan
            sonen ligger som ett kolli på intensiven. I det tillståndet kan
            han tekniskt sett leva vidare i årtionden. En debatt om barmhärtighetsmord
            startar och får näring av Vincents bok som kommer ut dagen efter
            och på några veckor säljer i 300 000 exemplar.
          </p>
          <p xml:id="i-CSKhc7jL1s994KLD2XRHRe">
            En dag senare avlider Vincent.
          </p>
          <p xml:id="i-DW2BL6phjMAaiX1yRuxkJ">
            Jag är lycklig att min bror äntligen är fri, säger en av hans
            bröder till en fransk radiostation.
          </p>
          <p xml:id="i-KtzzDVo2nHJBpUp3FZhmjo">
            6. Från Staffan Danielssons blogg 23 februari 2007.
          </p>
          <p xml:id="i-2VUoboDitriZH4kdmNyfWJ">
            Svåra livsfrågor.
          </p>
          <p xml:id="i-XGkwYJ5ifNRWjWKjTqDfXN">
            En replik till Corren i vår debatt om dödshjälp, ej ännu (?)
            publicerad.
          </p>
          <p xml:id="i-CexSwdmsxXWrbjFjxsTi3J">
            Jag har lyft den svåra frågan om rätt till dödshjälp om man är
            t.ex. mycket gammal, okontaktbar och med svåra smärtor samt själv
            tidigare har uttryckt en stark vilja i frågan.
          </p>
          <p xml:id="i-9W9ErsJkEMsbedUmFn2bAG">
            Corren (Östgöta Correspondenten) har i en balanserad ledarkommentar
            argumenterat emot.
          </p>
          <p xml:id="i-YD7HD5h6jBVrJGg3ZkPES6">
            Nästa dag har Corren en ledare om rätten till abort, att släcka
            ett liv som blivit 18 veckor gammalt. En rätt som Corren anser
            mycket viktig. Idag räddas tidigt födda barn som är mindre än
            en månad äldre än så.
          </p>
          <p xml:id="i-PccZEHgMGX37Vr8Gsx5P9Q">
            Jag vill understryka att det här är mycket svåra frågor. Men
            hur är Correns logik när man dels förbjuder varje möjlighet att
            efter egen bestämd vilja kunna få dö/somna in i mycket svåra livssituationer
            då livet rinner ut och har mist sin mening, dels samtidigt argumenterar
            för rätten till abort upp till vecka 18?
          </p>
          <p xml:id="i-EE5w5KchrGh7zcWmHGM2tX">
            Jag tänker inte nu lägga någon riksdagsmotion i frågan om abort,
            som också tål att diskuteras. Men blir jag efter ett långt liv
            90 år eller mer, lider svårt och är helt okontaktbar, varför kan
            jag då inte efter egen uttalad vilja få dö/somna in något tidigare
            än vad den moderna sjukvården möjliggör.
          </p>
          <p xml:id="i-GDafM3GNMzNuLTzkVCiWk3">
            Staffan Danielsson.
          </p>
          <p xml:id="i-69KAbcALtT1ztjar7QkSDk">
            En människa från Bankekind.
          </p>
          <p xml:id="i-Bo6w57ePWtmJ5Nvr23oBFH">
            7. Från Mimersbrunn.se, ur en uppsats i samhällskunskap av Elin
            Timander.
          </p>
          <p xml:id="i-RyztBWeo5sTikVrpaXKJkp">
            Min familj och jag såg min förr så livsglada farmor tyna bort,
            tappa minnet, försvinna från omgivningen. Hon kom att glömma bort
            oss närstående i takt med att hennes kropp förtvinade till att
            slut se ut som ett skelett. Jag såg att hon för varje dag fick
            grövre och grövre smärtor, hon kunde inte tala om det, men hennes
            plågade blick talade så tydligt. Så låg hon på sjukhuset, år efter
            år. Min farfar var hos henne på sjukhuset varje dag och såg sin
            hustru lida. Trots att jag var ett barn önskade jag många gånger
            att hon bara fick dö, somna in och bli befriad. Det tog tolv år.
            Hon led i tolv år för att sedan få slippa smärtan. Mina föräldrar
            har flera gånger sagt att om min farmor kunnat framföra sin önskan
            skulle hon säkerligen ha önskat avsluta sitt liv. När jag tänker
            på det känner jag att aktiv dödshjälp är något jag tror på. När
            inte smärtlindrande medel räcker till och döden är ett faktum
            finns det ingen orsak att förlänga lidandet.
          </p>
          <p xml:id="i-XXFLU7KvDSNsyS3ksexxDX">
            Nästan 70 % av svenskarna anser att aktiv dödshjälp ska tillåtas
            för dem som själva önskar det. Det visar en Sifoundersökning som
            Svenska Dagbladet låtit göra. Knappt 20 % säger nej och 13 % är
            tveksamma av de tusen svenskar i skilda åldrar som har tillfrågats.
            I politiken är dödshjälpsfrågan verkligen tabubelagd. Det är inget
            parti som förespråkar aktiv dödshjälp i sitt program. Det är heller
            inget parti som tar riktig ställning i frågan, och man kan ju
            fråga sig varför. I Sifoundersökningen visas dock att Moderaterna
            är klart mer positivt inställda än de som röstar på Centerpartiet.
          </p>
          <p xml:id="i-4HbPZfXEmbFc9EBz2H8Nhq">
            8. SvD 17 december 2006, ur en artikel av Fredrik Karén.
          </p>
          <p xml:id="i-GPpyLb43oLLek86yxBRXUW">
            Det finns i dag fyra platser i världen som öppet och lagligt
            tillåter aktiv dödshjälp och hjälp till självmord.
          </p>
          <p xml:id="i-9eaCc9Wr9N7ifhTvBRSXGF">
            Nederländerna: Första land i världen att legalisera aktiv dödshjälp
            2002. Hjälp till självmord också tillåtet. Personen måste vara
            bosatt i landet.
          </p>
          <p xml:id="i-7mLkZkvH2jKqoHzssmsV7F">
            Belgien: Aktiv dödshjälp och hjälp till självmord legaliserades
            i maj 2002. Personen måste vara bosatt i landet.
          </p>
          <p xml:id="i-MhGmhXxfUbMNjZWgrVKa84">
            Delstaten Oregon i USA: Aktiv dödshjälp legaliserades 1997. Personen
            måste vara bosatt i delstaten.
          </p>
          <p xml:id="i-UGVUzXxyxWisLm56ctqDV">
            Schweiz: Hjälp till självmord lagligt sedan 1941. Aktiv dödshjälp
            förbjuden. Fyra organisationer hjälper svårt sjuka människor att
            begå självmord. Bara Dignitas tar emot både schweiziska medborgare
            och utlänningar.
          </p>
          <p xml:id="i-4q7NGWE8qxsAPmaGNAiRkp">
            I Sverige är det förbjudet att hjälpa hopplöst sjuka eller skadade
            att dö, inte ens om det sker på den sjukes begäran. Inga åtgärder
            får vidtas eller underlåtas att vidtas för att förkorta en människas
            liv. Endast åtgärder för att åstadkomma en värdig död får vidtas,
            t.ex. att ge smärtstillande medel för att minska lidande och att
            avstå eller avbryta livsuppehållande behandling när det är betungande
            för patienten. Man förutser och accepterar döden som en trolig
            konsekvens, men eftersträvar den inte.
          </p>
          <p xml:id="i-6i8UnDyVRjfoPEQaSBAKx7">
            Argumenten FÖR dödshjälp.
          </p>
          <p xml:id="i-G58feeJNMjtA4mmGYj1BqA">
            Mindre lidande för den sjuke. Mer humant.
          </p>
          <p xml:id="i-CvCoQesjaF9hKd14VmUX6e">
            Varje människa har rätt att bestämma över sitt liv.
          </p>
          <p xml:id="i-ETqcB6Ad4Cmw5sy5Jptmak">
            Människor känner större trygghet inför att bli gamla. Man vet
            att man slipper lida.
          </p>
          <p xml:id="i-BpEQUsmybxEPkzwewdPok4">
            Ett omfattande regelverk, där flera oberoende läkare avgör med
            hänsyn till patientens situation, garanterar att dödshjälpen inte
            missbrukas.
          </p>
          <p xml:id="i-R89SwxzxvGqVV9pd15KFw6">
            Tillåter vi abort måste vi också tillåta aktiv dödshjälp för
            gamla och svårt sjuka.
          </p>
          <p xml:id="i-L9cnha9ccaWHLrgpJKsHN2">
            Vid dödshjälp kan organen tas om hand, vilket leder till att
            människor som är i behov av organ överlever.
          </p>
          <p xml:id="i-8agtqk8kUqZnW5Ebyb8FxZ">
            Det är Ingegerd Berglöf, styrelseledamot i föreningen Rätten
            till vår död som argumenterar för aktiv dödshjälp. Föreningen
            driver frågan om livstestamenten.
          </p>
          <p xml:id="i-N6THa47SArUrxDCSzY5Xjb">
            Livstestamenten gäller i en rad länder. Där beslutar du själv
            att du, i tillstånd utan återvändo, inte ska utsättas för livsuppehållande
            behandling. Det handlar ytterst om ett värdigt liv och en värdig
            död, säger Ingegerd Berglöf.
          </p>
          <p xml:id="i-32sdAsg5K9iHZhMufe48kr">
            Argumenten EMOT dödshjälp.
          </p>
          <p xml:id="i-H2cfnqDznpR63Pm3VnLoou">
            Det finns stor risk att patienten ångrar sig men sedan inte vågar
            säga nej.
          </p>
          <p xml:id="i-Y81165rEegEcXX8ReX6hZs">
            Patienten kan känna att den ligger både samhället och de anhöriga
            till last, att han eller hon borde välja att dö.
          </p>
          <p xml:id="i-KYCcgqxAaJEs1i3yn77QXq">
            Legalisering av dödshjälp skulle kunna medföra minskade anslag
            och minskat intresse för forskning om exempelvis smärtlindring.
          </p>
          <p xml:id="i-34tEyZjG6FNdD14BJ5qWGJ">
            Risk för att den negativa synen på utsatta, funktionshindrade
            och sjuka människor förstärks.
          </p>
          <p xml:id="i-NU6Ab2L5MQnPniURXdpgkY">
            Förtroendet för vården kan minska när folk inte vågar berätta
            hur dåligt de mår på grund av rädsla för att bli avlivade.
          </p>
          <p xml:id="i-6PvR7jkgKFZ6gGCmLNpcci">
            Det är Barbro B Johansson, professor emerita i neurologi i Lund,
            också medförfattare till boken Att få hjälp att dö (Studentlitteratur)
            som argumenterar emot dödshjälp. Hon är också negativ till så
            kallade livstestamenten där människor skriver att de vill få dödshjälp
            om de blir svårt sjuka och inte längre kan föra sin egen talan.
          </p>
          <p xml:id="i-HT8BoQyiVf9dXEJma4d63k">
            Jag har följt många som varit bestämda att avstå behandlingen
            vid ett visst tillstånd. Men när de väl befunnit sig där har de
            haft en annan inställning. De är nyfikna och vill leva vidare.
          </p>
          <p xml:id="i-AHe8A6p74f1mS81dCpoA2w">
            Citaten ovan tar plats men ger en bild av varför jag landar i
            slutsatsen att vi idag år 2007 mycket allvarligt bör överväga
            en rätt till dödshjälp under noggrant specificerade förutsättningar,
            och rätt att skriva ett livstestamente. Genom att fortsätta att
            förneka dessa möjligheter för dem som i specifika situationer
            vill ha möjlighet till detta tar staten på sig ett mycket stort
            ansvar. Jag är också fullt medveten om det stora ansvaret för
            staten/riksdagen/oss ledamöter om vi efter utredning landar i
            de förslag jag vill ha mycket allvarligt övervägda.
          </p>
          <p xml:id="i-KCWiYqny81tHDahd2hEk1p">
            En människa i livets slutskede, eller med svåra plågor och där
            sjukvården tömt sina resurser, bör under specifika förutsättningar
            rimligen ha rätt till dödshjälp. Det är ovärdigt att samhället
            tvingar en döende människa kvar på plågans bädd eller hänvisar
            henne till egna initiativ eller till att resa utomlands.
          </p>
          <p xml:id="i-5xr6hzQYsxq4QbskxNm4xX">
            En undersökning av Svenska Landstingsförbundet har visat att
            tre av fyra tillfrågade var för dödshjälp. Det är angeläget att
            dagens totala förbudslagstiftning i frågan ses över. En grundlig
            utredning behövs där bl.a. medicinska, juridiska, etiska och allmänmänskliga
            aspekter beaktas.
          </p>
          <p xml:id="i-DooxyNhBYmQQeEb58SJvq5">
            Enligt gällande lag har en patient rätt att avstå från en föreslagen
            medicinsk behandling. Problem uppstår i livets slutskede då patienten
            inte längre är kontaktbar. I det läget bör en tidigare dokumenterad
            viljeyttring få föra patientens talan.
          </p>
          <p xml:id="i-VZSxsNnPqiMce2Eqw92R9B">
            En sådan juridiskt bindande viljeyttring ska garantera rättstryggheten
            för både patient och läkare. Detta bör omgående utredas.
          </p>
        </div>
        <div xml:id="i-TbtWvt3o22HNrWMsdodttV" type="signatureBlock">
          <list xml:id="i-Ni49qZthioRoSSqiuWNJUS">
            <item xml:id="i-M2SV4TLwhNzSNRjmKAkrgo" who="i-N9Pi9YpD4nvtCEsVp2CGcX" type="signature">
              Staffan Danielsson (c)
            </item>
          </list>
        </div>
      </div>
    </body>
  </text>
</TEI>
