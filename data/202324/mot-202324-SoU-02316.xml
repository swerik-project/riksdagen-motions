<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02316">
  <teiHeader>
    <fileDesc>
      <titleStmt>
        <title>En modern psykiatri</title>
        <author corresp="i-6ruCvq43bT8LMJiVTZpVMm">av Ann-Sofie Alm (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2316 av Ann-Sofie Alm (M)</title>
          <idno type="rdwebb">HB022316</idno>
          <rs type="number">2316</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022316/text</ref>
          <ref type="dokument_url_html">https://data.riksdagen.se/dokument/HB022316</ref>
          <ref type="dokumentstatus_url_xml">https://data.riksdagen.se/dokumentstatus/HB022316</ref>
          <ref type="pdf">https://data.riksdagen.se/fil/AE74DDA9-7A13-4611-AB72-E1A2700B604D</ref>
          <ref type="docx">https://data.riksdagen.se/fil/3A21130A-D3EA-471C-ACBD-0A7C602413B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EtVZURHjN6J1LQVuvvcaPf" type="signed"/>
        <correspContext corresp="i-EtVZURHjN6J1LQVuvvcaPf">
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction type="submitted" xml:id="i-3hdFTpj7sgZpY7Au1SFc8s">
          <date when="2023-10-05"/>
          <time when="14:41:07"/>
        </correspAction>
        <correspAction type="reviewed" xml:id="i-KkNRkHaHwabkvUB4WNGLuS">
          <date when="2023-10-05"/>
          <time when="15:32:10"/>
        </correspAction>
        <correspAction type="referred" xml:id="i-5qBYwrjXVxEkgpxMTdoBzu">
          <date when="2023-10-17"/>
        </correspAction>
        <correspAction type="assigned" xml:id="i-KcaH2JCdZPFq1F32eRcRV4">
          <date when="2024-04-08"/>
          <time when="12:06:22"/>
        </correspAction>
        <correspContext corresp="i-KcaH2JCdZPFq1F32eRcRV4">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-Asj8RAaKLVc7QVjMZP2H89"/>
        <correspContext corresp="i-Asj8RAaKLVc7QVjMZP2H89">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2316 av Ann-Sofie Alm (M) En modern psykiatri</div>
      </div>
      <div type="motBody">
        <div type="motProposal" subtype="förslag">
          <head xml:id="i-MrMaejkLk4vYNXdq7457HF">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-VbKzYZfrp6JjnrKHh1LCFz">
              Riksdagen ställer sig bakom det som anförs i motionen om att
              svensk sjukvård bör förstärka sitt salutogena synsätt för att
              stärka den psykisk hälsan och minska antalet suicidfall och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9PXTG9fBNT2SbS2MKaqKvq">
            En förbättrad psykiatri
          </head>
          <p xml:id="i-LRoCzrsmgi2eZBJJei5RN7">
            Den svenska vården har mycket att vinna på ett mer salutogent
            förhållningssätt till psykisk ohälsa. Detta är ett samlingsbegrepp
            som innefattar alltifrån sorg och utmatt­ning till trauma och
            allvarlig sjukdom. Att inte minst unga människor med riskbeteende
            för att skada sig själva får hjälp i tid och effekterna avseende
            medicinering följs upp är en särskilt viktig del.
          </p>
          <p xml:id="i-GypRUhNUVdrHNQA2w85hqP">
            Läkemedel bör inte alltid vara förstahandsvalet vid psykisk ohälsa
            vid den första kontakten med vårdcentralen; exempelvis samtalsstöd,
            fysisk aktivitet, yoga och meditation, kultur på recept, friluftsliv
            och sociala aktiviteter, en översyn brett – både avseende läkemedelstillskrivning
            och bemötande av unga människor med suicidal problematik – bör
            övervägas.
          </p>
          <p xml:id="i-YGHoNqzfFsSUrz91EvMXrs">
            Det är i Sverige en ökning av utskrivning av läkemedel för nedstämdhet;
            denna ökning bör man ta på allvar. Precis som sjukvården gjorde
            när den tog ansvar för den ökning som skedde av antibiotikaförskrivning
            bör denna ökning undersökas för att se om det verkligen är nödvändigt
            för patientens hälsa med läkemedlet och även vem som får förskriva
            psykofarmaka såsom antidepressiva, antipsykotiska, ADHD-läkemedel,
            benzodiazepiner och liknande sedativa och demensläkemedel vid
            psykisk ohälsa; ibland kan det kanske vara nödvändigt med specialistsjukvård
            som utskrivare. Vi behöver kontinuerligt se över föreskrivningen
            av dessa läkemedel. De hjälper många människor men givet den stora
            ökning vi just nu ser bör vi vara så säkra som möjligt på att
            det inte förekommer överförskrivning som riskerar att skada människor
            på sikt.
          </p>
          <head type="h1" xml:id="i-EK3A9YZy32sqFvpHFgUosF">
            Vårdgarantin bör ses över
          </head>
          <p xml:id="i-WXy6LYEE7a45VL3jmB4oAt">
            Vårdgarantin inom den psykiatriska vården behöver ses över. Det
            borde fungera så som det gör inom den somatiska vården, att om
            patienten inte får vård i tid ska man bli hänvisad dit det finns
            vård att få och vårdvalet att välja även en privat vårdgivare
            ska finnas. Det är 1 200 personer som konstaterat tar livet av
            sig varje år. Och det finns ca 300 dödsfall därutöver som inte
            helt kan säkerställas är suicid. Och köerna till psykiatrin är
            långa.
          </p>
          <p xml:id="i-C77hHsBM4to21mCN115Qtp">
            När det otänkbara inträffar bör man som anhörig ha rätt att ta
            ett anständigt farväl av sin älskade. Denna värdighetsrättighet,
            en värdighetsgaranti, bör bli en självklar del av vården.
          </p>
          <head type="h1" xml:id="i-YYQ7Hs9hKgQDPBxvfNPfvj">
            Rebecka
          </head>
          <p xml:id="i-MeX7wcCj6rSVoFTw5RgQzx">
            Rebecka var ung, hade framtidsplaner och studerade bara några
            timmars bilväg från sin familj som hon älskade och som älskade
            henne högt.
          </p>
          <p xml:id="i-PHcczcK58b6h3TomKcvDrk">
            Rebecka hade god kontakt med sin familj. Det står i alla journaler,
            det syns i alla sms, det syns i varje vrå och det hörs i varje
            mening. Men när man fyller 18 upphör vårdens ansvar att informera
            familjen.
          </p>
          <p xml:id="i-HSXnfSV936mYtf1Z5P2BUe">
            Rebecka hade vänner och pojkvän, hade planer för sommaren med
            dem och med familjen, men sökte vård på sin vårdcentral för att
            hon trots det åter började må dåligt. Hon skulle få en samtalstid
            med en psykiatriker, men den tiden låg ett år fram i tiden.
          </p>
          <p xml:id="i-LyB8dzN5HKt4uWg6huuYQd">
            Under tiden fick hon en ny medicin som skulle hjälpa henne.
          </p>
          <p xml:id="i-Vw5MoigDJP3u7zrt2VomkL">
            Rebeckas familj fick inte reda på att medicineringen ändrats,
            visste inte att den nya medicinen hade biverkningar som innebar
            att patienten kunde fastna i ett stadie av melankoli, apati och
            suicidtankar. Hennes mamma är sjuksköterska och väl förtrogen
            med mediciners inverkan och påverkan. Ingen inom vården runt Rebecka
            tog ansvar för att följa upp den nya medicinens effekter på Rebecka.
            Familjen talade och sms:ade med Rebecka i telefon varje dag. När
            hon en dag inte svarade kastade sig familjen i bilen för att åka
            till henne. Men innan de hann fram fick de ett samtal som ingen
            någonsin vill få.
          </p>
          <p xml:id="i-HrFLH38AQ1xiG9WybpE2BX">
            Rebecka hade tagit sitt liv.
          </p>
          <p xml:id="i-Wx1BoUeU2GLYKkZuxsR5tg">
            Familjen fick inte se Rebecka förrän långt efteråt, de fick inte
            krama om hennes kropp, kyssa hennes panna, inte ta avsked av sin
            älskade dotter och syster på ett värdigt sätt.
          </p>
          <p xml:id="i-TymjxeDnbMUgc7hQbjXgAr">
            Det är en chock, det är en kamp, det är svårt att fortsätta leva.
            Men familjen gör det ändå, för varandra.
          </p>
          <head type="h1" xml:id="i-UxckKsUfo2kjM9VeK6QAws">
            Våga leva
          </head>
          <p xml:id="i-3w1JYFn8Yz5ppqHy433oZs">
            När en människa tar sitt liv bör det upprättas en haverikommission.
            Det har regeringen slagit fast och en välkommen utredning kommer
            att presenteras i oktober 2024.
          </p>
          <p xml:id="i-9KcG4sJEV1vcMVwWsoyuGy">
            Händelsen, förloppet och insatserna bör dokumenteras och utredas
            utan att de anhöriga ska behöva be om det. Och det bör finnas
            lättillgänglig information om hur efterlevande kan få juridisk
            och ekonomisk hjälp när och om de behöver det.
          </p>
          <p xml:id="i-FS3UHAkCRvfpCSWRXphfF7">
            Varje människa som tar sitt liv har en berättelse att berätta,
            varje familj runt personen har en berättelse och varje journal
            har lärdomar som kan ge kunskap om vad som behövs för att fler
            ska kunna stå starkare och välja att inte ta sitt liv.
          </p>
          <p xml:id="i-4bhS3anqAy6tJGa46ZgVNw">
            Det finns en uttalad vision om en nollvision för suicid, och
            regeringens utredning om haverikommission vid suicid kan ge visionen
            de verktyg som behövs.
          </p>
          <p xml:id="i-DJy5xKmLHfZ8L6JriKWkQw">
            Den här motionen är framtagen i djup sorg men av medmänsklighet
            för att antalet självmord ska bli noll.
          </p>
          <p xml:id="i-DptRbBvrbY3gEmpWr2KHSW">
            Familjen har i Grebbestad tillsammans med Tanums kommun skapat
            en minnesplats vid havet, en plats som ska utsmyckas med ett konstverk,
            en plats där vågorna evigt och alltid slår mot klipporna, en plats
            som har givits namnet Våga leva.
          </p>
          <p xml:id="i-KwukVxyzuAqrpaKi4DWSe7">
            Där kan familj och vänner sitta och minnas alla vackra minnen
            av Rebecka. Det är en plats för familjen att återvända till för
            att sakta våga leva igen.
          </p>
          <p xml:id="i-AnxTKk2k2wEvBPaqgPZDny">
            Ingenting kan ge familjen deras älskade Rebecka tillbaka. Men
            vi kan hjälpas åt att förändra och göra skillnad för andra familjer;
            vi kan rädda liv genom vårdens salutogena synsätt för att kunna
            skapa psykisk hälsa, välmående och en ökad livskvalité.
          </p>
        </div>
        <div type="motSignatures">
          <list>
            <item xml:id="i-Wt15kjf2utXNBS8UZnzpVJ" who="i-6ruCvq43bT8LMJiVTZpVMm">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
