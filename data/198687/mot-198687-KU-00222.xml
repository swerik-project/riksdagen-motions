<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00222">
  <teiHeader>
    <fileDesc>
      <titleStmt>
        <title>K222-223</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>K222-223</title>
          <idno type="rdwebb">GA02K222</idno>
          <rs type="number">K222</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K222/text</ref>
          <ref type="dokument_url_html">http://data.riksdagen.se/dokument/GA02K222</ref>
          <ref type="dokumentstatus_url_xml">http://data.riksdagen.se/dokumentstatus/GA02K222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2BnvzP3NTzLNAJRkp1ZHV5" type="signed"/>
        <correspContext corresp="i-2BnvzP3NTzLNAJRkp1ZHV5">
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
        <correspAction xml:id="i-GR4oW88hqg8QeoXQb7hpGp" type="assigned">
          <date when="2014-11-19"/>
          <time when="14:51:10"/>
        </correspAction>
        <correspContext corresp="i-GR4oW88hqg8QeoXQb7hpGp">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_222/mot_198687_k_222-001-001.pdf"/>
      <div xml:id="i-LUwZZMKEsrSTQLEqTqVRzb" type="motHeader">
        <div xml:id="i-BJkm11LBPhimzXQTrHJaLz" type="motTitle"/>
        <div xml:id="i-9UjFqa2oqnxRowL1bCHWLB" type="motSubmissionInfo"/>
      </div>
      <div xml:id="i-2nWgUy23X6YcwFRJfneF2k" type="motBody">
        <div xml:id="i-8okHYwCvEAWj898DRFfScD">
          <pb facs="riksdagen-motions-pdf/data/198687/mot_198687_k_222/mot_198687_k_222-001-002.pdf"/>
          <p xml:id="i-BQBYSV7QPTvzznLHMiwutG">
            1986/8/7:K222 Elver Jonsson och Hans Lindblad (fp) Folkrörelserna
            och demokratin
          </p>
          <pb facs="riksdagen-motions-pdf/data/198687/mot_198687_k_222/mot_198687_k_222-001.pdf"/>
          <p xml:id="i-SMMLNehwrHveNSMZ4FKWfc">
            Motion till riksdagen
          </p>
          <p xml:id="i-6B9rg9shzcyuwj1EvUSEPt">
            EE 3)
          </p>
          <p xml:id="i-3dadyGKAMpeUYbZfFPxuY6">
            Mot. 1986/87 K222—223
          </p>
          <p xml:id="i-RXHw6GSsaKrCf4VD2nfLXQ">
            Folkrörelserna i vårt land har betytt oerhört mycket för enskilda
            människors utveckling. Barn, ungdomar och vuxna har i föreningar
            fått lära sig samarbete. Man har fått utlopp för initiativlust
            och idealitet. Gemensamt har man kunnat verka för det man varit
            övertygad om. På område efter område har folkrörelserna drivit
            på i reformvänlig riktning. Arbetsmetoden kan sägas vara den konstruktiva
            protesten. Folkrö- relsernas folk har pekat på brister i samhället,
            men de har också visat vägar att förbättra sociala och andra förhållanden.
            1800-talets tre stora folkrörelser var väckelserörelsen, nykterhetsrörelsen
            och arbetarrörelsen. In på det nya seklet kom idrottsrörelsen,
            i dag den största av dem alla. Beredskapsåren innebar en kraftig
            tillväxt av de frivilliga försvarsorganisationerna. Fredsrörelsen
            har en lång historia i vårt land, men de senaste åren har den
            mutat in nya områden och ökat aktiviteten. MHF kan tas som exempel
            på hur nykterhetsrörelsen och den framväxande bilismen förenades
            i en ny organisation. Hembygdsrörelsen har fått ett allt starkare
            genomslag, ett försök från människor att i ett snabbt föränderligt
            samhälle bevara banden bakåt. Vi har fått en rad ”nya” folkrörelser,
            inte minst knutna till miljöarbete i olika former. Folkrörelserna
            i sig själva står för både kontinuitet och förnyelse, och debatten
            inom folkrörelserna är i många stycken vital och påtagligt framtids-
            inriktad. Socialt arbete, internationell solidaritet, folkbildning
            och kulturella insatser — tillsammans täcker folkrörelserna mycket
            stora fält. Med folkrörelser menar vi här sådana rörelser som
            bär upp en idé och önskan hos medlemmarna att på olika sätt förändra
            samhället. När man talar om Sverige som ett ”organisationssamhälle”
            inkluderas därtill ett mycket stort antal ekonomiska intresseorganisationer,
            tillkomna för att på olika sätt främja medlemmarnas ekonomiska
            intressen. Antalet sådana organisationer är numer mycket stort,
            och många av dem utmärks av uppgiften att förhandla med andra
            intresseorganisationer. De ideella folkrörelsernas roller är i
            mycket annorlunda än intresseorganisationernas, och de senare
            faller till största delen utanför det vi behandlar i denna motion.
          </p>
          <p xml:id="i-6yao4KgKZMbC2k4dEuc6Ez">
            Avgörande för demokratin
          </p>
          <p xml:id="i-Trq34JNn9sewbhm3NYPq33">
            Knappast i något annat land har folkrörelserna betytt så mycket
            och varit så starka som i Sverige. Demokratins genombrott i vårt
            land kan i mycket ses mot bakgrunden av arbetet i folkrörelser.
          </p>
          <p xml:id="i-T5ftX7J9qp5T5SF6XuVJf7">
            1 Riksdagen 1986/87.3 saml. Nr K222-223
          </p>
          <pb facs="riksdagen-motions-pdf/data/198687/mot_198687_k_222/mot_198687_k_222-002.pdf"/>
          <p xml:id="i-GURbRndT8XHpT2iSyfwNko">
            Folkrörelserna har haft betydelse inte bara för de egna medlemmarna.
            Folkrörelserna har påverkat samhället på ett sätt som kommit alla
            medborga- re till del. Svensk demokrati kan knappast beskrivas
            utan att folkrörelserna hela tiden finns med som en vitaliserande
            och pådrivande kraft. ”I offentliga sammanhang brukar det märkas
            påtagligt, om ordföranden fått sin skolning inom nykterhetsrörelsen.”
            Det var en av kommentarerna från föreningen Lyckans Stjärna på
            Väddö när den svarade på en enkät till IOGT-NTO:s demokratiutredning,
            som framlades 1985. Så har man kunnat säga i ett århundrade, konstaterades
            i rapporten Att utveckla demokratin i rörelse och samhället från
            IOGT-NTO-rörelsens utredning. Den fortsatte:
          </p>
          <p xml:id="i-JHSUafwofFyqNdPyGbMj9p">
            Folkrörelserna betydde mycket för att driva fram att Sverige
            fick ett demokratiskt statsskick. Folkrörelserna svarade också
            för att de förtroende- valda i stat, landsting och kommun hade
            skolning i mötesteknik och beslutsfattande. I föreningarna hade
            de lärt sig hur man diskuterar, argumenterar och sedan går till
            beslut. Det skall gå rätt till, och mötestekni- ken är just former
            för att beslut skall komma till stånd på ett korrekt sätt. Alla
            skall ha haft tillfälle att säga sin mening, men sedan har man
            att respektera att majoritetens mening vinner.
          </p>
          <p xml:id="i-Uwqw7HocoCtcGzDVVu9U4x">
            I rapporten konstateras att en levande demokrati inte är vunnen
            en gång för alla. Den måste vidareutvecklas och ständigt vitaliseras.
            Varje ny generation måste övertygas om dess ideal, känna demokratin
            som väsentlig och meningsfull för alla.
          </p>
          <p xml:id="i-9BHkZ9wZZwjiZYegayiRMB">
            Går vi till gamla protokollsböcker från folkrörelserna kan vi
            se hur besluten fattades på möten där alla fick vara med. Flertalet
            möten innehöll ett antal beslut. Man skrev protokoll och läste
            gången efter upp vad som beslutats vid föregående möte. Den som
            ville påverka fick många tillfällen. Medlemmarna upplevde beslutsfattandet
            så naturligt att det sällan uppstod tvivel kring vad som beslutats.
            Alla hade insyn och kände delaktighet. Den skolning man fick i
            beslutsfattande var för många en av de viktigaste kunskaper de
            förde med sig ut i livet. Och det var föreningen som givit den
            kunskapen, långt mer än vad skolan givit på samma område. Särskilt
            i ungdomsföreningarna roterade posterna som ordförande, sekreterare
            och kassör ofta, så att många fick prova på dem. Det är föga troligt
            att någon medvetet sade att denna skolning skulle upphöra eller
            kraftigt minska. Men eftersom kunskapen om beslutsfattande var
            stor såg man det ändå som riskfritt att inskränka antalet möten
            där beslut fattades. För att lättare klara konkurrensen från andra
            aktiviteter — i radions, det ökade konsumtionsutbudets, bilens
            och senare TV:s tid — gjordes en större andel av sammankomsterna
            till arrangemang där deltagarna mer bjöds på något som andra hittat
            på och mindre behövde ta aktiv del själva i förberedelser och
            beslut. För sent uppmärksammades att om man kraftigt tonade ner
            antalet möten med beslutsfattande så skulle efterhand kunskapen
            om detta gå ned. Den som en gång lärt sig mötesteknik rejält hade
            nog kvar kunskapen. Men ungdomar som inte fick lära så mycket
            om detta i sina föreningar stod sämre rustade.
          </p>
          <p xml:id="i-LPArz8Z4YUzhXWyhv5Fjw6">
            Mot. 1986/87 K222
          </p>
          <pb facs="riksdagen-motions-pdf/data/198687/mot_198687_k_222/mot_198687_k_222-003.pdf"/>
          <p xml:id="i-PiMB28LRix8SUXBaB9x2Zo">
            Slutsatsen i IOGT-NTO-rörelsens demokratirapport blir att det
            är nödvän- digt att folkrörelserna åter ökar sina insatser just
            i skolningen i demokrati:
          </p>
          <p xml:id="i-TcuL9oznUN8CZJCoYmD91K">
            I dag måste vi konstatera — och det gäller folkrörelserna över
            huvud — att kunskaperna i mötesteknik är klart sämre än tidigare.
            Detta är allvarligt inte bara för folkrörelserna utan för hela
            samhället. För det var ju genom folkrörelserna som skolningen
            för demokratiska organ skedde. Minskar denna skolning fungerar
            demokratin sämre än förr. Skolväsendet har visserligen byggts
            ut närmast dramatisk under senare årtionden, men skolan ger inte
            samma direkta utbildning i demokrati som folkrörelserna kunnat
            göra.
          </p>
          <p xml:id="i-Dwg4bHWAtBk1ftLEh6qGXk">
            När demokratiutredningen inom IOGT-NTO i en remiss frågat lokala
            föreningar om de bedömer det möjligt att i folkrörelserna höja
            kunskapen om beslutsfattande och demokratins arbetsformer sade
            en överväldigande majoritet av de svarande, 96 90, att det är
            möjligt att höja kunskapen. I svaren fanns en tydlig tendens som
            säger att glesbygdsföreningarna inte lika mycket som tätortsföreningarna,
            och då särskilt storstadsföreningarna, upplevt att skolningen
            i demokrati minskat i folkrörelsearbetet under senare årtionden.
          </p>
          <p xml:id="i-8QbbVHuCT3TGq6ik4WTh5y">
            Viktig skolning
          </p>
          <p xml:id="i-AZrr5L76fg7TrSf2yVW7oB">
            Jämfört med många andra länder har Sverige en stabil demokrati.
            En av anledningarna till detta är säkert att folkrörelserna i
            vårt land är starka. Ju mer aktiva folkrörelser, desto fastare
            grund för demokratin. I det perspektivet är det befogat att ett
            ögonblick stanna upp och reflektera över folkrörelsernas framtida
            betydelse för en vital demokrati. Författnings- utredningar och
            grundlagsberedningar liksom utredningar om kommunal demokrati
            har tagit upp många frågeställningar kring möjligheterna att öka
            människors delaktighet i beslutsprocesser. Ökad insyn och mer
            av ”närde- mokrati” har efterlysts i flera sammanhang. Frågan
            hur barn, ungdomar och vuxna skall få skolning i demokratiskt
            beslutsfattande kommer rimligen också i framtiden att till stor
            del bero på hur vitala våra folkrörelser är. Det är hos dem som
            den bästa skolningen i demokrati kan ske. Själva sättet att arbeta
            i folkrörelser har alltså stor betydelse för demokratins framtida
            utveckling. Ju mer folkrörelserna kan göra på detta område, desto
            bättre för hela samhället. Det är lätt att peka på rader av områden
            där folkrörelserna har stor betydelse. Olika folkrörelser har
            olika inriktning, de verkar mot olika mål. Men gemensamt — just
            genom att träna människor att verka tillsammans — kan de ses som
            skolor i demokrati.
          </p>
          <p xml:id="i-XXwiYvuQ3TtYQmaMWdoS2Q">
            Insatser på många områden
          </p>
          <p xml:id="i-HFjotjG1YgJf1UVvXGvMSJ">
            Frågor kring våld och hur ungdomar får meningsfulla mål har fått
            ökad aktualitet. Idrottrörelsen brukar anges som en av de kraftfullaste
            positiva faktorerna i sammanhanget. Men över huvud kan sägas att
            ju mer ungdomar engageras i föreningsverksamhet, desto mindre
            blir riskerna för destruktiva aktiviteter.
          </p>
          <p xml:id="i-ToN41ekbWQmhKnsMtiqRSN">
            Mot. 1986/87 K222
          </p>
          <pb facs="riksdagen-motions-pdf/data/198687/mot_198687_k_222/mot_198687_k_222-004.pdf"/>
          <p xml:id="i-9M1wGeRdrPpZhg34J6EQfH">
            Varje folkrörelse arbetar utifrån sina förutsättningar och sina
            mål. De bidrar på detta sätt till mångfald och variation. Det
            kan aldrig vara statens uppgift att söka styra vad folkrörelserna
            bör göra. Tvärtom kan man säga att det blir ett bättre samhälle,
            ju mer människor får tillfälle att utveckla sina egna intressen
            och egna engagemang. Folkrörelserna har förvisso genom opinionsbildning
            sökt påverka stat och kommuner i deras beslut. Praktiskt taget
            alla viktiga reformer i vårt land har tillkommit efter debatter
            där olika folkrörelser funnits med. Men folkrörel- serna har aldrig
            menat att stat eller kommun ensamma kan stå för de insatser som
            behövs inom olika områden. Folkrörelserna har i stället genom
            egna praktiska verksamheter visat att de menar att frivilligt
            arbete hela tiden behövs. Frikyrkorna har förvisso gjort stora
            insatser i opinionsbildning för ökat svenskt bistånd. Men främst
            har de genom egna insatser inom missionen i land efter land utfört
            ett mycket omfattande praktiskt biståndsarbete, inte minst inom
            undervisning och sjukvård. De har därmed fått erfarenheter, som
            först efter hand erkänts av statsmakterna. Resultatet per satsad
            krona är genomgående hög i frivilliga hjälporganisationers biståndsarbete.
            Insikten om detta har lett till att statsmakterna ökat den del
            av biståndet som kanaliseras genom frivilliga organisationer.
            Vi finner det starkt motiverat att fortsätta på denna väg. Inom
            missbrukarvården finns mycket talande exempel på att organisatio-
            ner, t. ex. Lewi Petrus-stiftelsen, har goda behandlingsresultat.
            Frälsningsar- méns sociala arbete liksom den kraftigt utbyggda
            RIA-verksamheten är andra exempel. Den tid är nu troligen förbi
            då många på fullt allvar hävdade att all vård skall drivas i offentlig
            regi. Misstänksamheten mot LP-stiftelsen var länge påtaglig men
            behandlingsresultaten var så goda att motståndet successivt minskat.
            Det är dock inte så många år sedan socialstyrelsen beslutade att
            halvera ett bidrag till LP-stiftelsens rehabiliteringsverksamhet
            bland alkoholister och narkomaner med hänvisning till att stiftelsen
            fått motta så stora summor i form av frivilliga gåvor. Skulle
            detta upprepas kunde stiftelsen räkna med att bidraget helt skulle
            dras in ett kommande år, meddelade socialstyrelsen. Inte minst
            idrottsorganisationer har erbjudit sig att bidra med mer frivilligt
            arbete, t. ex. för att sköta idrottsanläggningar i kommunal ägo.
            Det borde vara angeläget att stötta sådana initiativ. Men tyvärr
            har fackliga organisatio- ner mycket aktivt sökt motverka sådant.
            Det finns närmast stötande exempel på hur fackliga organisationer
            t. o. m. försökt hindra att en idrottsförening skottar snön på
            den plan föreningen använder. Vi är övertygade om att det är en
            riktig väg att mer än i dag söka lägga ut skötsel av anläggningar
            på frivilliga organisationer. Idrottsanläggningar men också verksamheter
            inom kultur och flera andra områden kan med fördel för alla parter
            drivas i folkrörelser- nas regi hellre än i kommunernas. Frågan
            om avdragsrätt för bidrag till ideell verksamhet kan också illustrera
            olika synsätt gentemot frivilligt arbete. I motion 1982/83:2177
            av Ingemar Eliasson och Jan-Erik Wikström togs upp en rad principiella
            frågor kring samhället, folkrörelserna och idealiteten. Där sades
            att i inget annat land har ideella folkrörelser en lika framträdande
            plats som i Sverige. I inget annat land har de kommit att spela
            en lika aktiv
          </p>
          <p xml:id="i-F5yzf4A1QTF8RPdsbwNANp">
            Mot. 1986/87 K222
          </p>
          <pb facs="riksdagen-motions-pdf/data/198687/mot_198687_k_222/mot_198687_k_222-005.pdf"/>
          <p xml:id="i-JsNGbVfexi4kDmKWSb6p72">
            och positiv roll som i Sverige. Deras betydelse för den demokratiska
            utvecklingen har i vårt land varit unik. Deras uppgifter när det
            gäller att nu bredda och fördjupa demokratin kan knappast överskattas.
            Det råder i stort sett enighet om att folkrörelsernas insatser
            skall stimuleras och underlättas, både genom generösast möjliga
            ekonomiska stöd från stat och kommun och genom att de bereds möjlighet
            att göra insatser på olika samhällsområden, i demokratiska former
            och med utgångspunkt från sina egna grundläggande värderingar.
            Bakgrunden till denna positiva syn på det ideella föreningslivet
            var enligt motionen övertygelsen att det för hela samhällsgemenskapen
            är av betydelse att människors vilja att ta personligt ansvar
            och göra oegennyttiga insatser för det gemensamma bästa skall
            tas till vara i strävan att bygga ut ett gott samhälle. I motionen
            nämndes en rad exempel, också hur fackliga intressen motarbetat
            att medlemmar i ideella organisationer och kristna samfund utan
            betalning eller mot ringa ersättning utför arbete i organisationens
            tjänst. Som exempel nämndes en sedan många år tillämpad ordning
            vid de kristna samfundens sommargårdar och andra fritids- och
            semesteranläggningar i de ideella folkrörelsernas ägo. Företrädesvis
            yngre medlemmar i lokala försam- lingar/föreningar tar under några
            sommarmånader anställning med olika arbetsuppgifter mot en ersättning
            som inte på långt när motsvarar avtalsenlig lön. De gör det dels
            för att göra en frivillig insats i organisationens tjänst, dels
            därför att de samtidigt får tillfälle att med andra medlemmar
            delta i programverksamheten vid dessa gårdar. Motionen fick en
            välvillig behandling i kulturutskottet (KrU 1982/83:26) som skrev:
          </p>
          <p xml:id="i-X4DLW49924BdgKBkUtWJsR">
            Den verksamhet som bedrivs av folkrörelserna och det ideella
            föreningslivet är av största betydelse för vårt samhällsliv. Demokratifrågorna
            har nära anknytning till folkrörelsernas roll i samhället. En
            mycket positiv syn på folkrörelserna och det ideella föreningslivet
            har också präglat en rad reformer under senare år.
          </p>
          <p xml:id="i-XinypVzhN8L5NjuDUDxHAg">
            Det är sant att beslut fattats som underlättat för folkrörelserna.
            Utbyggnaden av närradion är ett sådant exempel. Genom denna har
            folkrörelserna fått ett nytt sätt att hålla kontakt med medlemmar
            och att nå ut till andra människor.
          </p>
          <p xml:id="i-WHxwkwvpADkr7gd6pThRFK">
            Försämrade villkor
          </p>
          <p xml:id="i-U5uyVmDroFEaSobeGyR7V1">
            Men det finns tyvärr också en rad exempel på att statsmakter
            och myndigheter försvårat för folkrörelser. Stödet till organisationstidskrifterna
            har tagits bort. Ett motiv när detta stöd infördes var bl. a.
            att kompensera organisationerna för ökade portokost- nader. I
            stället har portokostnaderna kraftigt ökat. Nykterhetsrörelsens
            anslag har i den senaste budgetpropositionen räknat upp mindre
            än som motsvarar inflationen, alltså en viss reell neddragning.
            Detta sker samtidigt som alkoholkonsumtionen ökat och en flerårig
            positiv trend därmed brutits. Folkrörelser upplever starkt hur
            staten genom Penninglotteriet och Tipstjänst kraftigt utökar sin
            spelverksamhet i konkurrens med folkrörelser-
          </p>
          <p xml:id="i-Bz9oMCjLGihjtpP5ub3r3M">
            Mot. 1986/87 K222
          </p>
          <pb facs="riksdagen-motions-pdf/data/198687/mot_198687_k_222/mot_198687_k_222-006.pdf"/>
          <p xml:id="i-SMV2rWRh4JomXTwGiLrMzJ">
            nas. I slutet av förra året kallade Göteborgs distriktsorganisation
            inom idrotten 400 idrottsföreningar till allmänt möte, därför
            att man upplever ”statens olika spelformer som ett hot mot sin
            hela existens”. De statliga spelen görs i alltmer lockande former,
            och de får ofta mycket genomträngan- de reklam i TV. Folkrörelsernas
            lotterier och andra spel har därför undan för undan tappat marknad.
            De får svårt att konkurrera, då reglerna för dem är långt mer
            restriktiva än för de statliga spelen, bl. a. genom att penningvinster
            inte är tillåtna. Grunden till att stat och kommun bör inta en
            generös attityd till ideellt föreningsliv är att folkrörelserna
            betyder oerhört mycket för hur samhällets fortsatta utveckling
            skall bli. Ett samhälle med starka folkrörelser är bättre rustat
            att möta sociala problem, att utveckla demokratin och att ge medborgarna
            möjligheter att förverkliga sig själva. Ett samhälle med vitala
            folkrörelser blir ett dynamiskt och öppet samhälle. Skulle svenska
            folkrörel- ser få en minskad roll i olika sammanhang får vi i
            stället ett mer opersonligt, mer byråkratiskt och mer likriktat
            samhälle. I grunden rör det frågan hur demokratin skall upplevas
            och ständigt kännas angelägen för människor.
          </p>
          <p xml:id="i-38h1GaT3wYonWorNJvv9oB">
            Hemställan
          </p>
          <p xml:id="i-Nkzq5iNA1oudAYjz6HwdLQ">
            Med hänvisning till ovanstående hemställs 1. att riksdagen som
            sin mening ger regeringen till känna vad i motionen anförts om
            folkrörelsernas roll för demokratins utveckling, 2. att riksdagen
            som sin mening ger regeringen till känna vad i motionen anförts
            om samhällets stöd till ideella organisationer, 3. att riksdagen
            som sin mening ger regeringen till känna vad i motionen anförts
            om de statliga spelens och lotteriernas favoriserade ställning
            och därav följande negativa konsekvenser för folkrörelserna.
          </p>
          <p xml:id="i-4Gwg3UqSJbG8vEDbTBysdA" type="date">
            Stockholm den 26 januari 1987
          </p>
          <div xml:id="i-MFCe2cPevfkxcBtd34EwVT" type="signatureBlock">
            <p who="i-Gcjbk3nJyjWXPaa2dm3MFR" type="signature">
              Elver Jonsson (fp)
            </p>
            <p who="i-M5bH1LxYTuWEQR2jm6YTKq" type="signature">
              Hans Lindblad (fp)
            </p>
          </div>
          <p xml:id="i-7cR8b3tna931CWNmD3Rdgh">
            Mot. 1986/87 K222
          </p>
        </div>
      </div>
    </body>
  </text>
</TEI>
