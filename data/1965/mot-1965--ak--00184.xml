<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00184">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__184/mot_1965__ak__184-001.pdf"/>
      <fw xml:id="i-LzBcauf3YCW8Py8CWMs7Sd">
        Nr 184—188 Motioner i Andra kammaren, nr 184 år 1965 1
      </fw>
      <div xml:id="i-QyKFsFKegTnonL5GwatiGF" type="motHeader">
        <div xml:id="i-KQ8RicHezT6zBwbqhDbn7o" type="motTitle"/>
        <div xml:id="i-EmLXbH1D4UtbZ7oapAM41" type="motSubmissionInfo"/>
      </div>
      <div xml:id="i-VN1BgwdQJxYEc4zdetMSgq" type="motBody">
        <div xml:id="i-5NSKNMuUUccPrdHvv4suuB">
          <p xml:id="i-UnUvFsJ78stXy9d3TVfNP3">
            Nr 184
          </p>
          <p xml:id="i-TfA7bYWAVZGuq5cJajXg8p">
            Av herrar Hedlund och Ohlin, angående Sveriges bistånd till ut-
            vecklingsländerna.
          </p>
          <p xml:id="i-HEfeAQTum6UwmtarEFyKeF">
            (Lika lydande med motion nr 143 i Första kammaren)
          </p>
          <p xml:id="i-ErxdBAr8jv6znHSVcSgZ1E">
            Inledning Det finns flera uppenbara skäl varför Sverige skall
            engagera sig i arbetet med att hjälpa de nya staterna i Afrika,
            Asien och Latinamerika i deras kamp för ekonomisk och politisk
            stabilitet, för att kravet på lika politiska rättigheter för alla
            folk också skall innebära en möjlighet till lika ekono- miska
            rättigheter. Det humanitära skälet kunde i och för sig vara tillräck-
            ligt som motiv för våra insatser. Men det finns även ett politiskt
            motiv. Den av analfabetism och social misär orsakade politiska
            labiliteten i de många nya nationerna utgör ett ständigt hot mot
            en stabil världsfred. Därtill kom- mer att ökad köpkraft i u-länderna
            skapar nya marknader för svenskt nä- ringsliv samtidigt som ökat
            handelsutbyte medverkar till u-ländernas eko- nomiska utveckling.
            Det vore en överdrift att påstå att den svenska opinionen överlag
            är be- redd att påtaga sig de erforderliga ekonomiska uppoffringarna
            även om det naturligtvis är klart att uppoffringarna endast kommer
            att bestå i en viss minskning av den eljest möjliga framstegstakten
            här hemma. Kunskaperna om förhållandena i de nya nationerna är
            visserligen nu avsevärt större än de var för bara ett tiotal år
            sedan. Men mycket återstår att göra i upplys- ningssyfte. Som
            ett led i arbetet på att förverkliga riksdagens målsättning att
            det svenska biståndsarbetet mätt i pengar skall omfatta en procent
            av nationalinkomsten måste ingå aktiva åtgärder i syfte att informera
            medbor- garna om vad Sverige gör i dag, vad vi kan göra med ökade
            resurser och vilka de konkreta uppgifterna är. Syftet med ett
            sådant informationsarbete måste dels vara att få gehör för statsmakternas
            intentioner, dels att uppmuntra till individuella engage- mang.
            Det senare är inte det minst viktiga. Vi kan inte klara vår del
            av ansvaret bara genom att ställa pengar till förfogande. Vi måste
            också satsa mänskliga resurser. Det kravet kan vi inte komma ifrån
            genom att in- rikta vår hjälp på multilaterala insatser i form
            av anslag till FN:s fonder och fackorgan. För att dessa pengar
            skall bli omsatta i förverkligade pro- jekt måste även FN ha personal.
            Att bara ge pengar innebär att vältra över
          </p>
          <p xml:id="i-NEpvYeriG9UMsxLcRmdRsk">
            1 Bihangqg till riksdagens protokoll 1965. 4 saml. Nr 184—188
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-002.pdf"/>
          <fw xml:id="i-RmBPHeoBtUW8vNskEAnkXZ">
            2 Motioner i Andra kammaren, nr 184 år 1965
          </fw>
          <p xml:id="i-MW4Ujdxy2NysQ2iuUAoeS1">
            de rekryteringssvårigheter vi inte själva kunnat klara på FN
            eller på andra länder. Detta innebär inte att vi för vår del anser
            att de rent ekonomiska insat- ser som Sverige f. n. gör inte bör
            ökas. Men vi måste dessutom intensifiera personalrekryteringen.
            Andra avvägningsproblem är frågan om fördelning- en mellan multilateral
            och bilateral hjälp. Riksdagen fastslog 1962 princi- pen att huvudparten
            av vår hjälp skulle gå via FN medan våra egna pro- jekt skulle
            vara av relativt mindre omfattning. Det finns många skäl som talar
            för att detta är en riktig inriktning. Det finns emellertid också,
            vilket även framskymtar i propositionen, anledning att göra mindre
            skarpa gräns- dragningar mellan dessa olika hjälpformer liksom
            också mellan olika for- mer av hjälp inom den multilaterala respektive
            den bilaterala sektorn. Samma projekt kan t. ex. kräva både svenskt
            tekniskt bistånd i form av experter och svenskt finansiellt bistånd
            i form av kapitalhjälp och sam- tidigt vara en integrerad del
            av ett av FN planlagt totalt biståndsprogram för ett visst land
            eller område. Det är effekten för mottagarlandet som måste vara
            det avgörande. Vi vill därför ifrågasätta, om det inte funnes
            skäl för Sverige att i FN driva tanken på ett mera målmedvetet
            och långsiktigt samarbete mellan FN och de enskilda länderna beträffande
            insatserna. En princip som därvid kunde tillämpas vore att FN
            stod för den översiktliga planeringen medan uppgiften att detaljplanera
            och verkställa de olika projekten överläts på enskilda regeringar
            där så befunnes lämpligt. De skäl som talar för en sådan lösning
            är bl. a. att FN, t. ex. genom världsbanken, redan har både erfarenhet
            av och resurser för planering i stor skala. Vidare kommer under
            en sådan planläggning de olika ländernas biståndsinsatser då i
            mindre utsträckning än vad som nu är fallet att göras oberoende
            av varandra. Det skulle bli de bedömningar som mottagarlandets
            regering i samråd med FN:s planerings- organ gjorde som bestämde
            insatsernas karaktär och utformning, inte vad som ur givarlandets
            synpunkter tedde sig mest lockande. Om härmed kunde kombineras
            fördelen att, som det har visat sig, bilaterala biståndsinsatser
            ur administrativa synpunkter ofta är effektivast skulle åtskilligt
            kunna vin- nas. Vi är givetvis medvetna om att denna form av samverkan
            redan före- kommer i viss skala och om att en systematisering
            inte bara stöter på stora praktiska problem utan även skulle möta
            invändningar av politisk natur. Detta bör emellertid inte, om
            man anser idén riktig, hindra att ansträng- ningar görs för att
            få den förverkligad.
          </p>
          <p xml:id="i-5JT6c3HpwDhPFGm587LoQ2">
            Det svenska biståndets organisation och omfattning. Samordning
            av totalinsatserna nödvändig Samordningskravet gör sig i hög grad
            gällande även när det gäller den svenska hjälpens administration.
            Dess tillgodoseende kommer i själva verket att vara avgörande
            även för möjligheterna att på ett förnuftigt sätt
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-003.pdf"/>
          <fw xml:id="i-2UfK7i7YmcbJp8zknKZfvg">
            Motioner i Andra kammaren, nr 184 år 1965 3
          </fw>
          <p xml:id="i-HkaPv8kjffkRju7BjXCt5Y">
            stegra dess omfattning till den av riksdagen förordade målsättningen.
            I den utredning som föregick tillkomsten av Nämnden för internationellt
            bi- stånd (NIB) utgick man från att ett samordnande organ skulle
            ansvara för hela den svenska insatsen oavsett om den hade formen
            av multilateral eller bilateral hjälp. Dessutom borde detta organ
            ha möjligheter att nära följa verksamheten inom FN och tillsammans
            med utrikesdepartementet utarbeta direktiv för Sveriges delegationer
            till FN:s fackorgan och andra internatio- nella organisationer
            med anknytning till det multilaterala biståndsarbetet. NIB har
            emellertid aldrig blivit något sådant centralt biståndsorgan.
            I årets budgetförslag förutsätts nämnden få hand om litet mer
            än 19 procent av hela u-hjälpsanslaget, dvs. de ca 55 miljoner
            som är avsatta för s. k. bilateralt tekniskt bistånd. Den typ
            av bistånd som betecknas som finan- siellt, dvs. insatser av kapital,
            administreras av finansdepartementets u- hjälpsbyrå medan all
            multilateral hjälp går via utrikesdepartementet. Men även andra
            departement är sysselsatta med olika former av u-hjälpsarbete,
            UNESCO-frågorna är anknutna till ecklesiastikdepartementet, FAO-frågorna
            till jordbruksdepartementet, UNICEF-frågorna till socialdepartementet
            etc. För vår del anser vi denna uppspaltning vara felaktig. Den
            svenska u-hjälpen måste oavsett i vilken form den ges sägas vara
            en uppgift. Den måste ha en fast ledning, även på den ministeriella
            nivån, och stödjas av en sådan organisation som är anpassad för
            uppgiftens krav och som samtidigt är i stånd att ge riksdagen
            en klar redovisning av motiveringarna för olika åtgärder och anslagskrav.
            De skillnader mellan olika former som sett ur den svenska förvaltningens
            synpunkt kanske ter sig väsentliga uppfattas inte alls av mottagarlandet
            och leder ofta till onödigt administrativt krångel. Det svenska
            fiskehamnsprojektet i Tunisien kräver t. ex. såväl finansiell
            som teknisk hjälp, kapitalinsatser för hamnbygget och blandade
            tekniska, ekonomiska och personella insatser för utbildning. Det
            säger sig självt att det vore effektivare om projektering och
            genomförande av ett sådant projekt kunde handhas av en myndighet
            i stället för som nu av tre. Förutom finans- departementet och
            NIB är nämligen även UD inkopplat — som samord- nande instans.
            Motivet för att låta olika myndigheter handlägga det tekniska
            och finan- siella biståndet uppges vara att arbetet kräver olika
            slags expertis. Vi vill inte förneka att så är fallet. Men vi
            har svårt att se varför den sakkunskap som behövs för kreditvärdesgranskning
            och granskning av de projekt för vilka det svenska finansiella
            biståndet är avselt inte lika gärna kan knytas till NIB. Samma
            skäl kan anföras mol att olika myndigheter handlägger det mul-
            tilaterala och det bilaterala biståndet. Som vi tidigare påpekat
            ingick det i de ursprungliga intentionerna för ett centralt svenskt
            biståndsorgan att nära följa FN:s och andra internationella organs
            biståndsarbete. Därigenom skulle man kunna uppnå en bättre samordning
            mellan de svenska och de
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-004.pdf"/>
          <fw xml:id="i-K7NNGKb6BTVNvYA4PQxy7D">
            4 Motioner i Andra kammaren, nr 184 år 1965
          </fw>
          <p xml:id="i-SX2DGkrRgJSx9FvF8ghx91">
            internationella insatserna. Erfarenheterna från den multilaterala
            bistånds- verksamheten skulle kontinuerligt kunna granskas av
            det svenska organet och beaktas vid utformningen i vårt eget biståndsarbete.
            Vi skulle också få bättre möjligheter att göra en vederhäftig
            avvägning av storlek och inrikt- ning på de svenska anslagen till
            de internationella organen. Men i stället för att ge NIB personal
            för dessa uppgifter har man helt skilt ur den multilaterala hjälpen
            från nämndens arbete och lagt den under en särskild u-hjälpsbyrå
            inom utrikesdepartementet. Samma brist på samordning tycks prägla
            det svenska deltagandet i FN:s fackorgan. Sverige är representerat
            i alla dessa fackorgan, vilka vart och ett inom olika sektorer
            svarar för FN:s tekniska biståndsarbete. Det natur- liga vore
            då att det förekom ett kontinuerligt samråd mellan fackorganens
            svenska sekretariat och delegationer samt att direktiven för den
            svenska representationen inte bara beslöts utan även bereddes
            av en gemensam in- stans, Det råder ingen tvekan om att den brist
            på samordning som förekom- mer mellan de olika FN-organen, när
            det gäller utformningen av den mul- tilaterala hjälpen, i stor
            utsträckning bottnar i att man både i Sverige och på andra håll
            förbisett detta samordningsbehov. Utvecklingen har därför gått
            i den riktningen att varje fackorgan eftersträvar så stor självständig-
            het som möjligt i stället för att uppfatta sig som verkställande
            fackorgan inom ett integrerat biståndsprogram. Vi vill slutligen
            påpeka en annan nackdel med det sätt på vilket den svenska u-hjälpsadministrationen
            nu är uppbyggd. Av det totala anslaget på ca 280 milj. kronor
            är det endast anslaget till NIB:s verksamhet, drygt 50 milj. kronor,
            som underbyggts med en utförlig petitaframställning. Be- träffande
            anslagen till den finansiella och multilaterala hjälpen finns
            en- dast ytterst summariska kommentarer i statsverkspropositionens
            bilagor. Detta försvårar givetvis i hög grad den budgetgranskning
            som det åligger riksdagen att göra. Den svenska u-landsadministrationen
            är för närvarande föremål för ut- redning inom statskontoret.
            Oavsett vilka resultat denna utredning kan komma till, i synnerhet
            vad detaljerna beträffar, vill vi inte underlåta att här redovisa
            en på det ovanstående grundad sammanfattning av vår me- ning om
            den framtida administrationens utformning på detta område. Vi
            måste då först med särskilt beklagande konstatera att det mål
            för u-landshjälpen som tidigare fixerats blivit svårare att uppnå
            helt enkelt på grund av att regeringen icke lyckats skapa någon
            för detta måls uppnående lämplig organisation. Vår uppfattning
            är att det kräves ett organ med ka- pacitet att omfatta alla den
            svenska biståndshjälpens väsentliga insatser, ett organ som inplaceras
            under en departemental ledning, vilken som en huvuduppgift har
            att hävda och motivera den totala omfattningen av det svenska
            u-landsstödet.
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-005.pdf"/>
          <p xml:id="i-GEyr1H3pmdaRfdady24Jv7">
            [Da]
          </p>
          <fw xml:id="i-HftbDUpGYpVQcaM3aSJx41">
            Motioner i Andra kammaren, nr 184 år 1965
          </fw>
          <p xml:id="i-25iutB28CJb6FZpxfbie6V">
            Sambandet mellan projektering och insatsernas omfattning Som
            vi tidigare berört har riksdagen, på rekommendation av FN, satt
            som ett första mål för de svenska biståndsinsatserna att de skall
            omfatta en ekonomisk insats motsvarande en procent av bruttonationalprodukten.
            Vi har långt kvar till dess det målet är nått. Först i år är ökningen
            tillräckligt stor för att motsvara en procent av bruttonationalproduktens
            ökning. Det totala anslaget utgör emellertid trots detta endast
            ca 0,2 procent av national- inkomsten. Av den allra största betydelse
            för möjligheterna att uppnå de önskade resultaten av den svenska
            biståndsverksamheten är omsorgsfull och nog- grann planering,
            vilket inte alltid varit fallet. Det är därför som ovan fram-
            hållits angeläget att de administrativa förutsättningarna för
            projektering- en liksom för verksamhetens bedrivande vidgas och
            förbättras. Alltefter- som detta sker och väl förberedda projekt
            som en följd härav finnes, upp- står en naturlig och förtroendeingivande
            grundval för verksamhetens ex- pansion. De finansiella resurserna
            för en sådan expansion under de när- maste åren bör kunna åvägabringas.
            Likaledes bör vårt land vara berett att avsevärt öka sina bidrag
            till den multilaterala verksamheten. Självklart under förutsättning
            att FN håller ihop och en effektiv ledning av dess hjälp- organ
            kan utövas. Ökningen av de totala offentliga bidragen under de
            när- maste åren kommer i praktiken att bli beroende av i vilken
            utsträckning regeringen lyckas genomföra den ovan berörda mer
            effektiva organisatio- nen. De invändningar som rests när vi från
            både centerpartiet och folkpar- tiet flera år i följd krävt större
            insatser har varit att det inte funnits till- räckliga projekt
            att satsa på. I längden blir emellertid en sådan argumente- ring
            ett ohållbart försvar för att underlåta en effektiv planering.
            Någon form av »rullande&gt; flerårsplaner synes oss härvid vara
            en lämplig form. Med hjälp av sådana skulle man år från år kunna
            följa utvecklingen och se i vilken utsträckning de kunde hålla
            den avsedda utbyggnadstakten. En sådan planläggning bör givetvis
            gälla hela det svenska biståndet, var- för arbetet skulle i hög
            grad underlättas av en organisation av den typ som vi skisserat
            ovan. Det skulle då ankomma på denna organisations beredande instanser
            att inom ramen för den i planen förutsatta anslagssumman göra
            en avvägning mellan de olika hjälpformerna.
          </p>
          <p xml:id="i-BsKRjuNjPhDLs62i5Fr1VY">
            Personalresurser En särskilt viktig uppgift för denna planering
            vore att finna former för en effektiv personalrekrytering. De
            nuvarande metoderna är uppenbarligen inte användbara ens när det
            gäller att klara dagens relativt ringa personal- behov och lär
            vara det ännu mindre vid den utvidgning av den tekniska biståndsverksamheten
            som är en konsekvens av riksdagens beslut. F. n. byg- ger rekryteringen
            huvudsakligen på möjligheten att intressera inom olika
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-006.pdf"/>
          <fw xml:id="i-Sf6RizkRdQEEv8d6LbdSGJ">
            6 Motioner i Andra kammaren, nr 184 år 1965
          </fw>
          <p xml:id="i-CVMskTjgkVMRJBXCGoV51D">
            fack redan utbildad personal. En vidgad u-hjälpsverksamhet kräver
            för- modligen mer av utbildning i biståndsorganets egen regi.
            Hur detta skall ske är givetvis omöjligt att utan närmare utredning
            precisera. Vi tror emel- lertid för vår del att en anknytning
            till de existerande utbildningsanstal- terna kan vara en riktig
            väg. Dessutom vill vi peka på möjligheterna att även för de svenska
            projekten rekrytera utländska experter. Ett led i strä- vandena
            måste bli att till utbildningsanstalterna förlägga särskilda kurser
            för introduktion och undervisning när det gäller de för u-landstjänsten
            spe- ciella uppgifterna inom respektive fack. Fördelarna med en
            sådan uppläggning skulle vara flera. Vi vill här peka på två.
            En av de viktigaste orsakerna till att några av de projekt som
            be- drivits i NIB:s regi har givit dåliga resultat har varit otillräckliga
            förbere- delser. Denna risk skulle minskas med en mera långsiktig
            planering. Med tillräckligt stor personal och andra resurser för
            just sådana uppgifter skulle planeringen samtidigt kunna omfatta
            ett relativt stort antal projekt. An- slagsutnyttjandet för egna
            projekt resp. för FN-ändamål kunde anpassas till takten i denna
            projektering. Förskjutningar enskilda år beträffande pro- portionerna
            mellan multilaterala och bilaterala insatser skulle spela mindre
            roll. En långsiktsplanering av den typ här förordas skulle emellertid
            inte ha till syfte att binda statsmakterna vid exakt angivna belopp
            för varje bud- getår. Prövningen av anslagsbeloppen måste givetvis
            då liksom nu ske med hänsyn även till statsfinansiella omständigheter.
            Om den av riksdagen an- givna målsättningen för hjälpens ekonomiska
            omfattning inte skall neglige- ras är det emellertid nödvändigt
            att skapa den organisatoriska apparat som erfordras för att våra
            åtaganden på ett meningsfullt och praktiskt sätt skall kunna uppfyllas.
            Om avsevärda avsteg från planen måste göras är det re- geringens
            sak att ange skälen härför. När det gäller det svenska stödets
            praktiska inriktning vill vi härtill bl. a. foga följande två
            synpunkter. För det första synes det oss angeläget att alla acceptabla
            vägar beträdes för att ernå en förstärkning av det svenska stödet
            till en utbyggd familje- planering i alla de länder där ett gensvar
            och ett reellt stöd för en sådan verksamhet kan påräknas. För
            det andra vill vi gärna framhålla att ett vidgat gemensamt nordiskt
            uppträdande i u-landsfrågorna kan verka stimulerande på de svenska
            totala insatserna. Till det stöd som kan kombineras med svensk
            kommersiell verk- samhet återkommer vi i det omedelbart följande.
          </p>
          <p xml:id="i-45vejDiXDaTRcoK2ZBa6fT">
            Svenska investeringar i u-länderna Föregående års riksdag gjorde
            vissa positiva uttalanden med anledning av motionsvis framförda
            förslag beträffande skydd för svenska investe- ringar i u-länderna
            mot förluster på grund av t. ex. nationaliserings- och
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-007.pdf"/>
          <fw xml:id="i-Si2xpU24YG2FFxFPeqhk2p">
            Motioner i Andra kammaren, nr 184 år 1965 7
          </fw>
          <p xml:id="i-GyfXyDP5UKH6URxidruoMS">
            expropriationsåtgärder, krig eller liknande exceptionella händelser.
            Det framhölls i dessa motioner att det vore ovisst när pågående
            arbete inom t. ex. OECD med ett internationellt försäkrings- eller
            garantisystem kunde leda till praktiska resultat. Denna ovisshet
            torde i stor utsträckning alltjämt bestå. Riksdagen uttalade i
            anslutning härtill att man, i avvaktan på interna- tionella lösningar,
            borde kunna genom investeringsgarantier och bilaterala investeringsskyddsavtal
            stödja de svenska insatserna i u-länderna. Det fram- hölls att
            i avtalet mellan Sverige och Kamerum införts en särskild klausul
            om investeringsskydd. Vi anser att riksdagen nu bör anhålla om
            de förslag som kan erfordras för att riksdagens intentioner i
            detta avseende skall kunna fullföljas. När man bedömer våra insatser
            för u-länderna kan den svenska statens stöd i samband med affärsinvesteringar
            där inte förbises. En utvidgning av dessa investeringar kan vara
            en av de bästa och mest användbara metoderna att vidga och effektivisera
            hjälpen åt u-länderna. Det är möjligt att därigenom det samlade
            resultatet av vårt stöd kan bli mera omfattande än man med nu
            föreliggande utsikter kan föreställa sig. Det är emellertid icke
            endast genom åtgärder av denna karaktär som svenska investeringar
            i u-länderna kan stimuleras till nytta för utveckling- en av dessa
            länders näringsliv. Detta kan ske även genom åtgärder på skat-
            teområdet. Åtskilliga u-länder medger själva särskilda skattelättnader
            för utländska investeringar. Sådana lättnader kan emellertid i
            många fall helt omintet- göras genom beskattning i det kapitalexporterande
            landet. Så är förhållan- det med svensk lagstiftning i dag. Om
            således ett u-land t. ex. avstår från bolagsskatt eller kupongskatt,
            beskattar Sverige helt den härigenom ökade utdelningen. I sammanhanget
            vill vi påpeka att ett svenskt bolag ej beskat- tas för utdelning
            från annat svenskt bolag i vilket det förstnämnda äger minst 25
            7 av aktiestocken. Med andra ord: investeringar i dotterbolag
            i ett u-land är sämre behandlade än motsvarande investeringar
            i Sverige. Det kan även förtjäna framhållas att Västtyskland,
            för att stimulera in- vesteringar i u-länderna, infört särskilda
            regler för avskrivning och reser- vering i de tyska moderföretagen
            för sådana investeringar. USA är på väg att genomföra liknande
            regler. Holland har allmänt gynnsamma regler be- träffande inkomster
            från utlandet. För Sveriges vidkommande medgives i dag inte någon
            annan nedskrivningsrätt än för osäkra utländska ford- ringar.
            Vi har uppmärksammat att Kungl. Maj:t aviserat en proposition
            om in- ternationella skattefrågor. Det betänkande som ligger till
            grund för denna proposition angav emellertid icke någon lösning
            på de här berörda pro- blemen. Även enligt betänkandet skulle
            en viss diskriminering av u-län- derna äga rum.
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-008.pdf"/>
          <fw xml:id="i-UgKPGi4tpBonDDf4qWUt8g">
            8 Motioner i Andra kammaren, nr 184 år 1965
          </fw>
          <p xml:id="i-H2wXgHf4LctWwQQzxai7ri">
            Vi anser därför att Kungl. Maj:t, efter skyndsam utredning, bör
            förelägga riksdagen lämpliga förslag i syfte att genom undanröjande
            av nuvarande brister i vår skattelagstiftning stimulera svenska
            investeringar i u-länderna.
          </p>
          <p xml:id="i-4nBufUQU37GsNidCCZn8it">
            Anslagsfrågor Under anslagsrubriken »Humanitärt bistånd&gt; (statsverkspropositionen,
            bil. 5, s. 50) föreslås ett anslag av 7,5 milj. kr. I detta belopp
            inräknas i första hand flyktinghjälp som anses behöva ungefär
            hälften av anslaget. Åter- stoden disponeras av anslag till humanitära
            stödåtgärder, administrerade genom frivilligorganisationer sådana
            som de svenska missionssällskapen, Röda korset och Rädda barnen.
            Med kännedom om de ökade kraven på flyktinghjälpens område, där
            nö- den enligt departementets egen beskrivning antar alltmer oroväckande
            di- mensioner, vill man ogärna tänka sig en begränsning av anslagsbeloppet
            som kan befaras gå ut över det mycket behjärtansvärda flyktingarbetet.
            Vi vill här bl. a. påminna om de åtaganden som Sverige gjort när
            det gäller hjälp till utbildning av unga flyktingar från södra
            Afrika. Bl. a. byggs just nu för svenska pengar ett repatrieringsläger
            för flyktingar från Syd- afrika i Lusaka i det nyligen självständiga
            Zambia. Dessutom används en del av det här aktuella anslaget till
            stipendier för flyktingarnas vidareutbild- ning i Europa och på
            andra håll. Betydligt mer kan emellertid göras från svensk sida.
            Vi vill här endast peka på ett projekt för vilket man borde överväga
            stöd från Sverige, nämligen det utbildningsinternat för flyktingar
            från Mocambique som sedan en tid arbetar i Dar Es Salaam. Institutet
            har fått hjälp med vissa byggnadsprojekt från olika amerikanska
            och interna- tionella organisationer och dessutom från regeringen
            i Tanzania. Den fort- satta driften hotas emellertid av brist
            på medel. Dessutom behöver stipen- dier för högre studier ställas
            till förfogande för de studerande som är klara för sådan utbildning.
            Fler exempel på insatser som skulle kunna göras med hjälp av förevarande
            anslag skulle kunna räknas upp. Vi vill i det här sammanhanget
            också peka på de möjligheter, som finns att kanalisera svenskt
            bistånd genom de svenska missionernas humanitära verksamhet. I
            ett flertal av u-länderna arbetar svenska missionssällskap, som
            med egna, frivilligt insamlade medel byggt upp betydande sociala
            och humanitära institutioner. Ingen av dem ifrågasätter svenskt
            statligt stöd till sin evangeliska verksamhet. Däremot är man
            villig att ställa personella krafter till förfogande för en betydande
            utbyggnad av sitt tekniska och humanitära bistånd, under förutsättning
            att staten svarar för en del av kostnaderna. Vägen är så mycket
            mera framkomlig, som missionärerna representerar språkkunskap
            och förstahandskännedom om länder och folk, för att inte tala
            om goodwill bland befolkningen och förtroende från rege- ringens
            sida. För många framstår det som en misshushållning med svensk
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-009.pdf"/>
          <fw xml:id="i-JXkcGDUu13kdzSntTrBrvd">
            Motioner i Andra kammaren, nr 184 år 1965 9
          </fw>
          <p xml:id="i-2j6VTAuuED8cstgHPF4pNe">
            arbetskraft att inte genom ökade ekonomiska bidrag i högre grad
            än hit- tills utnyttja dessa möjligheter. Med hänvisning till
            vad som ovan anförts föreslår vi att förevarande an- slag höjes
            med 2 500 000 kr. till 10 milj. kr., varvid vi förutsätter att
            anslags- ökningen framför allt kommer svensk flyktinghjälp i Afrika
            och den svenska missionen till godo. Under anslagsposten Förenta
            Nationernas Särskilda Fond (statsverks- propositionen, bil. 5,
            s. 24) föreslår Kungl. Maj:t en ökning med 4,4 milj. kr. till
            46,8 milj. kr. I motiveringen heter det bl. a. att de ökade resurser
            som fonden får indirekt också kommer det bilaterala svenska biståndet
            till godo. Mycket av den verksamhet som bedrives av fonden gäller
            nämligen undersökningar av u-ländernas jordbeskaffenhet, industriella
            potential och inrättande av utbildnings- och forskningsinstitut
            — allt av stor betydelse för u-ländernas möjlighet att tillgodogöra
            sig tekniskt och finansiellt bi- stånd. Departementschefen anger
            inte några särskilda skäl varför det svenska bidraget till fonden
            skall ha just den omfattning som föreslås. För vår del anser vi
            att det svenska bidraget är i hög grad berättigat och att det
            också, så långt detta är statsfinansiellt möjligt, är motiverat
            att öka det ytterligare. Fonden som arbetar med flerårsplaner
            inriktar sin verksamhet med hänsyn till bidragsutfästelsernas
            omfattning. Större bidrag leder därför automa- tiskt till en vidgning
            av fondens verksamhet. Den bästa internationella ex- pertis som
            kan uppbringas vitsordar att fonden står under en kompetent och
            effektiv ledning. Vi vill dessutom påminna om att det mål för
            medlems- bidragens årliga omfattning — 100 milj. dollar -— som
            uppställts ännu inte har realiserats. Att Sverige är nummer två
            i ordningen av fondens bidrags- givare (räknat per capita) kan
            i och för sig knappast vara något skäl för att avstå från ytterligare
            höjningar. Denna placering måste för övrigt ses mot bakgrunden
            av att många av de övriga bidragsgivarna har en avsevärt större
            omfattning på sin bilaterala hjälp än vad vi har. Vi vill för
            vår del tillstyrka en höjning av förevarande anslag med 10 milj.
            kr. utöver vad Kungl. Maj:t föreslagit.
          </p>
          <p xml:id="i-48dD9pA8aX3Gu9FYti4khE">
            Svenskt medlemskap i DAC Från vårt håll har flera gånger tidigare
            yrkats att Sverige bör ansluta sig till Development Assistance
            Committee, ett organ inom OECD för samord- ning av medlemsstaternas
            u-landsbistånd. Riksdagsmajoriteten har emeller- tid varit emot
            en sådan anslutning dels av vissa principiella skäl, dels där-
            för att man ansett sig veta för litet om resultatet av DAC:s verksamhet.
            Med anledning av motioner vid förra årets riksdag uttalade sig
            emellertid ut- skottet i sitt senare av riksdagen tillstyrkta
            utlåtande för en anslutning. I utlåtandet påpekades bl. a. att
            Sverige under det närmast föregående året deltagit som observatör
            inom DAC och att de erfarenheter man därvid vun-
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-010.pdf"/>
          <fw xml:id="i-6gcYqHkKeC2U9cV2fWBG3A">
            10 Motioner i Andra kammaren, nr 184 år 1965
          </fw>
          <p xml:id="i-14WMqcHDnyf6VanwG5Kzz7">
            nit varit goda. Någon dubblering av det arbete i samma syfte
            som utförs av FN behöver, enligt dessa erfarenheter, inte bli
            följden av en svensk an- slutning, inte heller några ekonomiska
            bindningar av den svenska u-hjäl- pen. Trots riksdagens uttalande
            har regeringen emellertid ännu inte anslutit Sverige till DAC.
            Några skäl varför detta inte skett anges inte i statsverks- propositionen,
            där DAC över huvud taget inte omnämns. Då vi för vår del i enlighet
            med vad vi redan tidigare anfört och med anledning av utveck-
            lingen därefter anser det synnerligen angeläget att industriländernas
            bi- ståndsverksamhet så långt som möjligt samordnas, föreslår
            vi att riks- dagen nu bör anmoda regeringen att ombesörja att
            Sverige nu ansluter sig till DAC.
          </p>
          <p xml:id="i-AXxButNDDn5gr4KUYqYQGK">
            Svensk fredskår Det är med stor tillfredsställelse vi noterar
            att en svensk s. k. fredskår nu är under uppbyggnad. Av den inom
            NIB utarbetade utredningen fram- går att man räknar med att under
            år 1965/66 sända ut två grupper om var- dera 30 personer samt
            för därpå följande år två grupper om 60 personer. Tanken är att
            varje grupp skall vara ute på fältet i tvåårsperioder och att
            den svenska fredskåren alltså fullt utbyggd skall omfatta 240
            personer. Vi vill för vår del inte motsätta oss en viss begränsning
            av fredskårens personella omfattning i uppbyggnadsskedet. Erfarenheterna
            av de första årens verksamhet bör avvaktas innan en utbyggnad
            sker. Det är emellertid enligt vår mening angeläget att man siktar
            till en svensk fredskårsinsats av betydligt större omfattning
            än den utredningen i enlighet med sina di- rektiv föreslagit.
            Redan den i utredningsbetänkandet redovisade efterfrå- gan på
            fredskårsinsatser — bl. a. har FAO gjort en preliminär förfrågan
            om 66 personer till olika uppgifter inom jordbruks-, skogsbruks-
            och träd- gårdsnäringen — visar att denna är av betydlig omfattning.
            Samma erfa- renheter har f. ö. också de länder gjort som redan
            har fredskårer i arbete, t. ex. USA och Norge: efterfrågan överstiger
            tillgången. Mycket talar också för att det finns stort intresse
            bland svensk ungdom för uppgifter av det här slaget. Vi vill i
            det sammanhanget endast peka på de erfarenheter man haft när det
            gäller rekryteringen till de svenska FN- bataljonerna. Svårigheterna
            vid en utbyggnad synes därför framför allt gälla projekt- administration
            och utbildning. Utredningen har förutsatt att insatserna i första
            hand skall koncentreras till ett mindre antal u-länder. Detta
            moti- veras bl. a. med att en större länderspridning kräver utbildning
            i ett större antal språk. Vi vill emellertid i detta sammanhang
            knyta an till vad utred- ningen anför om möjligheterna att inordna
            svenska fredskårsmedlemmar i de multilaterala projekten. Både
            av detta och andra skäl vore det angeläget att Sverige i dessa
            organ
          </p>
          <pb facs="riksdagen-motions-pdf/data/1965/mot_1965__ak__184/mot_1965__ak__184-011.pdf"/>
          <fw xml:id="i-JwF5raJ6g88WUxiuMs4f7J">
            Motioner i Andra kammaren, nr 184 år 1965 11
          </fw>
          <p xml:id="i-NFjCc9bKwxmjbbziSF9JSQ">
            tog upp tanken på en internationell samordning av fredskårsinsatserna.
            Detta behövde inte betyda att inte varje land kunde ha sin egen
            fredskårs- organisation. Men en samordning kunde ske när det gäller
            vissa led i ut- bildningen, t. ex. språkutbildning. Dessutom skulle
            de olika fredskårslän- derna med en sådan samordning kunna utnyttja
            varandras erfarenheter. Med hänvisning till vad som ovan anförts
            hemställer vi, att riksdagen i skrivelse till Kungl. Maj:t kräver
            1) åtgärder för ökad upplysning i Sverige om ekono- miska, sociala,
            geografiska och andra förhållanden i u- länderna, varvid bl. a.
            tanken på en till alla hushåll utsänd broschyr bör övervägas;
            2) utarbetandet av en plan för den svenska u-hjälpens organisatoriska
            utbyggnad i syfte att möjliggöra att den av riksdagen angivna
            målsättningen på ett praktiskt och ekonomiskt försvarligt sätt
            kan uppnås; 3) initiativ från Sverige syftande till en systematiserad
            samordning av bilaterala och multilaterala biståndsinsat- ser,
            varvid bl. a. bör beaktas vad som i motionen anförts om en sådan
            samordning när det gäller de nationella freds- kårsorganisationerna;
            4) att svenska regeringen ansöker om svenskt medlem- skap i OECD:s
            organisation för samordning av medlems- ländernas u-landsinsatser,
            Development Assistance Com- mittee (DAC); 5) förslag i avsikt
            att effektivisera statens garantier för lämpliga investeringar
            i u-länderna; samt 6) förslag i syfte att genom undanröjande av
            nuvarande brister i vår skattelagstiftning stimulera svenska investe-
            ringar i u-länderna; att riksdagen måbte besluta 1) att höja anslaget
            till Förenta Nationernas Särskilda Fond med 10 milj. kr. utöver
            vad Kungl. Maj:t föreslagit och därför under förevarande punkt
            för budgetåret 1965/ 66 anvisa ett förslagsanslag på 56,8 milj.
            kr.; 2) att höja anslaget till Humanitärt bistånd med 2,5 milj.
            kr. i förhållande till Kungl. Maj:ts förslag och att därför under
            förevarande punkt anvisa ett förslagsanslag på 10 milj. kr.
          </p>
          <p xml:id="i-MJddc6RgLKVRxFrBDHVrQz">
            Stockholm den 26 januari 1965
          </p>
          <p xml:id="i-7PApKVdwNKUU3LLfv3arU3">
            Gunnar Hedlund Bertil Ohlin
          </p>
        </div>
      </div>
    </body>
  </text>
</TEI>
