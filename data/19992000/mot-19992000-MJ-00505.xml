<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0505/mot_199900_MJ_0505-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ505 pnr: mp508
          </p>
          <p>
            Motion till riksdagen
          </p>
          <p>
            1999/2000:MJ505 av Gudrun Lindvall (mp)
          </p>
          <p>
            Azofärgämnen i läsk och godis
          </p>
          <p>
            Azofärgämnen allergena
          </p>
          <p>
            Antalet allergier ökar fortfarande i landet. I vissa områden
            är så många som hälften av alla i första klass allergiska eller
            överkänsliga. Sjukdomen begränsar och kräver en varsamhet om sådant
            som vi andra aldrig ägnar en tanke. Vad finns i maten? Innehåller
            godiset något som kan orsaka allergi? Men nu har EU-kommissionen
            försvårat ytterligare för allergiska barn. Det handlar om azofärgämnen,
            som är förbjudna att använda i Sverige eftersom de är kraftigt
            allergiframkallande. De användes förr och används i andra länder
            i EU i läsk och godis. Nu har EU-kommissionen beslutat att det
            svenska förbudet måste bort. Det här är allvarligt. I Sverige
            har vi uppfattningen att livsmedel skall vara säkra och det gäller
            naturligtvis även färgämnen. De ska vara ogiftiga, om de ska förekomma.
          </p>
          <p>
            Acceptera inte EU:s förbud
          </p>
          <p>
            I EU tycks dock producentintresset viktigare än allergiska barns.
            Då EU- kommissionen beslöt att Sverige inte får fortsätta att
            ha förbud mot foderantibiotika reagerade den svenska regeringen
            och deklarerade att man avsåg utlösa den så kallade skyddsklausulen
            och bibehålla förbudet. Det nya fallet är lika allvarligt och
            det är mycket angeläget att förbudet mot azofärgämnen kan bibehållas.
            Eftersom detta handlar om det värdefullaste vi har — barnen —
            borde den svenska regeringen se till att kommissionens beslut
            annars prövas av EG-domstolen. I ett frågesvar till mig i januari
            1999 svarar jordbruksministern att regeringen skall utvärdera
            om en ev. märkning kan göra att kommissionens förbud ska accepteras
            eller om man ska gå vidare med ärendet. En rapport hade då också
            inkommit till departementet från Livsmedelsverket. Därefter tycks
            ingenting ha skett. Var och en vet dock att lösgodis inte märks,
            utan barnen får ovetande i sig färgämnena.
          </p>
          <pb facs="riksdagen-motions-pdf/data/199900/mot_199900_MJ_0505/mot_199900_MJ_0505-0002.pdf"/>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att förbudet mot azofärgämnen måste behållas i Sverige, 2. att
            riksdagen som sin mening ger regeringen till känna vad i motionen
            anförts om att regeringen bör utnyttja skyddsklausulen samt överklaga
            beslutet om azofärgämnen till EG-domstolen.
          </p>
          <p>
            Stockholm den 21 september 1999
          </p>
          <p>
            Gudrun Lindvall (mp)
          </p>
          <p>
            Mot. 1999/2000 MJ505
          </p>
        </div>
      </div>
    </body>
  </text>
</TEI>
