<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__613/mot_1962__ak__613-001.pdf"/>
      <div type="motHeader" xml:id="i-K6xCPJh7TrAWAvNinocA7g">
        <div type="motTitle" xml:id="i-URgbjz7Kwz8qfDncJEdCQR"/>
        <div type="motSubmissionInfo" xml:id="i-UuoEWkRBNVH98z29cF3RNh"/>
      </div>
      <div type="motBody" xml:id="i-HXcnVMuUnHUiDp92qF3vp6">
        <div xml:id="i-XLyjX7uS5CrzQo8SqppENT">
          <p xml:id="i-G319DDisUPgji1vH2KjXm7">
            2 Motioner i Andra kammaren, nr 613 år 1962
          </p>
          <p xml:id="i-VxcXXnFyYnf4hyarSq3M2r">
            Nr 613
          </p>
          <p xml:id="i-DN6tveG8sjcn7MUCb5dY2j">
            Av herr Larsson i Borrby, om åtgärder mot skadegörelse av vild-
            kanin.
          </p>
          <p xml:id="i-U2F2m5EwEa8tDszU9HwGVL">
            Frågan om vildkaninernas skadegörelse på växande gröda inom jord-
            bruk, skog och fruktodling har under det senaste kvartseklet upprepade
            gånger tagits upp i olika sammanhang. Efter framställning från
            RLF och Småbrukareförbundet till jordbruks- departementet i frågan
            utarbetades år 1953 ett förslag till ändring av lagen i fråga
            om jakt på kaniner. Enligt detta förslag skulle länsstyrelsen
            få öka- de befogenheter att förordna om intensifierad utrotningsverksamhet
            på området. Förslaget framlades dock aldrig. De olika framställningarna
            till Kungl. Maj:t under 1950-talet om lag- ändringar och bemyndiganden
            i syfte att hålla kaninstammen nere och minska dess skadeverkningar
            resulterade inte i någon ändring av lagen. Kungl. Maj:ts beslut
            av den 27 november 1959 i denna fråga innebar att framställningen
            om ändring i författningsbestämmelserna icke föranledde någon
            annan åtgärd än att handlingarna överlämnades till 1949 års jakt-
            utredning för vidare behandling. Denna utredning har under 1960
            avgivit ett betänkande rörande nya bestämmelser för planmässigt
            bekämpande av vildkaninen på Gotland. I detta snuddar man även
            vid Sydsveriges vild- kaninproblem, vilket man synbarligen anser
            vara av mindre omfattning: »Slutligen får jaktutredningen omförmäla,
            att utredningen funnit särskild lagstiftning i syfte att befordra
            ett intensifierat bekämpande av vildkaninen i Skåne och angränsande
            landskap i varje fall för närvarande icke vara erforderlig.» Kristianstads
            läns hushållningssällskap har emellertid under 1960 och 1961 verkställt
            utredning i frågan och kommit fram till en motsatt me- ning i
            utredningskommitténs slutrapport den 3 oktober 1961, där man bl.
            a. anför följande: Den 3 maj 1961 besiktigade kommittén ägorna
            hos ett antal jordbrukare i Trolle-Ljungby och Gualövs socknar.
            Därvid kunde allvarliga skador i höstråg, vårsäd, lupiner, slåtter-
            och betesvallar studeras. De berörda jord- brukarna menade att
            antalet skadedjur tack vare de senaste årens milda vintrar kraftigt
            ökats samt att kaninplågan blev allt besvärligare i denna bygd.
            Genom att sätta upp nät runt fälten kunde man erhålla ett någorlunda
          </p>
          <p xml:id="i-S9HYeEp5PpkVYEDz1wrUah">
            gott skydd. Nätet drog emellertid en kostnad av ca en krona per
            löpmeter exkl. stolpar, varför en sådan åtgärd ställer sig förhållandevis
            dyr.
          </p>
          <pb facs="riksdagen-motions-pdf/data/1962/mot_1962__ak__613/mot_1962__ak__613-002.pdf"/>
          <p xml:id="i-dLkhyuNeCiL5TtDSqL138">
            Motioner i Andra kammaren, nr 613 år 1962 3
          </p>
          <p xml:id="i-RjKhgoSYrqD7GAN1CiQhZ3">
            Samstämmiga uppgifter från olika håll visar att vildkaninerna
            är på stark utbredning i de södra delarna av vårt land. Till detta
            har inte minst de två senaste årens milda vintrar bidragit. Stora
            skador vållas varje år på fält- grödor, skogsplanteringar och
            fruktträdgårdar. Den av kommittén i septem- ber 1960 gjorda enkäten
            ger en antydan om att de av kaninerna vållade skadorna representerar
            stora värden och kan t. ex. för en arrendator åstad- komma ett
            allvarligt ekonomiskt avbräck. Det står klart för kommittén att
            man, såsom redan framhållits, endast genom energiska bekämpningsåtgärder
            av flera slag kan tänka sig att med framgång hålla tillbaka vildkaninstammens
            utbredning. Kommittén anser att metoden att använda dödande kemiska
            medel i kampen mot kaninerna måste betraktas som det mest effektiva
            sättet. Me- todiken för användning av i första hand stridsgasen
            klorpikrin borde sna- rast prövas ut och finna systematisk användning
            i de utsatta områdena. 1949 års jaktutredning har för Gotlands
            del föreslagit generell användning av detta medel. Gasen sprutas
            med hjälp av speciell apparatur in i gångarna, där den kvarstannar
            på grund av sin tyngd. Metoden synes vara mest an- vändbar i sandjordsområden
            men — naturligt nog — mindre lämplig vid kaninbekämpning i stengärdesgårdar.
            Bekämpningen med hjälp av klorpikrin bör äga rum under vintern
            och handhavas av specialutbildad personal. Vidare bör en intensiv
            avskjutning året runt höra till det reguljära be- kämpandet. Kommittén
            menar att jaktåtgärderna icke bedrives med den energi från markägarnas
            sida som vore behövlig. Enligt kommitténs förmenande måste det
            ligga i både jordägares och arrendatorers intresse att kampen
            föres så effektivt som möjligt. En upp- görelse om arrendatorernas
            jakträtt baserad på inbördes förtroende borde väl därför icke
            vara omöjlig att få till stånd i varje enskilt fall. Kommittén
            ifrågasätter även om inte länsstyrelsen med stöd av 24 8 1 mom.
            i jaktlagen för länge sedan bort förelägga alla jakträttsinnehavare
            i exempelvis Gärds, Albo och Villands härader att vidtaga effektiva
            åtgärder för kaninstammens tillbakahållande.
          </p>
          <p xml:id="i-PdZQQJippkJg7JBvKwVB6m">
            Med stöd av dessa citat ur utredningsrapporten från Kristianstads
            län måste till skillnad från 1949 års jaktutrednings år 1960 avgivna
            betänkande framhållas att åtgärder i syfte att befordra ett intensifierat
            bekämpande av vildkaninen jämväl i Skåne och angränsande landskap
            är synnerligen erforderliga. Härmed hemställes, att riksdagen
            måtte besluta att i skrivelse till Kungl. Maj:t anhålla att frågan
            om vildkaninernas skadegörelse i Skåne och angränsande landskap
            upptages till förnyad prövning. Stockholm den 26 januari 1962
          </p>
          <p xml:id="i-NSFRP9N7MgNvH6rxTtNKt2">
            Einar Larsson i Borrby
          </p>
        </div>
      </div>
    </body>
  </text>
</TEI>
