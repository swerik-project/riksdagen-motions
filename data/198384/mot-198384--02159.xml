<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02159">
  <teiHeader>
    <fileDesc>
      <titleStmt>
        <title>Beskattningen av ideella föreningars insamling av returpapper</title>
        <author>Anders Högmark och Birgitta Källman</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattningen av ideella föreningars insamling av returpapper</title>
          <idno type="rdwebb">G7022159</idno>
          <rs type="number">2159</rs>
          <ref type="dokument_url_text">http://data.riksdagen.se/dokument/G7022159/text</ref>
          <ref type="dokument_url_html">http://data.riksdagen.se/dokument/G7022159</ref>
          <ref type="dokumentstatus_url_xml">http://data.riksdagen.se/dokumentstatus/G7022159</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-McV8uzEvZdxJephaZbqN9X</idno>
            <name>ANDERS G. HÖGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-SysvMFbvkEhmXkBp2SQyKp</idno>
            <name>BIRGITTA KÄLLMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QKes7wL8K2S34L5Agx9Gnp" type="signed"/>
        <correspContext corresp="i-QKes7wL8K2S34L5Agx9Gnp">
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-SysvMFbvkEhmXkBp2SQyKp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2159/mot_198384__2159-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2159
          </p>
          <p>
            Anders Högmark och Birgitta Källman Beskattningen av ideella
            föreningars insamling av returpapper
          </p>
          <p>
            Under senare tid har bristen på skogsråvara tilldragit sig ett
            ökande intresse. Ett delproblem i detta sammanhang är att förse
            återvinningspap- persbruken med bl. a. tidningspapper. På initiativ
            av länsstyrelserna i de sju södra länen i riket (Jönköpings, Kronobergs,
            Kalmar, Blekinge, Kristianstads, Malmöhus och Hallands län) har
            bildats en arbetsgrupp för att närmare belysa frågan. Bakgrunden
            är att man vill förverkliga 1975 års riksdagsbeslut att öka pappersinsamlingen
            från hushållen för att därmed skaffa råvara åt pappersbruken.
            Utvecklingen av pappersinsamlingen har gått långsammare än beräknat,
            vilket bl. a. uppmärksammats under 1980/81 års riksdag. Under
            1981 finns — enligt tillgängliga uppgifter — organiserad insamling
            från hushållen i någon form i 222 av landets totalt 279 kommuner.
            Insamlingarna sker i olika former och i skiftande omfattning.
            Sannolikt sker insamlingarna endast i begränsad mån direkt genom
            kommunernas försorg eller av dessa antagna entreprenörer. Däremot
            torde man i stor omfattning ha engagerat ideella föreningar, främst
            idrottsföreningar för denna verksamhet. Någon kartläggning finns
            veterligen inte hur de ekonomiska förhållandena mellan uppköpare
            av returpapper och insamlare är, inte ens om avtal alltid finns
            mellan parterna eller, då avtal finns, om de tecknats mellan uppköpare
            och föreningar eller mellan uppköpare och enskilda föreningsmedlemmar.
            Fr.o.m. 1979 års taxering gäller nya regler för beskattning av
            ideella föreningar. Riksskatteverket har därför givit ut en informationsbroschyr
            (RSV 324) i februari 1981. I den sägs bl.a.: För att försäljnings-
            och insamlingskampanjer skall betecknas som ”verksamhet av hävd”
            skall de ha karaktär av tillfälliga uppdrag. Om en förening t.
            ex. förbinder sig att samla in returpapper under en längre sammanhängande
            period mot ersättning kan verksamheten inte betecknas om kampanj.
            Sådana inkomster torde därför bli skattepliktiga i sin helhet.
            Uttalandet i informationsbroschyren har tyvärr inte gett den klarhet
            som skulle vara önskvärd. Att ersättning av insamlingar som bedrivs
            i förvärvssyfte och med viss varaktighet kan vara inkomst av rörelse
            är i och för sig riktigt. Problemet är dock mer komplicerat än
            så. Avdragssidan t. ex. berörs inte i broschyren. Svårigheterna
            att bestämma skäliga avdrag för omkostnader såsom bilkostnader
            är synnerligen stora. F.n. torde de insamlande medlemmarna i en
            idrottsförening (eller deras föräldrar) stå för bl.a. bilkostnaderna.
            Betraktas veksamheten såsom skattepliktig kan man
          </p>
          <pb facs="riksdagen-motions-pdf/data/198384/mot_198384__2159/mot_198384__2159-002.pdf"/>
          <p>
            Mot. 1983/84:2159 14
          </p>
          <p>
            inte längre räkna med denna inställning, utan i stället kommer
            man då att avräkna bilkostnader m. m. enligt eljest gängse grunder.
            Nettot torde då bli ringa eller intet. Vidhåller man att insamlingarna
            skulle vara skattepliktiga kan det t.o.m. inträffa att ett avdragsgillt
            underskott uppkommer. Vidare påverkas den skattemässiga bedömningen
            av eventuellt avtals utformning. Konsekvenserna blir inte desamma
            då avtal finns mellan uppköpare och insamlande föreningar och
            då sådana träffas mellan uppköpare och direkt med föreningsmedlemmar.
            Även variationer i övrigt i avtalen är av betydelse. Slutligen
            kan det finnas insamlingar utan formella avtal. Det finns grundad
            anledning räkna med att föreningarna och deras medlemmar f.n.
            inte blir likformigt behandlade i skattehänseende. Det är inte
            uteslutet att man på många håll ”löst problemen” genom att inte
            bara idrottsföreningar utan även andra ideella föreningar ej uppgivit
            ersättningar för insamlingsarbete och att taxeringsnämnderna inte
            heller beskattat sådana ersättningar. På grund av att en av de
            större uppköparna av returpapper finns i södra Småland har problemet
            särskilt aktualiserats i Kronobergs län och i viss mån i grannlänen.
            Vad som uppmärksammats i Kronobergs län torde närmast vara att
            jämföra med ett s. k. isbergsfenomen. Till saken hör att länsstyrelserna
            f.n. saknar tillräcklig möjlighet att kontrollera om skilda slag
            av ideella föreningar bedriver nu avsedd verksamhet. Någon registreringsskyldighet
            föreligger inte för ideella föreningar. På rekommendation av skattechefen
            i Kronobergs län har vederbörande taxeringsnämnd i detta län avstått
            från att vid 1981 års taxering ta upp eventuella ersättningar
            till beskattning. Bakom detta ligger främst svårigheterna att
            kunna konstatera vad som eventuellt kan kvarstå såsom beskattningsbart
            och att eventuella ersättningar på andra håll inte blivit uppmärksammade,
            något som inte lett till en rättvis och likformig taxering. Till
            bilden hör också att man ansett sig i rådande osäkra läge inte
            böra motarbeta riksdagens klart uttalade önskan om att främja
            insamlingsverk- samheten genom en utpräglad fiskal inställning.
            Även på mervärdeskattesidan föreligger oklarheter. Också här finns
            anledning anta att en bristande likformighet råder vid behandlingen
            av både insamlare och uppköpare. Svårigheterna hör främst samman
            med problemet om man har att göra med en vara i verksamheten (då
            skatteplikt kan uppkomma) eller med en transport av avfall (då
            skattefrihet kan föreligga). I dagens ekonomiska läge är det angeläget
            att man tillvaratar alla de resurser som vår industri behöver
            och att man vidtar effektiva åtgärder för att ge arbete åt så
            många som möjligt. Detta gäller även då det är fråga om sådana
            insamlingar som vi nu berört. Om kommunerna dock inte anser sig
            själva kunna åtaga sig insamlingsverksamheten utan överlåter den
            bl. a. till idrottsföreningar, måste åtgärder snarast vidtas för
            att undanröja skattemässiga hinder så att riksdagens uttryckliga
            intentioner förverkligas. Ett allvarligt sådant hinder är oklara
            skatteregler. Åtgärder måste vidtas utan
          </p>
          <pb facs="riksdagen-motions-pdf/data/198384/mot_198384__2159/mot_198384__2159-003.pdf"/>
          <p>
            Mot. 1983/84:2159 1
          </p>
          <p>
            An
          </p>
          <p>
            dröjsmål. Eljest kan verkamheten stoppas upp. Om så är möjligt,
            bör riksskatteverket ges uppdrag att se över sina anvisningar
            och i övrigt företa den kartläggning och övriga utredningar som
            är erforderliga. I annat fall måste ändrad lagstiftning skyndsamt
            komma till stånd. En enkel ändring kan förslagsvis ske genom att
            i punkten 4 av anvisningarna till 54$ kommunalskattelagen införs
            orden ”insamling av returpapper genom medverkan av ideella föreningar”.
            Eventuellt stadgas att befrielse för skatt medges upp till ett
            frikostigt tilltaget belopp. Ändringen bör få träda i kraft redan
            fr.o.m. 1983 års taxering. Rättelser av redan påförda taxeringar
            för 1983 kan vid snar ändring av kommunalskattelagen göras på
            ett omkomplicerat sätt av länsstyrelserna i form av s. k. intendentsbesvär.
            I förekommande fall kan anstånd medges att erlägga kvarstående
            skatt under uppbördsstämmorna i mars och maj månader 1984. Med
            hänvisning till vad som ovan framförts hemställs att riksdagen
            hos regeringen begär förslag om ändringar av kommunalskattelagens
            54$ i vad avser skattskyldighet för ideell föreningsinsamling
            av returpapper i enlighet med vad som i motionen anförts.
          </p>
          <p>
            Stockholm den 25 januari 1984
          </p>
          <p>
            ANDERS G. HÖGMARK (m) BIRGITTA KÄLLMAN (m)
          </p>
          <pb facs="riksdagen-motions-pdf/data/198384/mot_198384__2159/mot_198384__2159-004.pdf"/>
          <p>
            minab/gotab Stockholm 1984 77775
          </p>
        </div>
      </div>
    </body>
  </text>
</TEI>
