<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-04180">
  <teiHeader>
    <fileDesc>
      <titleStmt>
        <title>med anledning av prop. 2017/18:252 Extra ändringsbudget för 2018 - Ny möjlighet till uppehållstillstånd</title>
        <author corresp="i-YSKeLiTp6e1eVBrTwK4cRX">av Aron Modig m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4180 av Aron Modig m.fl. (KD)</title>
          <idno type="rdwebb">H5024180</idno>
          <rs type="number">4180</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5024180/text</ref>
          <ref type="dokument_url_html">http://data.riksdagen.se/dokument/H5024180</ref>
          <ref type="dokumentstatus_url_xml">http://data.riksdagen.se/dokumentstatus/H5024180</ref>
          <ref type="docx">http://data.riksdagen.se/fil/F39CE232-4934-479F-B615-A47FD0B5336A</ref>
          <ref type="pdf">http://data.riksdagen.se/fil/DB582141-1B9B-4BD9-B201-3BAF4338C04A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SvMHLyZPvreCGKnj63vgkc</idno>
            <name>Erik Slottner</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-X3mJUMAbjgpg3hn3twdhYe" type="basedOn"/>
        <correspContext corresp="i-X3mJUMAbjgpg3hn3twdhYe">
          <ref>Proposition 2017/18:252</ref>
        </correspContext>
        <correspAction xml:id="i-D3uJd3Ltn3NGiHP285fmk6" type="signed"/>
        <correspContext corresp="i-D3uJd3Ltn3NGiHP285fmk6">
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SvMHLyZPvreCGKnj63vgkc"/>
        </correspContext>
        <correspAction xml:id="i-WZ1DvGxhzjTL5ZFot5MjyR" type="submitted">
          <date when="2018-05-04"/>
          <time when="18:40:09"/>
        </correspAction>
        <correspAction xml:id="i-3B2GBm4EuqxtSAxRP3qgyN" type="reviewed">
          <date when="2018-05-09"/>
          <time when="10:28:34"/>
        </correspAction>
        <correspAction xml:id="i-VRjZA3V2nL13Jrfbv32cPJ" type="dismissed">
          <date when="2018-05-14"/>
        </correspAction>
        <correspAction xml:id="i-LNMs2Z3gbk2uxdCCPXreKK" type="referred">
          <date when="2018-05-15"/>
        </correspAction>
        <correspAction xml:id="i-NhYRAMQ3TkuTewyUP8DFZD" type="assigned">
          <date when="2018-06-07"/>
          <time when="17:28:17"/>
        </correspAction>
        <correspContext corresp="i-NhYRAMQ3TkuTewyUP8DFZD">
          <ref type="assignedTo">Finansutskottet</ref>
        </correspContext>
        <correspAction xml:id="i-LFQ6AjHxkZbV95qjtQtoB8" type="behandlas_i"/>
        <correspContext corresp="i-LFQ6AjHxkZbV95qjtQtoB8">
          <ref type="uppgift">2017/18:FiU49</ref>
          <ref type="ref_dok_id">H501FiU49</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU49</ref>
          <ref type="ref_dok_titel">Extra ändringsbudget för 2018 - Ny möjlighet till uppehållstillstånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2ZrXVPZUpEdHYhTdBt8Qtz" type="motHeader">
        <div xml:id="i-HtxBb6Tau5RZYKqWxFdgza" type="motTitle">
          Motion till riksdagen 2017/18:4180 av Aron Modig m.fl. (KD) med
          anledning av prop. 2017/18:252 Extra ändringsbudget för 2018 –
          Ny möjlighet till uppehållstillstånd
        </div>
      </div>
      <div xml:id="i-UJ9vteWkiF9M5CvSg7rJ7H" type="motBody">
        <div xml:id="i-CLU52ervZr9oiNPGuTDhn6" type="motProposal" subtype="förslag">
          <head xml:id="i-PprnMDoUDasyTB2TK3kgEr">
            Förslag till riksdagsbeslut
          </head>
          <list xml:id="i-HbuBi8eRS93SW65YwXumaZ">
            <item xml:id="i-Gomze8M7FRsLkCyAJuAw1Z" sortKey="Yrkande 1">
              Riksdagen avslår proposition 2017/18:252 Extra ändringsbudget
              för 2018 – Ny möjlighet till uppehållstillstånd.
            </item>
          </list>
        </div>
        <div xml:id="i-5avzjScezDBo3vgxaWXPWR" type="motContent">
          <head xml:id="i-3wt4SoTaXXqn2Ut6aXahaL" type="h1">
            Propositionen i korthet
          </head>
          <p xml:id="i-FDoPGqqkr3QHPKELHXW2Lm">
            I propositionen lämnas framför allt förslag om en ny möjlighet
            till uppehållstillstånd för vissa ensamkommande unga. Det föreslås
            att en utlänning som har fått, eller annars skulle få, ett beslut
            om utvisning ska kunna beviljas ett uppehållstillstånd för studier
            på gymnasial nivå om ett antal kriterier är uppfyllda. Dessa kriterier
            är
          </p>
          <list xml:id="i-Sp9BcUHGJ4j9w9Nivt7exz" style="ul">
            <item xml:id="i-EqioJVdpXYEPjGk9ZFbcXC">
              att utlänningens första ansökan om uppehållstillstånd ska ha
              registrerats hos Migrationsverket den 24 november 2015 eller tidigare
            </item>
            <item xml:id="i-K89wmye5kDBxR7YFPksfUn">
              att det för utlänningen har, eller borde ha, anvisats en kommun
              som ska ordna boendet
            </item>
            <item xml:id="i-7JgKH1SDnCRvr6cy3cfKf3">
              att beslutet om utvisning har fattats, eller annars skulle fattas,
              15 månader eller senare från registreringsdatumet men tidigast
              den 20 juli 2016
            </item>
            <item xml:id="i-N38jCYvNrN5eaz9CDpoXtm">
              att beslutet om utvisning har fattats, eller annars skulle fattas,
              när utlänningen är 18 år eller äldre
            </item>
            <item xml:id="i-R6Ccc85P3xfZde2awWw4Mz">
              att utlänningen befinner sig i Sverige när ansökan om uppehållstillstånd
              för studier på gymnasial nivå görs
            </item>
            <item xml:id="i-6TWK2ABTfJVzi14TuKmzzd">
              att utlänningen studerar eller har för avsikt att studera i gymnasieskolan
              eller gymnasiesärskolan, på heltid på en annan motsvarande utbildning
              eller på heltid på en sammanhållen yrkesutbildning inom komvux
              eller särvux.
            </item>
          </list>
          <p xml:id="i-R8WqGwGPNwbtKnygoE4qbz">
            En ansökan om ett sådant uppehållstillstånd föreslås endast få
            göras under en begränsad tid och vid ett tillfälle.
          </p>
          <p xml:id="i-ReygY7FfzVjvPVmXazkDAy">
            I propositionen föreslås också en lösning på de problem som nuvarande
            lagstiftning har medfört när det gäller möjligheten att verkställa
            av- eller utvisningsbeslut efter en ansökan om uppehållstillstånd
            för studier på gymnasial nivå i vissa fall. I nuvarande lagstiftning
            finns en bestämmelse om automatiskt verkställighetshinder som
            har kunnat användas även av en utlänning som inte omfattas av
            möjligheten till ett sådant uppehållstillstånd. Enligt förslaget
            tas denna bestämmelse bort och ersätts av en bestämmelse som innebär
            att Migrationsverket och domstolarna i stället får en möjlighet
            att besluta om inhibition av ett beslut om av- eller utvisning
            i sådana fall.
          </p>
          <p xml:id="i-RrY89K1eUqpS2g9f1VLk69">
            Lagändringarna föreslås träda i kraft den 1 juli 2018 och bedöms,
            enligt propositionen, leda till ökade utgifter för både innevarande
            och kommande år. För 2018 ökar utgifterna med 700 miljoner kronor,
            för 2019 beräknas utgifterna öka med sammantaget 1,7 miljarder
            kronor och för 2020 med 0,5 miljarder kronor.
          </p>
          <head xml:id="i-3E9cepP2KNZCYUgK7VPUgc" type="h1">
            Bakgrund
          </head>
          <p xml:id="i-QNuwndiDPpfF2AvrSeBLKZ">
            Sverige har under lång tid varit ett av de länder i Europa och
            västvärlden som flest människor har sökt sig till för att ansöka
            om asyl. Under 2013, 2014 och början av 2015 ökade sedan detta
            antal stegvis för att kulminera under den s.k. flyktingkrisen
            hösten 2015. Bara under oktober och november detta år uppgick
            antalet asylsökande till nästan 80 000 personer, varav drygt 18
            000 registrerades som ensamkommande barn. Totalt under åren 2013–2015
            kom nästan 300 000 personer till Sverige för att söka asyl. Av
            dessa var drygt 46 000 ensamkommande barn och unga.
          </p>
          <p xml:id="i-Wq9PexGoonHmwpeuy9vQCw">
            Tack vare ett i grunden stabilt och välfungerande asylsystem,
            men också för att vi haft ett civilsamhälle som tagit ett mycket
            stort ansvar på flera olika områden, har Sverige länge klarat
            av det initiala mottagandet någorlunda väl. Att ett mottagande
            av den storleksordning vi hade åren 2013–2015, under en mycket
            begränsad tid, innebär svårigheter för ett litet land som Sverige
            är dock inte konstigt. På kortare sikt handlar det bl.a. om att
            asylansökningar ska kunna registreras och behandlas inom en rimlig
            tid och om att det ska finnas tillräckligt med bostäder att flytta
            in i. På lite längre sikt är det sedan viktigt att de nya invånarna
            kan få det stöd de behöver för att ha möjlighet att etablera sig
            på den svenska arbetsmarknaden.
          </p>
          <p xml:id="i-F92povdKbhfb7b9m6uWKji">
            Att dessa svårigheter – liksom kostnaderna för Sveriges asylmottagande
            – växte i omfattning utgjorde bakgrunden till att Kristdemokraterna
            hösten 2014 presenterade förslag om att den som beviljas asyl
            i Sverige som huvudregel borde ges ett tidsbegränsat uppehållstillstånd
            snarare än ett permanent sådant, att etableringsersättningen till
            nyanlända borde sänkas samtidigt som skatten på arbete sänks och
            att Migrationsverket snabbare borde behandla asylansökningar från
            länder som kan betecknas som säkra, från vilka nästan alla asylansökningar
            avslås. Mottagandet av dessa förslag i den svenska samhällsdebatten
            var hårt, inte minst från regeringspartierna. ”Det är helt fel
            ingång”, var exempelvis statsminister Stefan Löfvens kommentar.
          </p>
          <p xml:id="i-Y8oxqq77HYihwKKqd76j9t">
            Hösten 2015 hade dock fler partier insett att förändringar behövde
            göras av Sveriges regelverk. En migrationspolitisk överenskommelse
            slöts mellan regeringspartierna och Alliansen, innehållande flera
            förslag som liknade de som Kristdemokraterna presenterat ett år
            tidigare. Detta visade sig dock vara för sent.
          </p>
          <p xml:id="i-7n7yYgXS3NYLihQpZ47i51">
            Det stora antalet personer som sökte asyl i Sverige under denna
            tid gjorde att Kristdemokraterna tog fram ett stort antal ytterligare
            förslag för att förbättra mottagandet och i stort hantera migrationssituationen.
            I november 2015 påtalade vi därför bl.a. behovet av att införa
            gränskontroller och att asylansökningsområden borde inrättas i
            närheten av våra stora gränsövergångar, dit personer som vill
            söka asyl i Sverige borde hänvisas. Reaktionen från regeringen
            var alltjämt avvisande, där dåvarande migrationsministern Morgan
            Johansson var en av flera som uttryckte kritik. Förslag som liknar
            Kristdemokraternas förslag har dock presenterats nyligen i en
            statlig utredning (2018:22).
          </p>
          <p xml:id="i-H5YonAMYtgNZyZYeDqzAim">
            Några veckor senare hölls så den välkända presskonferens där
            regeringen gjorde en total helomläggning av migrationspolitiken.
            Vid denna presenterades grunderna för den s.k. tillfälliga lagen;
            Sverige skulle nu i ett slag gå från att ha EU:s kanske mest generösa
            migrationspolitik till att lägga sig på unionens ”miniminivå”.
            Kristdemokraterna välkomnade i detta läge att regeringen slutligen
            reagerade, men menade att reaktionen kom på tok för sent och att
            den därmed blev kraftigare än vad den borde ha behövt vara.
          </p>
          <p xml:id="i-GnuhyHWdQPfWvdV3qGonnX">
            Då regeringens konkreta lagförslag presenterades våren 2016 blev
            Kristdemokraternas svar därför att helt sonika stå fast vid den
            balanserade politik på området som vi själva stakat ut under de
            föregående åren. Vi ansåg att det var bra att regeringen nu föreslog
            att tidsbegränsade uppehållstillstånd skulle användas som huvudregel,
            men att de 13 månader långa uppehållstillstånd som regeringen
            föreslog för bl.a. alternativt skyddsbehövande var för korta.
            Och vi motsatte oss såväl regeringens inskränkningar av möjligheten
            till familjeåterförening för vissa skyddskategorier som att bestämmelserna
            om synnerligen och särskilt ömmande omständigheter som grund för
            uppehållstillstånd togs bort. Dessa frånsteg, i en mer generös
            riktning, från regeringens politik har vi också sedan dess finansierat
            i våra budgetmotioner (se exempelvis mot. 2017/18:3394).
          </p>
          <p xml:id="i-DTFwWqoWPdWwUgNshRkRCN">
            Samtidigt menade vi att flera förändringar, som borde ha genomförts,
            saknades i regeringens proposition, vilken också var hastigt framtagen
            och kritiserades hårt av bl.a. Lagrådet. Då den tillfälliga lagen
            behandlades i riksdagen i juni 2016 röstade vi följaktligen på
            våra egna förslag i stället för på de som presenterats av regeringen.
            Vår linje i sin helhet finns att läsa i motion 2015/16:3417.
          </p>
          <p xml:id="i-K2ogEdyjdbAypZPi4fPCp4">
            Ett år senare – våren 2017 – kom regeringen med en komplettering
            av den tillfälliga migrationslagstiftningen, nu med ett förslag
            om att införa uppehållstillstånd för studier på gymnasienivå.
            Regeringen hade upptäckt att bl.a. det faktum att bestämmelserna
            om synnerligen och särskilt ömmande omständigheter som grund för
            uppehållstillstånd tagits bort slog orimligt hårt mot personer
            som kommit till Sverige som ensamkommande, och föreslog därför
            vissa specialregler för denna grupp. Från Kristdemokraternas sida
            påtalade vi att det var regeringen själv som genom den hastigt
            framtagna och därmed illa beredda, alltför restriktiva, lagstiftningen
            skapat den situation som de nu försökte lösa med en ny tillfällig
            lagstiftning. Vi var dock inte ensamma om att kritisera förslaget,
            utan såväl flertalet remissinstanser som Lagrådet hade betydande
            anmärkningar. I riksdagsbehandlingen förde vi från Kristdemokraternas
            sida återigen fram våra egna förslag och röstade på dessa vid
            voteringen. Vår linje i sin helhet finns att läsa i motion 2016/17:3653.
          </p>
          <p xml:id="i-Pui4zpqfncZ3Nri1fcSnKG">
            Nu – ett år senare, igen – befinner vi oss alltså i en liknande
            situation, där regeringen vill komplettera den sedan tidigare
            kompletterade tillfälliga migrationslagstiftningen. Den aktuella
            propositionen är ännu ett exempel på, liksom en konsekvens av,
            en illa förberedd och godtycklig migrationspolitik. Det är därför
            inte förvånande att regeringens förslag också denna gång har fått
            utstå mycket hård kritik i remissomgången. Ett av Lagrådets utlåtanden
            var exempelvis att ”gränsen här har nåtts för vad som är acceptabelt
            i fråga om hur lagstiftning kan utformas”.
          </p>
          <p xml:id="i-5s3TZMjUFBWeqF7NyKsKkP">
            Precis som 2016 och 2017 kommer Kristdemokraterna i den kommande
            riksdagsbehandlingen att lyfta fram den politik på området som
            vi nu drivit under i princip hela mandatperioden. Samtidigt har
            vi flera skäl att i voteringen denna gång – till skillnad från
            voteringarna i juni 2016 respektive juni 2017 – rösta skarpt nej
            till regeringens förslag.
          </p>
          <head xml:id="i-3TcDZ1JtUQ5BrHSY5cVWk8" type="h1">
            Kristdemokraternas skäl till att avslå propositionen
          </head>
          <p xml:id="i-EPAtGbwqUa11zZY3fwusN9">
            Kristdemokraterna motsätter sig propositionen med undantag för
            den del som syftar till att lösa de problem som nuvarande lagstiftning
            har medfört vad gäller möjligheten att verkställa av- eller utvisningsbeslut
            efter en ansökan om uppehållstillstånd för studier på gymnasial
            nivå i vissa fall. De skäl som vi anför är framför allt att förslagen
            i propositionen bidrar till ökad godtycklighet och försämrad rättssäkerhet
            i migrationssystemet samt till att undergräva asylrätten och att
            de bidrar till att skapa falska förhoppningar hos en redan utsatt
            grupp. Argumentationen utvecklas nedan.
          </p>
          <head xml:id="i-QXCyaVA2k9CUeB9Ci2f9Pv" type="h2">
            Regeringens förslag är godtyckliga och bidrar till försämrad
            rättssäkerhet
          </head>
          <p xml:id="i-9wJt9WU8cN1UV5jnhs2184">
            Svensk lagstiftning, och i synnerhet vår asyllagstiftning, måste
            präglas av rättssäkerhet, förutsebarhet och logik. Den måste också
            premiera de personer som följer regelverket och talar sanning.
            Dessa centrala angelägenheter uppnås dock inte med regeringens
            förslag, utan snarare det motsatta. Till exempel hamnar den person
            som vid ankomsten felaktigt uppgett en lägre ålder än den faktiska
            åldern i en bättre situation än vad personen borde hamna i. Detsamma
            gäller den som obstruerat mot gällande regler och inte självmant
            återvänt till sitt hemland då han eller hon fått ett lagakraftvunnet
            avvisningsbeslut. Samtidigt hamnar vissa av de som angav en korrekt
            ålder vid ansökningstillfället, och de som faktiskt återvänt hem
            då ett lagakraftvunnet avvisningsbeslut erhållits, i en sämre
            situation.
          </p>
          <p xml:id="i-Pmc1ADaMbj5TxpkbPBMN2d">
            Kristdemokraterna anser att det är mycket olyckligt – liksom
            ett stort misslyckande – att handläggningstiderna de senaste åren
            har varit så pass långa som de har varit, vilket har drabbat enskilda.
            Men i en värld där 65 miljoner människor befinner sig på flykt
            är det en orättvis och godtycklig princip att det är längden på
            Migrationsverkets och svenska domstolars handläggningstider, och
            inte den enskildes förhållanden och asylskäl, som ska avgöra möjligheten
            till uppehållstillstånd. Precis som Lagrådet skriver i sitt yttrande
            skulle regeringens förslag innebära en ny och oprövad princip
            i svensk rätt. Att två personer i samma situation, och som har
            ansökt om asyl samtidigt, behandlas olika enbart beroende på när
            Migrationsverket har registrerat deras respektive ansökningar
            och fattat beslut i respektive fall gör dessutom att Justitiekanslern
            frågar sig om förslaget inte bryter mot principen om allas likhet
            inför lagen.
          </p>
          <p xml:id="i-AhZmXvDRi8F5pwffeAbDmE">
            Till ovanstående kommer att regeringens förslag, om det antas
            av riksdagen, kommer att krångla till ett redan avancerat regelverk
            ytterligare. För ett år sedan, då den första ”gymnasielagen” skulle
            antas, skrev Advokatsamfundet följande i sitt remissvar:
          </p>
          <p xml:id="i-7DCJLsMPmAKXCeVyhMQScs">
            Advokatsamfundet finner det även särskilt angeläget att framhålla
            att den föreslagna lagstiftningen är synnerligen komplicerad och
            tekniskt svår att genomtränga, även för advokater med långvariga
            erfarenheter och kunskaper inom det aktuella området. […] Det
            förslag som nu föreligger, innebär en svårforcerad lagtext med
            ett stort antal snarlikt formulerade paragrafer gällande olika
            men snarlika grupper. Det är enligt Advokatsamfundets uppfattning
            inte klarlagt varför de olika grupperna behöver särbehandlas på
            föreslaget sätt. Varje sökande måste troligtvis prövas och erhålla
            tillstånd enligt två–tre olika paragrafer under sin skolgång.
            Till detta tillkommer övergångsbestämmelser, som bryter mot den
            generella regel som tidigare slagits fast om den tillfälliga begränsningslagens
            tillämplighet för barn med ansökan innan den 24 november 2015,
            samt en helt ny tillfällig lag som ska träda i kraft vid en senare
            tidpunkt. […] Förutsebarhet och användbarhet riskerar att inte
            kunna upprätthållas med nu föreslagen ordning.
          </p>
          <p xml:id="i-BZovXbjqG4WK2Dd4pm7bYd">
            Nu går regeringen alltså fram med ett lagförslag som ytterligare
            komplicerar Sveriges regelverk. Det är inte ansvarsfullt.
          </p>
          <head xml:id="i-LC1x8RFvemRg9eyJWYd3Lx" type="h2">
            Regeringens förslag undergräver asylrätten
          </head>
          <p xml:id="i-5fDzpeZtsRfqVKFeWkEGiQ">
            Kristdemokraternas utgångspunkt är att värna asylrätten och att
            Sverige har ett moraliskt ansvar att hjälpa medmänniskor i nöd.
            Sverige har – likt 144 andra länder – skrivit under FN:s flyktingkonvention.
            Detta innebär en rad förpliktelser, bl.a. att den utlänning som
            befinner sig i Sverige och anser sig vara i behov av skydd har
            rätt att söka asyl här samt att varje persons ansökan om asyl
            ska prövas individuellt.
          </p>
          <p xml:id="i-2B2wipcLEVP5ovgQGMdwAQ">
            Samtidigt menar Kristdemokraterna att Sveriges migrationspolitik
            ska vara reglerad. En konsekvens av detta är att de personer som
            i asylprocessen inte bedöms vara flyktingar eller ha andra skyddsskäl,
            och inte heller på annan grund uppfyller kriterierna för uppehållstillstånd,
            måste återvända till sitt hemland. Detta är också en del i att
            värna asylrätten.
          </p>
          <p xml:id="i-KwEa6NbhY1ZjmncXsdYjsJ">
            Regeringens förslag frångår dock denna princip. Enligt propositionen
            beräknas ca 9 000 personer omfattas av regeringens förslag om
            en ny möjlighet till uppehållstillstånd, varav ungefär 2 000 redan
            fått lagakraftvunna utvisningsbeslut medan övriga ca 7 000 personer
            har pågående mål i domstol.
          </p>
          <p xml:id="i-6fRseBNwCKERtKCCUvtHzN">
            Vidare är en förutsättning för att de personer som har fått ett
            lagakraftvunnet utvisningsbeslut ska omfattas av lagförslaget
            att de fortfarande befinner sig i Sverige, alltså att de aktivt
            har trotsat beslut som har fattats av svenska myndigheter och
            domstolar. Att premiera ett sådant beteende skulle dock ha en
            mycket negativ effekt på den svenska migrationspolitikens legitimitet.
            Incitamenten att återvända självmant efter ett erhållet lagakraftvunnet
            utvisningsbeslut skulle minska, och en olycklig signal skulle
            också sändas utanför landets gränser om att den som tar sig till
            Sverige, ofta via farliga vägar och människosmugglare, och håller
            sig kvar tillräckligt länge så småningom kan förväntas få uppehållstillstånd,
            oavsett om vederbörande har behov av internationellt skydd eller
            inte.
          </p>
          <head xml:id="i-FEmx2ZxBEPxY31yFNFACb6" type="h2">
            Regeringens politik skapar falska förhoppningar hos en redan
            utsatt grupp
          </head>
          <p xml:id="i-UBFrtx4rt5hZcDknahxxME">
            Även om regeringens förslag syftar till att ge vuxna personer
            – i övervägande fall män – som i flera instanser fått avslag på
            sina asylansökningar en ny möjlighet till uppehållstillstånd riktar
            de sig alltjämt till en grupp som får betraktas som utsatt. De
            riktar sig till människor som de facto drabbats av långa handläggningstider
            och i stor utsträckning fått leva länge i ovisshet. Det är dock
            viktigt att komma ihåg att regeringens förslag inte ger dessa
            någon rätt att stanna i Sverige långsiktigt. Vad det innebär är
            – tvärtom – en möjlighet till ett kort, tidsbegränsat uppehållstillstånd
            som på lång sikt kan omvandlas till ett permanent uppehållstillstånd
            för den som klarar av sina studier och får ett jobb som går att
            försörja sig på.
          </p>
          <p xml:id="i-m4kAtskobAWZtx2V8u3Uy">
            Den absoluta majoriteten av de ca 9 000 personer som förslaget
            riktar sig till saknar dock, av naturliga skäl, gymnasiebehörighet
            i Sverige. Den utbildningsform som då står till buds för dessa
            är därmed yrkesutbildning inom vuxenutbildningen. I dag finns
            dock inga platser till nya ungdomar inom denna utbildningsform,
            och inte heller någon plan eller några pengar för hur sådana ska
            skapas. Detta – tillsammans med det faktum att unga som kommit
            till Sverige i relativt hög ålder har dokumenterat svårt att ta
            sig igenom svensk utbildning med godkända betyg – talar för att
            regeringens förslag, i väldigt stor utsträckning, enbart kommer
            att inge falska förhoppningar hos en redan utsatt grupp och skjuta
            återvändandet på framtiden. Kristdemokraterna menar att detta
            inte är ett värdigt sätt att hantera situationen.
          </p>
          <head xml:id="i-C9Bng3ZGECDkqmAJpEeL8H" type="h2">
            Ytterligare skäl att gå emot regeringens förslag
          </head>
          <p xml:id="i-KLprEvAqLF4TdGM4QwQDCt">
            Vid sidan om vad som anförts ovan ser Kristdemokraterna några
            ytterligare skäl att motsätta sig regeringens förslag.
          </p>
          <p xml:id="i-MQdgqmegAAMvBrobkZjNfx">
            Av propositionen framgår att uppehållstillstånd får beviljas
            ”även om utlänningens identitet är oklar och han eller hon inte
            kan göra sin uppgivna identitet sannolik”. I utkastet till lagrådsremiss
            föreslogs inte någon motsvarande regel, utan denna lydelse tillkom
            efter att flera remissinstanser påpekat att få av de 9 000 personer
            som förväntas omfattas av den nya möjligheten till uppehållstillstånd
            skulle komma i fråga utan denna formulering, eftersom deras identitet
            är oklar och de inte gjort denna sannolik. Regeringen har därmed
            frångått rådande praxis om att styrkt identitet är en förutsättning
            för uppehållstillstånd som grundar sig i annat än skyddsskäl.
          </p>
          <p xml:id="i-8JDFg6L5xE4T7ujcVNDLmv">
            Bland andra Polismyndigheten menar att ett sänkt beviskrav leder
            till minskad kontroll över vilka som vistas i landet. Det regeringen
            anför som motargumentation är att en vandels- och säkerhetsprövning
            kommer att genomföras utifrån de uppgifter som utlänningen själv
            har uppgett samt övrig information som har framkommit och att
            denna prövning kan ge ”viss information” i vart fall om den period
            som utlänningen har vistats i Sverige. Kristdemokraterna ifrågasätter
            dock starkt tillförlitligheten i en sådan vandels- och säkerhetsprövning
            i och med att den sökande, utifrån regeringens föreslagna bestämmelser,
            inte kommer att behöva göra sin identitet sannolik.
          </p>
          <p xml:id="i-zBtkRiwa66xLgoPeuGGC5">
            Vidare kan som ytterligare skäl att gå emot regeringens lagförslag
            också anföras att mångfalt fler lärare med detta förslag kommer
            att hamna i situationen att deras bedömningar av enskilda elever
            kan avgöra huruvida dessa framöver beviljas förlängt uppehållstillstånd
            eller inte. Detta kan inte anses ligga inom ramen för en lärares
            ansvarsområde. Lärarnas Riksförbund framför liknande kritik i
            sitt remissvar.
          </p>
          <p xml:id="i-KdVAq95qxoprGcGRTxVcDy">
            Lagstiftningen kan därtill förväntas påverka Migrationsverkets
            och polisens återvändandearbete negativt. Sammantaget är konsekvenserna
            av regeringens proposition så omfattande negativa att det inte
            är möjligt för Kristdemokraterna att stödja den.
          </p>
          <head xml:id="i-3vNhGjQqvEwJ6jcHbCC15U" type="h1">
            Möjlighet för Migrationsverket och domstolarna att besluta om
            inhibition av beslut om av- eller utvisning
          </head>
          <p xml:id="i-K5fJJRKRwddmk1axCViTTn">
            Positivt med propositionen är dock att det i den också föreslås
            en lösning på de problem som nuvarande lagstiftning har medfört
            när det gäller möjligheten att verkställa av- eller utvisningsbeslut
            efter en ansökan om uppehållstillstånd för studier på gymnasial
            nivå i vissa fall. I nuvarande lagstiftning finns en bestämmelse
            om automatiskt verkställighetshinder som har kunnat användas även
            av en utlänning som inte omfattas av möjligheten till ett sådant
            uppehållstillstånd, alltså även då en sådan ansökan varit uppenbart
            ogrundad. Personer som har fått ett lagakraftvunnet avslagsbeslut
            på sin asylansökan, och därmed ett utvisningsbeslut, har med andra
            ord kunnat – och kan alltjämt – lämna in en ansökan om uppehållstillstånd
            för gymnasiestudier och därigenom stoppa utvisningen. Detta har,
            enligt gränspolisen, i avsevärd utsträckning påverkat myndighetens
            möjligheter att leva upp till regeringens krav om att öka antalet
            verkställda utvisningar negativt.
          </p>
          <p xml:id="i-HkEg3QDH1TVeCdp4BeQU31">
            I och med propositionen tas den aktuella bestämmelsen bort och
            ersätts av en bestämmelse som innebär att Migrationsverket och
            domstolarna i stället får en möjlighet att besluta om inhibition
            av ett beslut om av- eller utvisning i sådana fall. Kristdemokraterna
            välkomnar att regeringen nu försöker komma till rätta med det
            uppkomna problemet.
          </p>
          <head xml:id="i-7SgAf4FSYaH1BAtb2ktvuv" type="h1">
            Det vill Kristdemokraterna i migrationspolitiken
          </head>
          <p xml:id="i-JPabc8CUsvJEg7p8UwDgtH">
            Som framgår ovan har Kristdemokraterna sedan hösten 2014 hållit
            en stabil migrationspolitisk linje som partiet drivit, lagt förslag
            om och röstat för i riksdagen. Utgångspunkten för denna är att
            asylrätten ska värnas och att ansvar ska tas för en ordnad, human
            och långsiktigt ansvarsfull migrationspolitik som erbjuder en
            fristad för människor på flykt. Den senast uppdaterade versionen
            av denna helhet presenteras i Kristdemokraternas motion för statsbudgetens
            utgiftsområde 8, se gärna specifikt motion 2017/18:3394. Viktiga
            delar av denna helhet som är värda att lyfta fram specifikt i
            detta sammanhang är dock följande:
          </p>
          <list xml:id="i-9MFwfNCnrGjK9rU9p3k1gq" style="ul">
            <item xml:id="i-RefFfUqTHDXgEBPC7FU7GM">
              Kristdemokraterna motsätter sig att regeringen under den tid
              som den tillfälliga migrationslagstiftningen gäller tagit bort
              bestämmelserna om synnerligen och särskilt ömmande omständigheter
              som grund för uppehållstillstånd. Detta innebär att grunden för
              uppehållstillstånd inte längre finns för några av de mest sårbara
              av de personer som nu befinner sig här. Om Kristdemokraternas
              politik gällt under de senaste åren hade fler ensamkommande barn
              och unga beviljats uppehållstillstånd.
            </item>
            <item xml:id="i-7rHszWEYtAMxe8p49Yyr9z">
              Kristdemokraterna motsätter sig också att regeringen genom den
              tillfälliga lagen tagit bort rätten till familjeåterförening för
              vissa personer som beviljats uppehållstillstånd i Sverige, bl.a.
              som alternativt skyddsbehövande. För Kristdemokraterna är familjen
              mycket viktig för upplevelsen av gemenskap, trygghet och stabilitet,
              vilket inte minst gäller i en orolig och ständigt föränderlig
              omvärld. Möjligheten till familjeåterförening är också en av få
              lagliga och säkra vägar till Sverige.
            </item>
            <item xml:id="i-hetiR45kKeVNTrN5A7JkA">
              Kristdemokraterna motsätter sig därutöver att tidsbegränsade
              uppehållstillstånd så korta som 13 månader ges ut till de skyddsbehövande
              som saknar flyktingstatus men har andra skyddsskäl som utgör grund
              för uppehållstillstånd. Vi menar i stället att samtliga tidsbegränsade
              uppehållstillstånd bör vara treåriga samt att dessa efter en treårsperiod
              ska kunna omvandlas till permanenta uppehållstillstånd om skyddsskälen
              då kvarstår eller om personen i fråga kan försörja sig genom eget
              arbete eller företagande.
            </item>
            <item xml:id="i-AxFibn46EidkjTNvVo5cq4">
              Kristdemokraterna menar att en inspektion för migrationsfrågor
              bör inrättas. Den oerhörda komplexitet som migrationslagstiftningen
              har i dag, och som alltså riskerar att förvärras ytterligare med
              föreliggande proposition, ställer högre krav än tidigare på att
              noga följa hur rättssäkerheten i systemet upprätthålls. En inspektion
              för migrationsfrågor skulle möta detta behov. Syftet med en sådan
              är att verka för rättssäkerhet och effektivitet genom hela migrationsprocessen.
              Målet är att upptäcka systembrister och därigenom säkerställa
              rättssäkerheten för den enskilde.
            </item>
          </list>
          <p xml:id="i-LeKAwupZFHHj1PRhGj7XEy">
            Samtliga dessa delar står Kristdemokraterna självklart fast vid.
          </p>
        </div>
        <div xml:id="i-9E5WCADfqpKDhXdrNfYq5c" type="signatureBlock">
          <list xml:id="i-D5WaXfgurWe5wgeBGcXDPM">
            <item xml:id="i-Ux5TvV1GDG5DxsJddG5RHF" who="i-YSKeLiTp6e1eVBrTwK4cRX" type="signature">
              Aron Modig (KD)
            </item>
            <item xml:id="i-NC8CtfE5ekWipYfj18HnBW" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
            <item xml:id="i-QqjdQCZKaTJf6pGx4hSx4M" who="i-RVBRPDgYSffQso5SLJ9Cxr" type="signature">
              Larry Söder (KD)
            </item>
            <item xml:id="i-TTa4VFKsSbka43VfYURdRK" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
            <item xml:id="i-3cvuL3ninTo2sG55rbwKHt" who="i-SvMHLyZPvreCGKnj63vgkc" type="signature">
              Erik Slottner (KD)
            </item>
          </list>
        </div>
      </div>
    </body>
  </text>
</TEI>
