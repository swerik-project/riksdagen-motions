<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02570">
  <teiHeader>
    <fileDesc>
      <titleStmt>
        <title>Förenta Nationerna</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2570 av Markus Wiechel m.fl. (SD)</title>
          <idno type="rdwebb">H9022570</idno>
          <rs type="number">2570</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022570/text</ref>
          <ref type="dokument_url_html">http://data.riksdagen.se/dokument/H9022570</ref>
          <ref type="dokumentstatus_url_xml">http://data.riksdagen.se/dokumentstatus/H9022570</ref>
          <ref type="docx">http://data.riksdagen.se/fil/EAFDD113-5C8B-4777-ACAD-D4F604A2FB90</ref>
          <ref type="pdf">http://data.riksdagen.se/fil/C300F1CD-2D9B-40D2-B3F4-D505152DA290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CZibDBvoPJdKXBnVzMKmf5" type="signed"/>
        <correspContext corresp="i-CZibDBvoPJdKXBnVzMKmf5">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-XPFeKG7a95wayN7VfmFbX7" type="submitted">
          <date when="2021-10-01"/>
          <time when="18:56:24"/>
        </correspAction>
        <correspAction xml:id="i-LLMDue6Wr5DocSQ7HBpM3d" type="reviewed">
          <date when="2021-10-04"/>
          <time when="11:56:42"/>
        </correspAction>
        <correspAction xml:id="i-9LE9VZJ36JLTNoroWgS23F" type="referred">
          <date when="2021-10-14"/>
        </correspAction>
        <correspAction xml:id="i-4Dng3gumBHnLXiseSrJwt1" type="assigned">
          <date when="2022-10-05"/>
          <time when="11:48:13"/>
        </correspAction>
        <correspContext corresp="i-4Dng3gumBHnLXiseSrJwt1">
          <ref type="assignedTo">Utrikesutskottet</ref>
        </correspContext>
        <correspAction xml:id="i-5qHFaYH8uC16qB97W4Ph4u" type="behandlas_i"/>
        <correspContext corresp="i-5qHFaYH8uC16qB97W4Ph4u">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4Uhbo4tfbsvY8jaQc7so62" type="behandlas_i"/>
        <correspContext corresp="i-4Uhbo4tfbsvY8jaQc7so62">
          <ref type="uppgift">2021/22:UU10</ref>
          <ref type="ref_dok_id">H901UU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2021</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B3QCaTgrZ6jexycs9KCWHq" type="motHeader">
        <div xml:id="i-WEkk7nqhnEWRrtGKSSLcfC" type="motTitle">
          Motion till riksdagen 2021/22:2570 av Markus Wiechel m.fl. (SD)
          Förenta Nationerna
        </div>
      </div>
      <div xml:id="i-V6EWZWtoSXYYZ9kLXhcuas" type="motBody">
        <div xml:id="i-VJuDhDN866CJ6ypKe9UZ5Y" type="motProposal" subtype="förslag">
          <head xml:id="i-Cp2UHGQQvkebPDFz6oJTL8">
            Förslag till riksdagsbeslut
          </head>
          <list xml:id="i-G1qP1ZvBa7QG1C5sG6ayTf" style="ol">
            <item xml:id="i-4dJSW66gPx6EoVafW6gaiv">
              Riksdagen ställer sig bakom det som anförs i motionen om att
              FN ska inta en central plats i Sveriges utrikespolitik och tillkännager
              detta för regeringen.
            </item>
            <item xml:id="i-UdL9BqCsZLvQG2nfKwZVS8">
              Riksdagen ställer sig bakom det som anförs i motionen om att
              Sverige bör verka för högre krav på de länder som leder FN-arbetet,
              och detta tillkännager riksdagen för regeringen.
            </item>
            <item xml:id="i-BXnTFeKtHNjWMiVb19ytJd">
              Riksdagen ställer sig bakom det som anförs i motionen om att
              EU:s institutioner inte ska ha behörighet att föra Sveriges talan
              inom FN och tillkännager detta för regeringen.
            </item>
            <item xml:id="i-VRprkiEPiLzYUGGqVZwk9B">
              Riksdagen ställer sig bakom det som anförs i motionen om att
              Sverige inom FN bör verka för ett utökat arbete mot korruption
              såväl internt som externt och tillkännager detta för regeringen.
            </item>
          </list>
        </div>
        <div xml:id="i-JQECihm3GpyyBXWBZPkd5Z" type="motContent">
          <head xml:id="i-EDA6sob3uPNvRhst8UV6EL" type="h1">
            Inledning
          </head>
          <p xml:id="i-KzV66ggtutA1KouDDw2Rfe">
            Sverigedemokraterna anser att FN bör utgöra den primära mekanismen
            för interna­tionellt samarbete vad gäller fred och säkerhet samt
            samverkan för demokrati och mänskliga fri- och rättigheter. FN
            har sedan organisationen grundades 1945 varit mellanstatlig och
            en nationernas förening, baserad på den grundläggande principen
            att alla dess medlemmar är fria och likvärdiga. Det är en princip
            som Sverigedemokraterna vill slå vakt om. Samtidigt är de grundläggande
            mänskliga rättigheterna som de definieras i FN:s allmänna förklaring
            från 1948 den minsta gemensamma nämnaren, vilken vi anser att
            alla stater i alla situationer bör leva upp till. När dessa allvarligt
            kränks finner vi försvaret av mänskliga fri- och rättigheter överordnat
            suveränitets­principen. Historien har lärt oss att stater, inte
            ens demokratiska sådana, kan tillåtas obegränsat handlingsutrymme.
            Därför behövs FN-samarbetet för att garantera individens säkerhet
            mot övergrepp från repressiva regimer och verka för en positiv
            utveckling i fler länder. Säkerhetsrådet har därtill en viktig
            funktion att verka för fred och säkerhet och när så krävs utifrån
            ett brett mandat kunna besluta om fredsskapande och fredsbevarande
            insatser, även om det ska göras med stor försiktighet.
          </p>
          <head xml:id="i-4gZ89WZyic6QVd7Fe13jfY" type="h1">
            Högre krav på ledarskap
          </head>
          <p xml:id="i-VH4aQjUHnyjZPSgje5ygxn">
            Sverigedemokraterna ser FN:s konventioner om de mänskliga rättigheterna
            som vägledande dokument för världssamfundets välfärd. Konventionerna
            bör ratificeras av alla medlemsstater och praktiskt efterlevas
            i så stor utsträckning som möjligt. Eftersom det finns stora tveksamheter
            i många staters efterlevnad spelar konventionskommitté­erna en
            nyckelroll eftersom de övervakar och kritiserar stater som inte
            lever upp till sina åtaganden.
          </p>
          <p xml:id="i-BxRBMdPEs8wavuAB74qjf">
            Sverigedemokraterna ser en uppenbar risk för att förtroendet
            för FN:s institutioner urholkas om dess organ leds, eller dess
            ledare tillsätts av stater, som uppenbarligen inte lever upp till
            de mest grundläggande kraven på respekt för mänskliga rättigheter.
            Vi vill därför att Sverige arbetar för hårdare krav på att de
            som leder FN-arbete själva föregår med gott exempel. Vi anser
            exempelvis inte att Saudiarabien är lämpliga att arbeta i FN:s
            kvinnokommission.
          </p>
          <head xml:id="i-Ai2XheePv4NsSwgJMP7pcM" type="h1">
            EU:s institutioner i FN
          </head>
          <p xml:id="i-Qw7bHpRzCobA6qZvk2MQQ2">
            EU:s deltagande i FN-samarbetet regleras av resolution 65/276,
            vilken i sin tur bygger på FN:s resolution 3208. Den senare ger
            den europeiska ekonomiska gemenskapen observatörsstatus i FN.
            Den ger också EU:s institutioner – även då den understryker att
            EU inte är medlemsstat – långtgående rätt att agera som en sådan.
          </p>
          <p xml:id="i-MTzc1TCppaBoKDNsJALrNM">
            Att EU:s institutioner tillåts representera samtliga av EU:s
            medlemsländer i FN är ett tydligt steg mot en federal europeisk
            stat, något som Sverigedemokraterna kraftigt mot­sätter sig och
            till vilket det svenska folket aldrig gett sitt medgivande. Vi
            befarar dess­utom att det slutgiltiga målet är att helt ersätta
            medlemsländernas representation i FN. Sverigedemokraterna är av
            uppfattningen att FN, i och med det viktiga arbete Sverige historiskt
            bidragit med, kommer att gå miste om en betydelsefull röst om
            utvecklingen tillåts fortsätta. Vi anser därför att regeringen
            bör verka för att EU:s institutioner avslutar sin representation
            i FN.
          </p>
          <head xml:id="i-FV9yzAetxYiv99iz1NBNww" type="h1">
            Åtgärder mot korruption och för visselblåsares rättigheter inom
            FN
          </head>
          <p xml:id="i-WhZBq1vM3fj4je2Dv93wtm">
            Inget land i världen är skyddat från korruption men Sverige rankas
            idag som ett av världens minst korrupta länder. Det ska vi vara
            stolta över, även om vi måste komma ihåg att detta på intet sätt
            gör att vi är befriade från detta problem. Vi har en god möjlig­het
            att bistå andra länder i arbetet med att förhindra korruption,
            eftersom det både för­svårar för rättvisa och demokrati. Korruption
            lär globalt sett vara dyrare än samtliga handelstullar och det
            skadar ekonomier i hela världen, varför det är ett allt viktigare
            fenomen att ta hänsyn till i en mer globaliserad värld. Redan
            idag finns flera positiva krafter som kämpar emot korruption,
            inte minst genom Världsbankens arbete men även i arbetet med Agenda
            2030 och diverse satsningar på fria media och genom OECD och UNDP:s
            Tax inspectors without borders (TIWB).
          </p>
          <p xml:id="i-UrZWzJT6ucHxpUP89hdN2y">
            FN är en stor organisation med ett trettiotal olika fonder, myndigheter
            och andra institutioner med en gemensam budget på runt 30 miljarder
            USD/år. Dess personal har dessutom en längre gående diplomatisk
            immunitet jämfört med det skydd som förses genom Wienkonventionen.
          </p>
          <p xml:id="i-VuaK1LKefMUpbyJjhkrKZi">
            Till skillnad från ”vanliga” diplomater kan FN-personal normalt
            inte åtalas eller slita tvister med FN i hemlandets domstolar,
            utan dispyter och påstådda lagbrott hanteras exklusivt genom interna
            mekanismer (så länge inte immuniteten hävs av general­sekreteraren).
            Detta oavsett om saken gäller tvist mellan FN som arbetsgivare
            och dess arbetstagare eller påstådda oegentligheter begångna av
            personal i organisationens tjänst.
          </p>
          <p xml:id="i-H85FiAA2rFip93dDLnhGEP">
            FN har haft och har alltjämt betydande problem med korruption
            och brottslighet. Detta är ett enormt problem som dels innebär
            minskad trovärdighet för organisationen och dels innebär att organisationen
            uppenbarligen inte lever upp till förväntningarna. De mest omtalade
            och iögonfallande fallen är dels ”olja för mat-programmet”, vilket
            efter Saddam Husseins avsättande 2003 avslöjades som en gigantisk
            korruptionshärva, dels den serie anklagelser som framkommit om
            sexuella utnyttjanden av minderåriga, be­gångna av fredsbevarande
            trupper under FN-mandat. Under 2020 fick Svenska Dag­bladet (SvD)
            läsa en konfidentiell internrapport genomförd av den externa revisions­byrån
            Willis Towers Watson som utgått från uppgifter från över 8 000
            anställda. Granskningen har enligt SvD visat på en organisation
            som är genomsyrad av miss­förhållanden, maktmissbruk och undermålig
            styrning. Runt 35 procent hade upplevt eller bevittnat maktmissbruk
            av överordnade. Ofta gällde det rekryteringar där nepotism var
            utbredd. Intervjuare har i vissa fall bara fått ett CV i handen
            och uppmanats anställa personen utan rekryteringsprocess. Högt
            uppsatta personer i FN-systemet anklagades också för att använda
            givarmedel till privatchaufförer och familjemedlemmar.
          </p>
          <p xml:id="i-FfrrnxnQwwymWgx6tdmN1n">
            På grund av FN:s oberoende av nationella rättssystem, är information
            från dess egen personal särskilt viktig. Samtidigt ser vi med
            stor oro på hur visselblåsare behandlas, då fall av vedergällningar
            mot dessa är väldokumenterade.
          </p>
          <p xml:id="i-WU76Hz1vrPHNQ9PqnzTrJb">
            År 2005 meddelade generalsekreteraren i bulletin nr 21 nya åtgärder
            för att stödja visselblåsare. Året därefter startades FN:s etikkontor
            (UNEO) i bland annat samma syfte. Dessa åtgärder är dock otillräckliga,
            vilket blev mycket tydligt i Shkurtaj-fallet. Enligt officiell
            policy från 2007 tillåts myndigheter inom FN att undandra sig
            från UNEO:s ”jurisdiktion” och i stället hantera visselblåsare
            internt, vilket skapar uppen­bara jävsituationer. Sedan 2009 löses
            tvister inom FN via dispyttribunalen (UNDT) vilken överprövas
            av överklagandetribunalen (UNAT). Ingen av instanserna har dock
            jurisdiktion över UNEO:s beslut angående stöd till visselblåsare,
            vilket slogs fast i Wasserstromfallet. Mellan 2006 och 2009 beslutade
            etikkontoret att avfärda 96 procent av runt 400 påstådda visselblåsare.
            Kontorets beslut kan inte överprövas. I de fall saken prövas präglas
            systemet av krånglig byråkrati och förhalanden, vilket gör att
            processer ofta löses långt efter att den klagande försvunnit från
            organisationen och saken förlorat sin betydelse.
          </p>
          <p xml:id="i-5sUMgrKPsYHYxn4YMHN5Vn">
            Under 2012 och 2014 års budgetprocesser antog den amerikanska
            senaten en policy för att tvinga FN att implementera en vedertagen
            standard för skydd för visselblåsare (best practices for whistleblower
            protection). Detta har tyvärr inte haft avsedd effekt, mycket
            på grund av bristande tillsyn.
          </p>
          <p xml:id="i-582PPghWXoVYuTDvsnw5o2">
            Antikorruptionsåtgärder med vassa och starka tänder och ett robust
            skydd för visselblåsare är avgörande för FN:s förtroende hos allmänheten
            och framtid som institution. Därför anser vi att Sverige bör ta
            initiativ till en utredning inom FN, vars mål ska vara att lägga
            skarpa förslag på reformer av både immunitetsfrågan, tvist­lösningsmekanismerna
            och visselblåsarskyddet, utöver ett i övrigt skärpt internationellt
            arbete mot korruption.
          </p>
          <head xml:id="i-LUP4GMNS2NHzNUKujzkbHv" type="h1">
            Fråga om hämndaktioner mot visselblåsare bör slitas i skiljenämnd
          </head>
          <p xml:id="i-GRUkMWjBX1B23f6qtjpHT">
            FN har idag regler om skydd för visselblåsare. Sverigedemokraterna
            gör bedömningen att problemets kärna ligger i den intressekonflikt
            som uppstår när anklagelser om vedergällningar hanteras inom FN,
            oavsett vilken enhet inom organisationen som sliter tvisten.
          </p>
          <p xml:id="i-13bEDH84weCd6SECCpH8de">
            Därför föreslår vi att anklagelser om hämndaktioner mot visselblåsare
            i stället ska slitas i en ordinarie, förbestämd skiljenämnd. Detta
            för att saken ska kunna utredas och avgöras relativt snabbt men
            med stor rättssäkerhet. Skiljenämnden bör sammansättas genom konsensus
            (ömsesidig avvisning) och processkostnaderna bör betalas av FN
            i fall FN förlorar, och annars delas lika. Förhandlingar och avgörande
            bör vara offentliga och i övrigt bör ordinarie regler för internationella
            skiljeförfaranden användas. För att undvika otillbörlig påverkan
            bör varje anställd inom FN, vid anställningstillfället, slumpvis
            tilldelas ett forum för slitande av eventuell framtida tvist.
            Den här typen av lösning ser Sverigedemokraterna som betydligt
            säkrare än alternativet, vilket är att upprätta en helt ny, extern
            rättsvårdande myndighet för att slita tvister mellan FN och dess
            anställda. Tanken bakom UNEO, UNDT och UNAT var att utgöra just
            sådana myndigheter, men detta har inte fungerat på grund av att
            de bemannas av personer med koppling till FN. Samma sak riskerar
            ske vid upprättande av en ny extern myndighet. Därför föredrar
            vi att FN använder de skiljenämnder som redan finns i FN:s organisation.
          </p>
          <p xml:id="i-5U4QcsobE4iA7WgrXnrVZL">
            Trots den omfattande budgeten tenderar många av FN:s organisationer
            att ha finansiella problem. Organisationen har växt mer under
            2000-talet än tidigare och det finns stora effektivitetsproblem
            som har flera orsaker, varav utspridningen av olika enheter på
            flera länder utgör ett av dem. Lönerna för anställda har också
            förorsakat kritik. Risken är att fokus riktas från de uppgifter
            som FN ska lösa till att fortsätta växa med en stor och ineffektiv
            byråkrati. Det behövs därför stora strukturomvandlingar och en
            kraftsamling för att lösa kärnuppgifterna.
          </p>
          <head xml:id="i-Pezfh4MSw6PYvxKfqbXtnh" type="h1">
            Oberoende utvärdering och revision
          </head>
          <p xml:id="i-HmoWiTfj6fNbDNym1R9zdD">
            De flesta enheter inom FN saknar fungerande system för revision
            och kontroll av finansieringen. Likaså saknas ofta mekanismer
            för uppföljning och utvärdering av myndigheters och projekts resultat.
            Detta öppnar för förskingring och förfalskande av resultat.
          </p>
          <p xml:id="i-BwbDVNPVgH8QSzZ16ng5Gz">
            Ansvaret för utvärdering av projekt bör ligga på de medlemsstater
            som finansierar projektet i fråga. I de fall projektet finansieras
            inom FN:s ordinarie budget bör ut­värdering ske genom utomstående
            revisorer som arbetar under samma straffansvar som revisorer inom
            näringslivet.
          </p>
          <head xml:id="i-rZAZpmL8LvEGtuG56KDBM" type="h1">
            Kriminalitet, immunitet och jurisdiktion
          </head>
          <p xml:id="i-CTv4wFSrriwAv9evZQu7QN">
            Den myndighet som har huvudansvaret för att utreda missförhållanden
            inom FN är kontoret för internrevision (OIOS). I en utvärdering
            av FN:s interna hantering av korruption slog Joint investigations
            unit (JIU, en förment oberoende granskningsenhet) fast att delar
            av FN befinner sig ”nära ett tillstånd av förnekelse” av problemet.
            Passi­vitet inför utredningar, som tydligt visat hur medel systematiskt
            förskingrats från bland annat återuppbyggnadsprojekt i Afghanistan
            och Irak, indikerar att internkontrollen inte fungerar tillfredsställande.
            Vid ett seminarium i riksdagen den 14 september 2016 beskrev Inga-Britt
            Ahlenius, tidigare undergeneralsekreterare för OIOS, FN som en
            ”organisation i förfall”.
          </p>
          <p xml:id="i-N7q5GSiwAV5fVZE6cbQu7p">
            På samma sätt som angående skydd för visselblåsare anser Sverigedemokraterna
            att problemets kärna ligger i att OIOS är en del av FN och att
            dess personal är anställd av FN, vilket leder till uppenbara jävsituationer.
            JIU som har funnits sedan 1976, och på pappret är en utomstående
            granskningsenhet, har inte varit tillräckligt effektiv för att
            åtgärda de mycket stora problemen. En uppenbar brist är JIU:s
            storlek. Dels har de en stab på 20 personer och en budget på drygt
            50 mkr, dels finansieras verksamheten inom FN:s ordinarie budget.
          </p>
          <p xml:id="i-6ePkjGNdhfwYm6MXcRrsdT">
            Vad som behövs är i stället en speciell utredande myndighet,
            som tar upp fall om påstådd brottslighet som begås av utstationerad
            FN-personal både inom och utom tjänst. Frågan om hur en sådan
            myndighet ska utformas och finansieras måste utredas nog­grant.
            Sverigedemokraterna ser som lämpligt alternativ att en speciell
            utredande myndighet upprättas i New York under ledning av den
            amerikanska federala polisen (FBI). FBI är antagligen den polisstyrka
            i världen som har störst erfarenhet av utred­ningar utomlands.
            Organisationen har också bevisad skicklighet och erfarenhet vad
            gäller att utreda organiserad brottslighet. Den nya myndigheten
            bör finansieras genom donationer från FN:s medlemsstater som står
            i proportion till medlemsstaternas ordinarie bidrag.
          </p>
          <p xml:id="i-JhKwuAsjhvMJf95MwFResp">
            Den diplomatiska garantin gentemot landet i vilket FN-arbetare
            stationeras, och personens hemland, behöver inte brytas. I stället
            bör en domstol, till exempel den inom vilkens domsaga FN:s högkvarter
            i New York ligger, få ansvaret att ta upp mål mot personer i FN-tjänst
            i en speciell avdelning. Straffrättsliga mål i vilka FN-personal
            anklagas för brott mot enskild i annat land bör tas upp enligt
            det aktuella landets lagstiftning så länge gärningen är straffbar
            i det landet, den misstänktes hemland och i USA. Brottmål där
            FN är målsägande bör tas upp enligt amerikansk lag. FN bör dessutom
            svara strikt för skador som dess personal vållar i samband med
            brott i tjänst. En sådan ordning skulle ge en oberoende prövning
            av fall, hjälpa till att återskapa förtroendet för FN som organisation
            och ge upprättelse för dem som utsatts för brott av FN-personal.
          </p>
        </div>
        <div xml:id="i-AHBXNGzKznpsnNdsLL8o7m" type="signatureBlock">
          <list xml:id="i-AMMzFZD4cz81qNg4U3SnvQ">
            <item xml:id="i-X717bZtQzLt2FH6B1dwDXh" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-DsBVyp7XLP3u7GLNqE8n3g" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-8NjvJAM7qKiMhx4tC22Cez" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
