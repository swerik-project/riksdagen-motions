<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00339">
  <teiHeader>
    <fileDesc>
      <titleStmt>
        <title>Obligatoriskt läkemedelsregister</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Obligatoriskt läkemedelsregister</title>
          <idno type="rdwebb">GU02So339</idno>
          <rs type="number">So339</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So339/text</ref>
          <ref type="dokument_url_html">http://data.riksdagen.se/dokument/GU02So339</ref>
          <ref type="dokumentstatus_url_xml">http://data.riksdagen.se/dokumentstatus/GU02So339</ref>
          <ref type="doc">http://data.riksdagen.se/fil/A1561A45-D8B9-45CE-B5B4-A1EC07A2824F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PMiyfZE3YfJQsyhzmphNwn" type="signed"/>
        <correspContext corresp="i-PMiyfZE3YfJQsyhzmphNwn">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-8vPmtCmjTERKwrx1pDUEZo" type="referral">
          <date when="2006-11-07"/>
        </correspAction>
        <correspAction xml:id="i-2aGFpKCNPs9cdQhBNumWvR" type="dismissal">
          <date when="2006-11-07"/>
        </correspAction>
        <correspAction xml:id="i-MfAdExu9M81XCe1VfsSATW" type="numbering">
          <date when="2006-11-01"/>
        </correspAction>
        <correspAction xml:id="i-3s4a6YsFwqorcmswMQo1ev" type="submission">
          <date when="2006-10-31"/>
        </correspAction>
        <correspAction xml:id="i-GDzQxTvtf3oJTvydmPzN5g" type="transfer">
          <date when="2006-10-30"/>
        </correspAction>
        <correspAction xml:id="i-vYwK2VcBV3x67wFCk7zrq" type="assigned"/>
        <correspContext corresp="i-vYwK2VcBV3x67wFCk7zrq">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FLWhkt6bXRZeVyAunpSW7V" type="motBody">
        <div xml:id="i-SRCjxpjwogMoaMxgewgvyJ" type="motProposal" subtype="förslag">
          <head xml:id="i-5USxR6cDVMRekY4Zzdoztw">
            Förslag till riksdagsbeslut
          </head>
          <list xml:id="i-MRWgpBv1PAVETxfwaskKrw" style="ol">
            <item xml:id="i-HZCJ731XL13EMXPPGU74uL">
              Riksdagen tillkännager för regeringen som sin mening vad i motionen
              anförs om att problemen med läkarnas bristande tillgång till det
              centrala obligatoriska läkemedelsregistret måste lösas.
            </item>
            <item xml:id="i-FR8EAsVcEjAUgBnuzevc33">
              Riksdagen tillkännager för regeringen som sin mening vad i motionen
              anförs om att överväga former för rehabilitering av de missbrukare
              som går miste om sin drog och därmed kommer att behöva behandling
              under en övergångsperiod, som en väg tillbaka till ett fullvärdigt
              drogfritt liv.
            </item>
          </list>
        </div>
        <div xml:id="i-3QQSnZjdfCLFJCi7vXx6mk" type="motContent">
          <head xml:id="i-Wv765vHsEoaAQ2KVaa8HGm" type="h1">
            Obligatoriskt läkemedelsregister
          </head>
          <head xml:id="i-V3PYfozmNyxPShAcfPC8e5" type="h1">
            Motivering
          </head>
          <p xml:id="i-4rakenHdUxQP5n4J2T1F3M">
            Avsaknaden av ett centralt läkemedelsregister har gett allvarliga
            konsekvenser. Uppemot en tredjedel av sjuksängarna på våra sjukhus
            upptas av patienter som tagit fel mediciner i fel doser och i
            fel blandningar. En misskött medicinering kan till och med vara
            värre än att inte ta någon medicin alls! Konsekvensen är nämligen
            att befintliga sjukdomar förvärras och att nya sjukdomar kan tillkomma.
          </p>
          <p xml:id="i-Ee77JCa5eoK9k1JSoiFKAk">
            En stor del av dessa problem skulle kunna undvikas om läkare
            som skrev ut medicin fick klarhet i vilka andra mediciner patienten
            fått utskrivna av andra läkare. Många patienter har dålig koll
            på detta och det kan leda till fatala kombinationer av olika mediciner
            och överdosering.
          </p>
          <p xml:id="i-2TfbrecRyv5CCXS6Z4fnWQ">
            Det bör inte vara patientens ansvar att hålla reda på alla mediciner
            och vilka mediciner som är farliga när de kombineras. Detta bör
            vara läkarens ansvar. Läkaren har expertisen och bör vara ansvarig
            för eventuell felmedicinering.
          </p>
          <p xml:id="i-SRbrvxt7E4GmpJSnnVUXMw">
            En annan allvarlig följd av den bristande utskrivningskontrollen
            är att ett läkemedelsmissbruk med lätthet kan uppkomma, fortsätta
            och hemlighållas.
          </p>
          <p xml:id="i-MPscQfat22LmUhaWuV65Na">
            En läkare som skriver ut starkt beroendeframkallande piller vet
            inte hur länge patienten gått på pillren och hur många piller
            som samtidigt skrivs ut till patienten av andra läkare. Det innebär
            att läkare inte med säkerhet kan veta vilka av patienterna som
            är läkemedelsnarkomaner och därmed inte heller har någon möjlighet
            att sätta stopp eller slå larm. Med tanke på att mycket stor del
            av landets missbrukare är läkemedelsberoende patienter är det
            alarmerande att denna legala langning får fortgå utan kontroll.
            Den som är läkemedelsberoende ödelägger ofta hela sitt liv och
            dör vanligtvis i förtid, på samma sätt som illegala missbrukare.
            Legalt läkemedelsmissbruk är dessutom betydligt vanligare än illegalt
            knarkmissbruk.
          </p>
          <p xml:id="i-PYvE29U5c3JBGRJB32hTHd">
            Det är också mycket allvarligt att mindre ansvarskännande läkare
            som medvetet skriver ut medicin till missbrukare sällan kan ställas
            till svars. Hade ett centralt register funnits hade andra läkare
            kunnat slå larm när de upptäckte orimliga doseringar av medicin
            till samma patient under lång tid.
          </p>
          <p xml:id="i-LGgeKHvYJEWNsSdyqvmbTp">
            Vidare skulle man genom ett centralt register kunna upptäcka
            och stoppa vidareförsäljning av medicin, t.ex. i fall där personer
            turnerar mellan olika läkare för att komma över stora mängder
            begärlig medicin och sedan säljer den vidare på svarta marknaden.
            Denna medicin går till missbrukare.
          </p>
          <p xml:id="i-5BbapUAAZrTtrjgEowwna8">
            Det som gör det extra angeläget att öka kontrollen är den subvention
            som från offentligt håll utgår till läkemedelsföretagen och den
            enskilde i form av högkostnadsskyddet. Det är orimligt att staten
            hjälper till att subventionera missbruk för den enskilde och profiter
            för distributörer och läkemedelsföretag.
          </p>
          <p xml:id="i-D3g18tKYeBEwr2zG7Vk1NM">
            Ytterligare en aspekt är att många patienter blivit beroende
            ofrivilligt. En depression eller fysiska smärtor kan vara inkörsporten
            till ett livslångt helvete. I dessa fall kan det vara läkaren
            som först föreslagit och skrivit ut beroendeframkallande piller
            som en väg tillbaka till hälsa och välbefinnande. När patienten
            väl är fast i missbruket kan det vara för sent. Det som skulle
            vara en tillfällig lindring av ett problem kan bli till ett än
            värre, permanent, problem beroendet. Med tanke på patientens utsatthet
            och läkarens auktoritet är det ytterst angeläget att samhället
            skyddar patienterna mot att fastna i missbruk.
          </p>
          <p xml:id="i-4o9Sd6fcb7cQ9UMED1jQCt">
            På senare tid har ett centralt obligatoriskt läkemedelsregister
            lanserats, vilket är mycket glädjande. Det tråkiga i sammanhanget
            är att säkerhets- och teknikproblem hittills gjort att läkarna
            inte fått tillgång till informationen.
          </p>
          <p xml:id="i-98gr5FnGjLorC668PMT75H">
            Det vi nu måste göra är att snarast skapa en lösning på dessa
            datorproblem. Nästa steg är att upprätta en beredskap för alla
            de missbrukare som kommer att behöva hjälp och rehabilitering
            under en övergångsperiod, när de inte längre har tillgång till
            sin drog. Lyckas vi hjälpa narkomanerna tillbaka till ett drogfritt
            liv kommer det att innebära stora vinster, både ekonomiskt och
            mänskligt.
          </p>
        </div>
        <div xml:id="i-PGq1gEeRr1446dBHRo9KUE" type="signatureBlock">
          <list xml:id="i-TBdCtaaZULcbPx9dM4Z7Ne">
            <item xml:id="i-CFy9uW9F5Dfsd1xS7Uoirq" who="i-EgqHRHVoW5y9USDYuNoYuA" type="signature">
              Hillevi Larsson (s)
            </item>
          </list>
        </div>
      </div>
    </body>
  </text>
</TEI>
