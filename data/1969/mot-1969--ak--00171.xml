<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__171/mot_1969__ak__171-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 171 år 1969 9
          </p>
          <p>
            Nr 171
          </p>
          <p>
            Av herr Lundmark m. fl., om förläggande till Lycksele av ett
            skogsinstitut för norra Sverige.
          </p>
          <p>
            (Lika lydande med motion nr 152 i Första kammaren)
          </p>
          <p>
            I statsverkspropositionen, bil. 11, punkt H 12, ”Statens skogsskolor
            m. m.”, föreslås en genomgripande reform av skogsskolutbildningen.
            För- slaget innebär att skogsskolorna avvecklas och ersättes med
            skogsinstitut och att skogsteknikerutbildningen sker efter en
            läroplan med mera spe- cialinriktat innehåll. Den snabba tekniska
            utvecklingen och mekaniseringen inom skogsbru- ket har gjort en
            reformering av skogsteknikerutbildningen högst angelä- gen. Det
            framlagda förslaget synes i allt väsentligt tillgodose dagens
            krav, med en förlängning av utbildningstiden till fyra terminer
            kan ifrågasättas. Utredningskommittén har föreslagit att de sju
            skogsskolorna ersättes med tre skogsinstitut med en årlig intagning
            av 96 elever. Departements- chefen har gått ett steg längre och
            föreslår endast två institut med en år- lig intagning av ca 60
            elever. Vi finner denna nedskärning realistisk med hänsyn till
            den minskade efterfrågan av arbetskraft av denna kategori un-
            der senare år. I fråga om institutens lokalisering har meningarna
            varit delade. I syn- nerhet har det varit fallet beträffande institutet
            i norra Sverige där tre orter diskuterats, nämligen Sollefteå,
            Lycksele och Älvsbyn. Utredningen har stannat för att föreslå
            Sollefteå, och departementschefen har godtagit förslaget. De kriterier
            som vägts vid bedömning av lämplig förläggningsort är föl- jande:
            tillgång till övningsskogar och skogliga institutioner, tillgång
            till samhällsservice, rekryteringsområdets beskaffenhet, samordning
            av olika skoltyper, gymnasium i grannskapet och kostnaderna. Med
            angivna krav till ledning för lokaliseringsort finner man förslaget
            överraskande. Enligt vår mening har Lycksele större förutsättningar
            än Sollefteå att uppfylla de önskemål man ställer på ett skogsinstitut
            i norra Sverige. Vi gör vissa jämförelser. 1. Tillgångar på övningsskogar,
            som bör väga tungt i detta samman- hang, är betydligt mera representativt
            för Norrland i lyckseleområdet än i sollefteåområdet. Lycksele
            erbjuder en större variation i fråga om höjd- och bonitetsförhållanden
            samt trädslags- och ägarfördelning. 2. I fråga om skogliga institutioner
            torde Lycksele vara helt överlägset. Sålunda har skogshögskolan
            sedan gammalt förlagt en del sommaröv- ningar till Lycksele, och
            högskolans försökspark (Kulbäcksliden) ligger inom en timmes bilväg
            från Lycksele.
          </p>
          <pb facs="riksdagen-motions-pdf/data/1969/mot_1969__ak__171/mot_1969__ak__171-002.pdf"/>
          <p>
            10 Motion i Andra kammaren, nr 171 år 1969
          </p>
          <p>
            Lyckseles närhet till Umeå universitet, där numera viss skoglig
            forsk- ning pågår, bör också uppmärksammas. Dessutom har det halvstatliga
            in- stitutet för skogsförbättring redan erhållit lokaler inom
            universitetsområ- det, och dess fältstation har förlagts till
            Sävar i Umeås närhet. Med hän- syn till den maskintekniska utvecklingen
            förtjänar statens maskinprov- ningar i Umeå att nämnas, då dess
            verksamhet är speciellt inriktad på ma- skiner och redskap för
            skogsbruket. Dessa olika institutioner, inom rimligt avstånd och
            vilkas motsvarighet Sollefteå saknar, torde vara av betydande
            värde för den skogstekniska ut- bildningen. 3. Tillgång till samhällsservice
            av skilda slag kan såväl Sollefteå som Lycksele erbjuda i fullgod
            omfattning. Båda har gymnasium, lasarett, bety- dande anordningar
            för fritidsliv m. m. 4, Rekryteringsområdet är detsamma oberoende
            av vilken förläggnings- ort som väljes. Geografiskt ligger Lycksele
            närmare centrum i rekryte- ringsområdet. Även i fråga om kommunikationerna
            föreligger inga större skillnader, om icke tillkomsten av flygfält
            och taxiflyg med regularitet på Stockholm är ett plus för Lycksele.
            d. Önskad samordning med olika skoltyper kan Sollefteå tillmötesgå
            med viss samordning till skogsbruksskola. För Lyckseles del kan
            samordning tänkas med domänverkets centrala kursgård eller gymnasiet,
            som inom de närmaste åren får helt nya lokaler. 6. Vad kostnaden
            angår torde den bli enahanda, om nya lokaler skall an- skaffas.
            För Lyckseles del kan en eventuell omdisposition av domänverkets
            kursgård innebära minskat investeringsbehov. Av denna redovisning
            torde framgå att uppställda krav på förläggnings- ort i högre
            grad tillgodoses i Lycksele än i Sollefteå. Placeringen av en
            allmän institution som denna tillskrivs självfallet också ett
            visst lokaliseringspolitiskt värde. I det sammanhanget är båda
            orterna behöriga till all möjlig förstärkning. Lycksele är dock
            i högre grad beroende av statsmakternas stöd för sin fortsatta
            existens. Med stöd av det anförda hemställes, att riksdagen, vid
            behandling av bil. 11, punkten H 12: Statens skogsskolor m. m.,
            måtte besluta att ett skogsin- stitut för norra Sverige förlägges
            till Lycksele.
          </p>
          <p>
            Stockholm den 22 januari 1969
          </p>
          <p>
            Gunnar Lundmark (s) Gösta Skoglund (s) Sigvard Larsson (fp)
          </p>
          <p>
            i Umeå Jan-Ivan Nilsson (cp) Arne Nygren (s) Tore Nilsson (m)
            i Tvärålund i Agnäs
          </p>
          <p>
            Roland Brännström (s) Filip W. Fridolfsson (m) i Stockholm
          </p>
        </div>
      </div>
    </body>
  </text>
</TEI>
