<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UU-00007">
  <teiHeader>
    <fileDesc>
      <titleStmt>
        <title>med anledning av skr. 2002/03:83 Sverige i Förenta nationerna</title>
        <author corresp="i-43NmWWYd8vEgZrkoXWWCXx">av Rosita Runegrund m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2002/03:83 Sverige i Förenta nationerna</title>
          <idno type="rdwebb">GQ02U7</idno>
          <rs type="number">U7</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GQ02U7/text</ref>
          <ref type="dokument_url_html">http://data.riksdagen.se/dokument/GQ02U7</ref>
          <ref type="dokumentstatus_url_xml">http://data.riksdagen.se/dokumentstatus/GQ02U7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BQQ4dRmnfYdhouxWmv5bYR</idno>
            <name>Ina Järlesjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4pfVnS8LNwychZJ7RaUufZ</idno>
            <name>Else-Marie Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WKZTMrB8gkiZ9nAt81piw1" type="basedOn"/>
        <correspContext corresp="i-WKZTMrB8gkiZ9nAt81piw1">
          <ref>Regeringsskrivelse 2002/03:83</ref>
        </correspContext>
        <correspAction xml:id="i-Jj2GHsWStQvs8QPyLnRpb9" type="signed"/>
        <correspContext corresp="i-Jj2GHsWStQvs8QPyLnRpb9">
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-QrnhMBZLsGdbeBasmoTLpZ"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-5jLvgtZLz4tn3NhaKToY29"/>
          <note type="signatory" corresp="i-BQQ4dRmnfYdhouxWmv5bYR"/>
          <note type="signatory" corresp="i-4pfVnS8LNwychZJ7RaUufZ"/>
        </correspContext>
        <correspAction xml:id="i-N56nxS5LxALLNb6r2a7LqU" type="referral">
          <date when="2003-04-02"/>
        </correspAction>
        <correspAction xml:id="i-GUCHpT2jhPKKtN7JBwbuiu" type="dismissal">
          <date when="2003-04-01"/>
        </correspAction>
        <correspAction xml:id="i-R1jN5D8iQYPAUJ4GQ1tUeT" type="submission">
          <date when="2003-03-28"/>
        </correspAction>
        <correspAction xml:id="i-H74P67Sv6jxc3fCtc5JYPK" type="assigned"/>
        <correspContext corresp="i-H74P67Sv6jxc3fCtc5JYPK">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_U_0007/mot_200203_U_0007-0001.pdf"/>
      <div xml:id="i-UeDwzm7ke5Q53pKycULao7" type="motHeader">
        <div xml:id="i-Lw2hx383diwt8PVqfEGJ2k" type="motTitle"/>
        <div xml:id="i-56ur2uTXHRTSpXxj3cRJUF" type="motSubmissionInfo"/>
      </div>
      <div xml:id="i-TWxdX73d2qVf3v1hfNxKRh" type="motBody">
        <div xml:id="i-5Hqq6B1HVR8xrzvwUn21cs">
          <p xml:id="i-GuNdENf8X5h4nDzvMJG8bv">
            2002/03 mnr: U7 pnr: kd130
          </p>
          <p xml:id="i-PgqKnfUF22n2iFUwjLovpJ">
            Motion till riksdagen 2002/03:U7
          </p>
          <p xml:id="i-EusuiH3wG9qhyaxfosnAvQ">
            av Rosita Runegrund m.fl. (kd) med anledning av skr. 2002/03:83
          </p>
          <p xml:id="i-SAtWjtqFEkL7gTg5Md92Gx">
            Sverige i Förenta nationerna
          </p>
          <p xml:id="i-VPgfaD1tDc2MUpQjFezPCi">
            Förslag till riksdagsbeslut
          </p>
          <p xml:id="i-T8tKTcqgh9APr8Ts5AEbXC">
            1. Riksdagen tillkännager för regeringen som sin mening vad i
            motionen anförs om behovet av en omfattande översyn av FN-systemet
            i stort, men i första hand biståndsverksamheten och FN:s olika
            specialorgan. 2. Riksdagen tillkännager för regeringen som sin
            mening vad i motionen anförs om styrelsearbetet i de olika FN-organen.
            3. Riksdagen tillkännager för regeringen som sin mening vad i
            motionen anförs om rekryteringsprinciperna i de olika FN-organen.
            4. Riksdagen tillkännager för regeringen som sin mening vad i
            motionen anförs om management-/organisationskulturen inom FN.
            5. Riksdagen tillkännager för regeringen som sin mening vad i
            motionen anförs om rivaliteten mellan de olika FN-organen. 6.
            Riksdagen tillkännager för regeringen som sin mening vad i motionen
            anförs om hur civil society, den privata sektorn samt forskningen
            skall kunna ges ett större formellt inflytande över FN:s arbete.
            7. Riksdagen tillkännager för regeringen som sin mening vad i
            motionen
          </p>
          <p xml:id="i-HYZNCTyfTJdGtyjvjozbJu">
            anförs om att Sverige bör ta initiativ till en reformering av
            säkerhetsrådets sammansättning, beslutsregler och vetorätt.
          </p>
          <p xml:id="i-Q75svApYdK9NXMKKrshoNA">
            Motivering
          </p>
          <p xml:id="i-FLSa7eNxkrqz5dLUtnwAY7">
            Kristdemokraterna genomsyras av en stark tro på multilateralismen
            och anser att FN måste stärkas i alla dess grenar. En absolut
            förutsättning för detta är att FN-systemet reformeras i grunden.
            Bristerna vad gäller organisation, koordinering och management
            är allvarliga. Ineffektivitet, byråkrati och svårigheter att över
            huvud taget få insyn karaktäriserar viktiga delar av FN:s verksamhet.
            FN:s allmänna ställning har visserligen förbättrats under senare
            år. Det är mycket Kofi Annans förtjänst. Han har genomfört reformer
            som inneburit en viss modernisering i sättet att arbeta. Han har
            också med sitt kloka sätt, välavvägda uttalanden och sinne för
            diplomati stärkt FN:s inflytande, inte minst i olika krishärdar.
          </p>
          <pb facs="riksdagen-motions-pdf/data/200203/mot_200203_U_0007/mot_200203_U_0007-0002.pdf"/>
          <p xml:id="i-FZA1o2YAm7UF9jeCiXe5Gs">
            2002/03:U7
          </p>
          <p xml:id="i-EXrDd5GKhuNQt94ajgpcJx">
            Vår kritik gäller sålunda inte allt FN gör. Delar av verksamheten
            fungerar bra, som t.ex. den normativa verksamheten samt de fredsbevarande
            operationerna. FN har en helt unik roll i det fredsbevarande arbetet.
            På övriga områden, framför allt inom utvecklingssamarbetet och
            verksamheten inom FN:s olika specialorgan, har organisationen
            lång väg kvar innan den kan beskrivas som effektiv, transparent
            och resultatinriktad. Bristerna finns på en rad nivåer. Det kan
            vara svårt för en utomstående att sätta fingret på problemen,
            men behovet av förändringar är stort. Sverige har, tillsammans
            med de nordiska länderna, vid flera tillfällen gjort försök att
            genomlysa organisationen vad avser styrning, management och kontroll.
            Olika förslag till förbättringar har presenterats och fått visst
            gehör i samband med de reformprocesser som pågått under slutet
            av 1990-talet. Men FN:s organisation och management kännetecknas
            fortfarande av avsevärda brister. Kristdemokraterna anser att
            regeringen inom EU-kretsen — eller tillsammans med de nordiska
            regeringarna — snarast initierar en omfattande översyn av FN-arbetet
            med fokus på biståndsverksamheten och FN:s olika specialorgan.
            Översynen bör dock gälla FN-systemet i stort eftersom en stor
            del av organisationskulturen, personalpolitiken etc. är gemensam.
            De viktigaste frågorna att ta upp är styrelsearbetet i de olika
            FN-organen, rekryteringsprinciperna, organisationskulturen i stort,
            rivaliteten mellan de olika FN-organen, reformering av säkerhetsrådets
            beslutsregler, samt frågan hur andra viktiga aktörer på internationell
            nivå — som civil society, den privata sektorn samt forskningen
            — skall kunna ges ett större formellt inflytande över organisationens
            arbete.
          </p>
          <p xml:id="i-Pd5NRy1U6WuKxKTeMuAJQk">
            Styrelsearbetet
          </p>
          <p xml:id="i-4WcHpbKpSBGcRmeeGcY2QU">
            Styrelserna är rent generellt alldeles för stora. För att vara
            effektiv och för att skapa en känsla av delaktighet och ansvar
            bör en styrelse inte överstiga 10—15 ledamöter. Därtill bör ledamöterna
            vara utsedda i personlig kapacitet. I de flesta FN-organ är situationen
            den rakt motsatta. Styrelserna består som regel av 30-36 ledamöter
            och utgörs av olika medlemsländer. Varje medlemsland deltar som
            regel med 3-5 representanter vid styrelsemötena, vilket ger styrelserna
            karaktären av stormöten. De frågor som diskuteras är sällan av
            strategisk karaktär. De personer som representerar sina respektive
            regeringar i styrelserna saknar som regel reell kompetens och
            erfarenhet av det sakområde som organisationen i fråga är satt
            att sköta. Därför fungerar styrelserna högst sällan som ett ”bollplank”
            för ledningen. UNDP:s styrelse, som exempel, borde bestå av personer
            med dokumenterad erfarenhet av utvecklingsarbete respektive forskare
            med utvecklingsekonomi som specialitet. Då skulle styrelsearbetet
            bli meningsfullt. I stället består styrelsen av diplomater, som
            endast i undantagsfall har den erfarenhet av utvecklingsfrågor
            som behövs.
          </p>
          <pb facs="riksdagen-motions-pdf/data/200203/mot_200203_U_0007/mot_200203_U_0007-0003.pdf"/>
          <p xml:id="i-XSRWH8XGdfjom3nBtHhURG">
            Rekryteringsprinciperna
          </p>
          <p xml:id="i-KuFGAux6CUHkcFriFXdVZH">
            Medlemsländernas regeringar har stort inflytande på valet av
            alla högre befattningshavare. Det gör att politiska meriter väger
            tungt. Exemplen är många där klart olämpliga personer utan sakkompetens
            för den uppgift det gäller, inte sällan före detta ministrar eller
            yrkesdiplomater, utsetts till chefer eller biträdande chefer i
            organisationer som WHO, UNDP, FAO etc. Kraven på ledarskap i denna
            typ av organisationer är omfattande. Arbetsmiljön är komplex,
            verksamhetsuppgifterna ofta extremt svåra. Därtill kommer en ofta
            ojämn kamp när det gäller att ordna fram resurser till verksamheten.
            Som systemet idag fungerar, är det ofta en slump om en hög chef
            besitter de egenskaper som krävs för arbetsuppgiften. Eftersom
            respektive organisation därtill är mycket toppstyrd — med formellt
            sett nästan all makt hos chefen — är valet av högste chef mycket
            viktigt. Ibland går det bra, som t.ex. i WHO under Gro Harlem
            Brundtland. Harlem Brundtland har på några få år lyckats vända
            WHO:s långa nedåtgående trend. Men om den person som väljs till
            chef ej är lämplig för sin uppgift kan respektive organisation
            mycket snabbt förfalla. Exemplen på detta är många. Med tanke
            på den viktiga roll flertalet FN-organ har att spela är det rimligt
            att rekryteringsprocessen präglas av större professionalism.
          </p>
          <p xml:id="i-DCjqArW7xYcHg83KFcFcnN">
            Rivaliteten mellan FN-organen
          </p>
          <p xml:id="i-71SeirE3wVGj97BJUh9X3u">
            Var och en som arbetat nära FN-systemet känner till den höga
            grad av konkurrens och rivalitet som präglar relationerna mellan
            de olika FN-organen. Det utpräglade revirtänkandet försvårar samarbete
            och leder ofta till en suboptimering av verksamheten. En översyn
            av dagens struktur är absolut nödvändig, dels för att åstadkomma
            regler och ramverk som tvingar fram ett bättre samarbete, dels
            för att överväga huruvida alla dagens FN-organ verkligen behövs.
            Det finns t.ex. starka skäl att överväga en sammanslagning av
            t. ex. UNDP, UNIDO, FAO och UNEP.
          </p>
          <p xml:id="i-KLaTKnBBXaKZBNcJGe17NH">
            Managementkulturen
          </p>
          <p xml:id="i-T8gh9MuczuisMkNnhrEpFu">
            Den starkt hierarkiska organisationsstrukturen har redan nämnts.
            Befattnings- och lönenivåerna är alltför många. Detta är ett av
            många problem vad gäller den interna kulturen. Alltför många tänker
            i termer av nivå istället för kompetens. Ett annat stort problem
            är den tid det tar sedan ett beslut fattats till dess beslutet
            effektueras. Beslutsprocesserna är helt enkelt alltför omständliga.
            I syfte att t.ex. minska risken för att ekonomiska medel missbrukas
            har en rad olika regler av kontrollkaraktär införts under åren.
            Det gör att det behövs ett stort antal underskrifter på ett och
            samma beslut för att verkställighet skall kunna ske. Avsikterna
            må ha varit goda, men systemet framstår som en parodi på management
            och ansvar. Beslutsreglerna är som regel så krångliga att snabbhet
            i beslutsprocessen är omöjlig. Överallt i
          </p>
          <p xml:id="i-JqoFWdmiqbSk8aAyCTTZ2Q">
            2002/03:U7
          </p>
          <pb facs="riksdagen-motions-pdf/data/200203/mot_200203_U_0007/mot_200203_U_0007-0004.pdf"/>
          <p xml:id="i-T4qYcx7agQJrLPahQGkZAc">
            2002/03:U7
          </p>
          <p xml:id="i-41LoDXGeyoqh5LURFLfPqt">
            samhället ökas kraven på flexibilitet och snabbhet i managementkulturen.
            Men FN står på många sätt och stampar. Inertian i systemet är
            otroligt seg. Det gör att olika typer av partnerskap för att tackla
            svåra problem, t.ex. med den privata sektorn, har svårt att ta
            form. Man tvingas söka konstruktioner för denna typ av samarbete,
            utanför själva FN-administrationen, om det över huvud taget skall
            bli resultat.
          </p>
          <p xml:id="i-6iJxfQwjMYZwv7VdfL6aJw">
            Inflytande för det civila samhället, den privata sektorn, forskningen
            etc.
          </p>
          <p xml:id="i-HVZZbaqLt2MWpW2hdN497y">
            FN är idag regeringarnas organ. I dagens värld blir det alltmera
            uppenbart att beslut i olika sakfrågor på internationell nivå,
            som inte också inkluderar enskilda organisationer av olika slag
            eller den privata sektorn, knappast får den legitimitet som är
            önskvärd. Regeringarna representerar en viktig aktör men alls
            inte den enda. Därtill kommer att många regeringar inte upplevs
            som representativa för sina befolkningar. Kofi Annan har tagit
            flera initiativ för att bredda deltagandet i FN-arbetet under
            senare år. Det är positivt, men behöver följas upp av en mera
            formell process där hela governance-problematiken blir föremål
            för översyn. Ansvaret för den omoderna och ineffektiva organisationen
            ligger både på FN:s ledning och de regeringar som är FN:s huvudmän.
            För att de nödvändiga reformerna skall bli av krävs, enligt Kristdemokraterna,
            att både ledningen och medlemsstaterna utsätts för hårt tryck.
          </p>
          <p xml:id="i-4HshYzvzTJU2EddJcxAygg">
            Säkerhetsrådet
          </p>
          <p xml:id="i-UMWM9vAD3s5Ribfi75prbD">
            FN är den viktigaste globala säkerhetspolitiska organisationen.
            Efter det kalla krigets slut var den allmänna förhoppningen att
            FN äntligen skulle mäkta med de uppgifter för fred och säkerhet
            som dess upphovsmän skrev in i den alltjämt gällande stadgan.
            De permanenta stormaktsmedlemmarna i säkerhetsrådet (Frankrike,
            Kina, Ryssland, Storbritannien och USA) har genom att lägga in
            veton allt för många gånger låtit maktpolitik försvåra eller till
            och med omöjliggöra säkerhetsrådets funktion. Sverige bör tillsammans
            med de nordiska länderna i EU ta initiativ till en process som
            kan leda fram till att säkerhetsrådets beslutsregler och vetorätt
            kan reformeras. Därtill bör sammansättningen övervägas. Är det
            rimligt att folkrika länder som Indien, Nigeria och Brasilien
            står utanför säkerhetsrådets permanenta krets. Vidare borde ett
            land som Japan samt Europeiska unionen övervägas som permanenta
            medlemmar av säkerhetsrådet. Vi lever i ett land med stolta humanitära
            traditioner. FN-idén har starkt stöd. Men detta stöd får inte
            tas till intäkt för att dölja och skyla över de allvarliga bristerna
            i FN:s organisation och verksamhet. Som en av de största tillskyndarna
            av FN-idén och FN:s verksamhet är vårt ansvar för organisationen
            stort. Det bästa stöd organisationen kan få för närvarande är
          </p>
          <pb facs="riksdagen-motions-pdf/data/200203/mot_200203_U_0007/mot_200203_U_0007-0005.pdf"/>
          <p xml:id="i-2yc3RTSeSj9m3swcFVXNhe">
            2002/03:U7
          </p>
          <p xml:id="i-2cqck7qh7aB8gyJGvU3gQE">
            hjälp med att utveckla organisation och management mot större
            effektivitet, öppenhet och resultatinriktning. Parallellt måste
            finanserna stärkas. Många av FN-organen har hållits på svältkur
            under lång tid. Samtidigt har arbetsuppgifterna utökats. Detta
            är i längden ohållbart.
          </p>
          <p xml:id="i-SpfmKTkNGC4xx3eH2u5WnS" type="date">
            Stockholm den 28 mars 2003
          </p>
          <div xml:id="i-WHZUQhCsUKsVP8LvAzphQA" type="signatureBlock">
            <p xml:id="i-SURsENs7C6E5hyVHVL9L3C" who="i-43NmWWYd8vEgZrkoXWWCXx" type="signature">
              Rosita Runegrund (kd)
            </p>
            <p xml:id="i-GSXLYNoNJNU5SeAwXEu9bu" who="i-QrnhMBZLsGdbeBasmoTLpZ" type="signature">
              Mats Odell (kd)
            </p>
            <p xml:id="i-BP7QTD3Zy9rCSU7U9jeFhR" who="i-TECanR77Prb79DHwPvLitN" type="signature">
              Annelie Enochson (kd)
            </p>
            <p xml:id="i-y4ZPN1pyBzvGX6qJhryUE" who="i-5jLvgtZLz4tn3NhaKToY29" type="signature">
              Holger Gustafsson (kd)
            </p>
            <p xml:id="i-4hTssZGPLNtRi5yPBjMVCz" who="i-BQQ4dRmnfYdhouxWmv5bYR" type="signature">
              Ina Järlesjö (kd)
            </p>
            <p xml:id="i-UzAAvDmBwMTWXLCtYfZ9vA" who="i-4pfVnS8LNwychZJ7RaUufZ" type="signature">
              Else-Marie Lindgren (kd)
            </p>
          </div>
        </div>
      </div>
    </body>
  </text>
</TEI>
