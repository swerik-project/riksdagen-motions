<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-FiU-00026">
  <teiHeader>
    <fileDesc>
      <titleStmt>
        <title>med anledning av skr. 2002/03:102 Utvecklingen inom den kommunala sektorn</title>
        <author corresp="i-XgRZtFgzPDL7KcwsDvGVej">av Fredrik Reinfeldt m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2002/03:102 Utvecklingen inom den kommunala sektorn</title>
          <idno type="rdwebb">GQ02Fi26</idno>
          <rs type="number">Fi26</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GQ02Fi26/text</ref>
          <ref type="dokument_url_html">http://data.riksdagen.se/dokument/GQ02Fi26</ref>
          <ref type="dokumentstatus_url_xml">http://data.riksdagen.se/dokumentstatus/GQ02Fi26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6XV7cn1KAM2Vuyuo8Ah3r</idno>
            <name>Tomas Högström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-D6hrZCxPVTQxPgXvGFfuJ7</idno>
            <name>Ulf Sjösten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LBN95MD8hn6zkXhRBcbJbB</idno>
            <name>Lennart Hedquist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7FXJdqQeGDTBivoyW2rxiP" type="basedOn"/>
        <correspContext corresp="i-7FXJdqQeGDTBivoyW2rxiP">
          <ref>Regeringsskrivelse 2002/03:102</ref>
        </correspContext>
        <correspAction xml:id="i-MPdpTYTnkdo4AUUPPxNA6p" type="signed"/>
        <correspContext corresp="i-MPdpTYTnkdo4AUUPPxNA6p">
          <note type="signatory" corresp="i-XgRZtFgzPDL7KcwsDvGVej"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Q6XV7cn1KAM2Vuyuo8Ah3r"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-D6hrZCxPVTQxPgXvGFfuJ7"/>
          <note type="signatory" corresp="i-LBN95MD8hn6zkXhRBcbJbB"/>
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction xml:id="i-8kdth2xpTfz7XesxAJJaaK" type="referral">
          <date when="2003-05-07"/>
        </correspAction>
        <correspAction xml:id="i-DkZjRrAgqSPVupQfdWRUWm" type="dismissal">
          <date when="2003-05-06"/>
        </correspAction>
        <correspAction xml:id="i-VHcQqAzfK5ciw6Gtj2ApX6" type="submission">
          <date when="2003-05-05"/>
        </correspAction>
        <correspAction xml:id="i-ASmj3qnLSu72iYp15v9s2Y" type="assigned"/>
        <correspContext corresp="i-ASmj3qnLSu72iYp15v9s2Y">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0001.pdf"/>
      <div xml:id="i-VyMBXC1m9h5phA7rVGk2sL" type="motHeader">
        <div xml:id="i-PYjPEVLumy8NsswkUgqA3v" type="motTitle"/>
        <div xml:id="i-9gJwkQZ6Y21srZWbcQCiMQ" type="motSubmissionInfo"/>
      </div>
      <div xml:id="i-9mErXbFGzGK3ZVvY61o5eE" type="motBody">
        <div xml:id="i-S7wPwp3tnBfp5xphkYABvo">
          <p xml:id="i-NFXx8w5mwG6Mvud4ptcGmc">
            2002/03 mnr: Fi26 pnr: m229
          </p>
          <p xml:id="i-pdsUCD3eEof6RE6bCbg4Q">
            Motion till riksdagen 2002/03:Fi26
          </p>
          <p xml:id="i-SoAmUZBrnLSUwXWna24hh">
            av Fredrik Reinfeldt m.fl. (m) med anledning av skr. 2002/03:102
          </p>
          <p xml:id="i-8CdycqupuQQoxpDvqeZhkK">
            Utvecklingen inom den kommunala sektorn
          </p>
          <p xml:id="i-6E7DoKF4ztRyK95pgwZbWG">
            Sammanfattning
          </p>
          <p xml:id="i-yBMUsUANQA8TQDCB2D92v">
            Moderat politik utgår från att människor både vill och kan ta
            större ansvar för sin situation. Det förutsätter politiska beslut
            som möjliggör för dem att välja genom att valfriheten förstärks
            och alternativ erbjuds, men också att de har både råd och kunskaper
            att göra sina val. En annan konsekvens är att myndigheter skall
            ha mindre att säga till om. En utveckling som ger invånarna i
            kommunerna mer att säga till om är önskvärd och bra för samhället.
            Samtidigt är det viktigt att betona att många saker bör vi sköta
            tillsammans. Kommunen svarar för många av dessa gemensamma angelägenheter
            och har ett särskilt ansvar enligt bland annat socialtjänstlagen
            ör människors trygghet i de fall de inte klarar sig själva. För
            oss moderater är den kommunala självstyrelsen central. Kommunal
            självstyrelse skall gälla inom områden som bäst sköts både demokratiskt
            och effektivare av kommunen och där anpassningar skall kunna ske
            beroende på okala förutsättningar. Den kommunala självstyrelsen
            kan naturligtvis inte vara total.
          </p>
          <p xml:id="i-Avrgyd6mLL1ioTzogTscXS">
            Till följd av regeringens politik ser vi nu en utveckling där
            allt fler människor upplever att de inte har tillräcklig möjlighet
            att påverka det politiska beslutsfattandet. Regeringens detaljstyrning
            av kommunernas verksamhet tar sig många uttryck. Till exempel
            så har regeringen genomfört åtgärder i syfte att förhindra den
            lokala majoritetens rätt att genomföra sina örslag, så kallade
            stopplagar. Vi anser att det är nödvändigt med förändringar i
            synen på vad staten respektive kommunerna skall utföra och finansiera.
            Genom våra förslag om nationell skolpeng, äldrepeng och en allmän
            obligatorisk hälsoförsäkring tar staten ett direkt och tydligt
            finansieringsansvar för verksamheter som är gemensamma och betydelsefulla
            och som idag åvilar kommunerna. Samtidigt lägger vi förslag som
            innebär att det inomkommunala skatteutjämningssystemet på sikt
            upphör och att staten fortsättningsvis skall vara den som svarar
            för utjämningen mellan kommuner.
          </p>
          <p xml:id="i-W8QELvwyL7oQUSKXNrmpZo">
            29
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0002.pdf"/>
          <p xml:id="i-Rq6u91BsvDdJyquycVxbp3">
            2002/03:Fi26
          </p>
          <p xml:id="i-nLrqoYdBe3Y3PKUGeAW3w">
            30
          </p>
          <p xml:id="i-brpYpPAg8ThEEvZLLGqDH">
            Förslag till riksdagsbeslut
          </p>
          <p xml:id="i-YZMEdkv68KXEmHa9NfMkhp">
            1. Riksdagen tillkännager för regeringen som sin mening vad i
            motionen anförs om kommunalt självstyre. 2. Riksdagen tillkännager
            för regeringen som sin mening vad i motionen anförs om nationella
            pengsystem. 3. Riksdagen tillkännager för regeringen som sin mening
            vad i motionen anförs om hälsoförsäkring. 4. Riksdagen tillkännager
            för regeringen som sin mening vad i motionen anförs om det inomkommunala
            utjämningssystemet. 5. Riksdagen tillkännager för regeringen som
            sin mening vad i motionen
          </p>
          <p xml:id="i-ATGhZgV6vYDhMQuREWnKxR">
            anförs om valfrihet och alternativ.
          </p>
          <p xml:id="i-GwrXjCwBaCBau3uyhGfjXw">
            Kommunal självstyrelse
          </p>
          <p xml:id="i-9FwhqicerX5veKJkDvwBZn">
            Det framgår av 1 kap. 1 $ regeringsformen ”... att den svenska
            folkstyrelsen förverkligas genom ett representativt och parlamentariskt
            statsskick och genom kommunal självstyrelse”. Det är framför allt
            via den kommunala demokratin som medborgarna utövar sina demokratiska
            möjligheter. Kommunen är den nivå som ligger invånarna närmast
            och som de har störst möjlighet att direkt påverka. Självstyrelse
            för kommunerna är mycket en fråga om uppgifts- och ansvarsfördelning
            mellan invånare, kommun och stat. För Moderaterna är den kommunala
            självstyrelsen viktig och måste både värnas och utvecklas samtidigt
            som medborgarna ges större möjligheter till valfrihet och ökade
            möjligheter att bestämma själva. Vi anser att det inte finns någon
            konflikt mellan ökat personligt ansvar, öka valfrihet och kommunalt
            självstyre. Ändå sätts dessa principer ofta i motsatsställning
            till varandra. Vi har bland annat föreslagit att staten skall
            överta finansieringen av skolan via en nationell skolpeng som
            följer eleven till den skola han/hon har valt. Kommunerna skall
            därefter vara en utbildningsanordnare bland andra. Det är riktigt
            att staten tar över finansieringsansvaret. Men att låta pengarna
            följa individerna innebär samtidigt en radikal decentralisering.
            Tyvärr driver regeringen en politik i vilken man medvetet struntar
            i den kommunala självstyrelsen och i stället betonar ”enhetsstaten”.
            Det tar sig uttryck som att en majoritet av riksdagen mer eller
            mindre fritt inskränker den kommunala självstyrelsen genom förslag
            som syftar till att förhindra att borgerliga politiska majoriteter
            i kommuner och landsting skall kunna genomföra sin politik och
            via lagstiftning detaljstyra kommunernas verksamhet. Regeringen
            — tycks eftersträva att kommunerna = blir = rena verkställighetsorgan
            åt staten. Det är ett förhållningssätt som successivt urholkar
            den kommunala demokratin och det meningsfulla i att ta ansvar
            för det gemensamma på kommunal nivå.
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0003.pdf"/>
          <p xml:id="i-3fEN1bXEuyFJeVPXA6hoNw">
            Vi ser nu en utveckling där allt fler människor i samhället upplever
            att de inte har tillräcklig möjlighet att påverka det politiska
            beslutsfattandet. Målet måste vara att individen och familjen
            har mer makt och genom ökad valfrihet kan bestämma mer över sin
            vardag. På de områden som vi gemensamt skall samordna bör det
            ske så nära medborgarna som möjligt. För att besluten skall få
            största möjliga legitimitet bör medborgarna uppleva att de kan
            delta i de politiska skeendena och processerna som leder fram
            till beslut. En utveckling där allt färre känner engagemang i
            det demokratiska arbetet kan brytas om den kommunala självstyrelsen
            stärks. Mot bakgrund av regeringens agerande framstår det som
            angeläget att den kommunala självstyrelsen förstärks i grundlagen.
          </p>
          <p xml:id="i-6PQy2Xzg4Vdo64EdDwAnGb">
            Kommunala grunduppgifter
          </p>
          <p xml:id="i-BqanyV8vZpBHk7ZhYD4qg5">
            Kommunerna ansvarar dels för så kallade kollektiva nyttigheter,
            vägar, vatten, avlopp och annan infrastruktur, dels för produktionen
            av individuella välfärdstjänster som kommunmedborgarna behöver.
            Skola, sjukvård och äldreomsorg är exempel på det senare. När
            det gäller de välfärdstjänsterna bör kommunerna i största möjliga
            mån delegera ansvaret vidare till kommunmedborgarna för att skapa
            flexibilitet och valfrihet. Utgifterna för skola, förskola och
            äldreomsorg svarar för drygt 60 procent av primärkommunernas kostnader,
            jämför nedanstående diagram. Det handlar om uppgifter som vi genom
            olika pengsystem via en statlig finansiering och ansvarstagande
            vill delegera till de enskilda kommunmedborgarna.
          </p>
          <p xml:id="i-KfjLqebLsridsLV1kpAXQE">
            Diagram 6 + Fördelning av kommunernas kostnader för verksamheten
            år 2001, cirka 350 miljarder kronor Övrigt 13,8 16 Förskolsverksasahet
            11,796 Grundskola 18,4 94 Affärsverksamhet 6,0 96
          </p>
          <p xml:id="i-YQG6MfKpqj4TCRDJsCVcFp">
            Iadivid- o familjeomsorg fexkl. sockallådrag] 4,1 96
          </p>
          <p xml:id="i-W5W8GzAWpp7yKbQdFs71T2">
            Socialbidrag 2,8 96
          </p>
          <p xml:id="i-UB1uuui81VWQ3nUVfhfeKH">
            Omsorg om funkelons. Gymnasieskola 7,0 946 hiedrade 8,8 4
          </p>
          <p xml:id="i-8iZ2TfnHxkmNwx4sYcrgdT">
            Övrig uthildalng 4,7 56
          </p>
          <p xml:id="i-A5QRBuznwjEUizCGoJgkQf">
            Åldseomsorg 20,5 96
          </p>
          <p xml:id="i-CscBYyTFKPzKnFBunY6YYm">
            Källa: SCB.
          </p>
          <p xml:id="i-5o69zMaopcKDCtKG7J1iV5">
            15 procent av kostnaderna kan hänföras till handikappomsorg och
            socialhjälp. Det är uppgifter som kan skötas i kommunens egen
            regi eller läggas ut på entreprenad. Återstår gör bland annat
            lokala kollektiva nyttigheter, vilket
          </p>
          <p xml:id="i-QWgEZHp1rGwWQfiNqcpSry">
            2002/03:Fi26
          </p>
          <p xml:id="i-896CAmvvYGkMD1zEkAAq2V">
            31
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0004.pdf"/>
          <p xml:id="i-86vbNkcvCZ1iav1Qepouhd">
            2002/03:Fi26
          </p>
          <p xml:id="i-8QazfoFKLyXgkVK3FqKdio">
            32
          </p>
          <p xml:id="i-TTshBvCkEQ4cQ4sHPKqjmw">
            också är uppgifter som kommunerna bör producera i egen regi eller
            lägga ut på entreprenad. Det är viktigt att beslut som berör de
            lokala invånarna fattas lokalt, antingen av medborgarna själva
            eller av deras valda representanter i kommunen. Dagens sjukvård
            tillhandahålls av landstingen och ska på sikt ersättas av en modell
            där en allmän, obligatorisk hälsoförsäkring som finansierar en
            mångfald av vårdgivare. Sjukvårdsförsäkringen är gemensamt finansierad.
            Signaler från regeringen, bl.a. tillsättandet av Ansvarsutredningen,
            antyder att även Socialdemokraterna vill se över sambhällsorganisationen
            på detta område. En renodling och systematisk konkurrensutsättning
            ger medborgarna större valfrihet mellan offentliga och privata
            producenter av sjukvård. Moderaterna har föreslagit olika former
            av pengsystem; skolpeng, äldrepeng och införandet av en allmän
            obligatorisk sjukvårdsförsäkring. Reformerna gör det möjligt för
            kommunmedborgarna att själva välja. De kan välja kommunen eller
            ett kooperativ eller en privat leverantör. Kommunen har då möjlighet
            att agera som en producent av välfärdstjänster bland andra, medan
            medborgarna får rätt att vända sig till en alternativ producent.
            Många av de uppgifter som ingår i verksamheten som kommunen själv
            måste ansvara för är viktiga och nödvändiga. Vi har tidigare nämnt
            social omsorg och lokal infrastruktur. Men det är samtidigt viktigt
            att kommunerna koncentrerar sig på sina kärnuppgifter. Vi tror
            att en mer fokuserad kommunal verksamhet, som t.ex. exkluderar
            skidanläggningar i Branäs, leder till bättre samhällsservice.
            Om kommunernas budget krymper och landstingen avvecklas kommer
            behovet av prioriteringar att bli mer tydligt och avvägningarna
            mellan nödvändiga utgifter och mindre nödvändiga blir lättare
            att göra. Samtidigt är det viktigt att poängtera att kommunerna,
            och då framför allt inom den primärkommunala verksamheten, kan
            göra mycket för att få fart på nyföretagande till exempel genom
            att i betydligt större utsträckning lägga ut mer av verksamheten
            på entreprenad och därmed förbättra förutsättningarna ör nyföretagandet
            i kommunerna och skapa förutsättningar för tillväxt. I dag inns
            det kommuner som driver omkring 90 procent av sin verksamhet i
            egen regi samtidigt som de bedriver verksamhet som direkt konkurrerar
            med det lokala näringslivet. Ett annat mål med att avlasta kommunerna
            via pengsystem är att göra det ommunala utjämningssystemet överflödigt.
            Det kommer fortfarande att rävas statsbidrag för att kompensera
            kommunerna för olika sociala behov. Men när utjämningssystemets
            stora börda, utjämningen av kostnader för vård, skola och omsorg,
            försvinner mildras de stora marginaleffekterna. Det .ommer åter
            att bli lönsamt för kommuner att förbättra näringslivsklimatet
            och locka till sig nya invånare. I dag har kommunerna föga anledning
            att göra sig attraktiva. Nya företag och nya invånare innebär
            nämligen i många fall bara högre kostnader. Den kommunala skatteutjämningen,
            pomperipossaskatten, tar hela överskottet från kommunen. Den moderata
            visionen för kommunerna är motsatsen till den centralisering av
            makten som har pågått under senare år. Trots att det ekonomiska
            ansvaret oftast ligger kvar på kommunal nivå, bestämmer
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0005.pdf"/>
          <p xml:id="i-63MHaWb9SyLoCnoVbXu58Y">
            kommunerna allt mindre över sin egen verksamhet. Sju tunga socialdemokratiska
            kommunstyrelseordförande angrep i en DN debatt-artikel (7/11 2002)
            statsminister Göran Perssons toppstyrning: Statsmakterna lagstiftar
            om medborgerliga rättigheter som ofta är kostnadsdrivande, och
            betalningsansvaret övervältras på de lokala och regionala självstyrelseorganen.
            Kraven som ställs i lagstiftningen och det statliga regelverket
            är starkt styrande för prioriteringarna i kommunernas budgetarbete.
            Staten har därmed beslutat om nya utgifter i den kommunala budgeten,
            vilket gör att de folkvalda i kommunerna ålagts att finansiera
            verksamheter som andra har bestämt. Övervältringen av kostnader
            tvingar fram omprioriteringar och skattehöjningar.
          </p>
          <p xml:id="i-AAqBLZacUC4sVhcbg1h46G">
            Vi vill gå motsatt väg. Men i stället för att övervältra kostnaderna
            för exempelvis LSS vill vi att staten tar över ansvaret för finansieringen.
            Vi har avsatt medel för detta i vår budget för 2004-2006. Vår
            skolpeng gör att kommunerna kan överlåta ansvaret för driften
            av skolor och kommunerna avvältras därmed även denna kostnad.
            Vår äldreomsorgsförsäkring innebär att kommunen bara blir ett
            alternativ bland många tänkbara för de äldre, medan kommunerna
            samtidigt får ersättning för de tjänster som efterfrågas. Hälsoförsäkringen
            gör det möjligt för patienterna att själva välja vårdgivare och
            landstingen avlastas om patienterna väljer andra alternativ. I
            stället för att ålägga kommunerna nya uppgifter låter vi pengarna
            följa brukarna av välfärdstjänster. Om kommunen väljer att tillhandahålla
            en viss tjänst finns pengarna där, men om medborgarna väljer en
            privat entreprenör att utföra verksamheten går det lika bra. Vi
            vill ha oberoende tillsynsmyndigheter över t.ex. omsorgsverksamhet
            och skola, och i situationer där enskilda av olika skäl inte kan
            etablera sig har kommunerna det yttersta ansvaret för att grundläggande
            välfärdstjänster finns att tillgå. När vi inför en nationell skolpeng
            blir kommunernas uppgift att svara för att kommunala skolor har
            den ledning som gör att de lever upp till de krav som elever och
            föräldrar ställer. Finansieringen blir däremot ett åtagande för
            staten och följer genom den nationella skolpengen eleven. Därmed
            skapas inte bara en ökad valfrihet och mångfald. Vi får också
            en process där skolor som inte lever upp till kvalitetskraven
            kommer att få ett minskande antal elever och till slut måste lämna
            plats för andra skolor, oavsett om dessa är kommunala eller fristående.
            Den nationella skolpengen innebär att pengarna går direkt till
            varje skola som då kan höja kvaliteten i undervisningen. En nationell
            gemensamt finansierad hälsoförsäkring bör i framtiden ersätta
            den nuvarande landstingsskattefinansieringen av sjukvård. Därmed
            blir finansieringen öronmärkt för sjukvården, och den kommer inte
            längre att trängas ut av andra landstingskommunala åtaganden.
            Det finns gott om exempel på äldre som inte är välkomna att flytta
            till andra kommuner, eftersom de utgör en kostnad för den mottagande
            kommunen. I väntan på en nationell äldreomsorgsförsäkring vill
            vi införa en kommunal äldrepeng som ger de äldre valfrihet och
            avskaffar deras ”kommunarrest”. Med en äldrepeng följer resurserna
            brukarna när de flyttar från en kommun till en annan. Det blir
            därmed attraktivt för kommuner att erbjuda en väl fungerande omsorg
            eftersom det kan vara ett sätt att attrahera
          </p>
          <p xml:id="i-3btYFugdjbLfDQ915yP8JY">
            2002/03:Fi26
          </p>
          <p xml:id="i-Mv5XEULKbrrm6Dfo3dxtDG">
            33
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0006.pdf"/>
          <p xml:id="i-B448usjM4v34yk2Ghxo7oZ">
            2002/03:Fi26
          </p>
          <p xml:id="i-LwFiCXWE1RX16qC1tBPtZc">
            34
          </p>
          <p xml:id="i-Jia1KC7UTn5bUJnrtZPvZn">
            omsorgstagare från andra kommuner. Kommunerna får behålla alla
            sina egna skatteintäkter. Det kommunala utjämningssystemet kan
            helt avskaffas. Dessa förändringar kommer att skapa en dynamik
            som gör det möjligt att långsiktigt höja tillväxten i svensk ekonomi
            och samtidigt förbättra den sociala välfärden. De resurser som
            frigörs av den förbättrade ekonomiska tillväxten kan användas
            för ytterligare skattesänkningar eller satsningar på vård, skola
            och omsorg. Förutsättningarna för att möta de demografiska utmaningar
            som Sverige står inför förbättras likaså.
          </p>
          <p xml:id="i-35AgU81zbbxD8SsMvUNQ4m">
            Skattebasen är grunden för kommunsektorns verksamhet
          </p>
          <p xml:id="i-88vDBoitxxmsDMaCnNXB7C">
            Trots statliga ekonomiska tillskott har kommunernas reala resurstillgång
            inte förbättrats speciellt mycket sedan den förra borgerliga regeringen
            tvingades lämna över makten till Socialdemokraterna. De extratillskott
            som har tillförts äts successivt upp av indragningar. De senare
            omfattar nivåsänkningen av de generella statsbidragen 1993, egenavgifter
            i taxeringen 1993-1998, införandet av det kommunala momssystemet
            1996, indragningar av landstingens Dagmarmedel 2002 och 2003,
            samt höjningarna av Apotekets handelsmarginal 2002 och 2003. Tillkommer
            gör urholkningen till följd av att statsbidragen inte uppräknas
            med inflationen. De senaste årens dribblande med statsbidragen
            till kommunerna följer samma mönster som budgettrixandet med statens
            finanser. Gemensamt för båda dessa fenomen är att de på kort sikt
            förskönar det ekonomiska läget. De tillfälliga sysselsättningsstöden
            till kommunerna har ytterligare en negativ effekt som inte har
            uppmärksammats tillräckligt. Stödets konstruktion gör att ineffektiva
            = produktionsmetoder och löneökningar subventioneras. Kommunerna
            har tvingats att köpa sig en alltför stor kostym. När ekonomin
            försämras kommer kommunerna att tvingas till större verksamhetsförändringar
            än vad som egentligen hade varit nödvändigt. Utan stödet hade
            kommunerna redan tidigare varit satta under ett större tryck att
            rationalisera sin verksamhet, exempelvis genom att utnyttja privata
            entreprenader. Statsbidragens betydelse bör dock inte överskattas.
            Kommunernas ekonomiska utrymme bestäms till helt övervägande del
            av tillväxten av den kommunala skattebasen, dvs. främst sysselsättningsgraden.
            Därför är det bekymmersamt att regeringen för en politik som gör
            att sysselsättningen successivt minskar. Även utvecklingen för
            kommunkoncernerna har stor betydelse för kommunernas ekonomi.
            Förbättringen av kommunernas resultat från 1998 fram till 2001
            kan till största delen förklaras av ökade intäkter från kommunala
            bolag. Mycket talar för att överskottet från dessa kommer att
            minska under kommande år.
          </p>
          <p xml:id="i-2CcxaWHAeaDqSzKq5z7gJS">
            Kommunsektorn har sin avgörande finansiering i form av skatteinkomster
            och egna intäkter. Dessa motsvarar mer än 80 procent av inkomsterna.
            Det är också denna finansiering som skapar trygghet åt den långsiktiga
            verksamheten. Under de följande åren utvecklas de kommunala inkomsterna
            enligt följande (Tabell 1).
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0007.pdf"/>
          <p xml:id="i-L9BRrYvtzF7AHLJiNjyByn">
            Tabell 1 Kommunsektorns inkomster ökar med 53 mdr kronor
          </p>
          <p xml:id="i-9st7MzJFSoxvDqrfBHeCzp">
            2003 2004 2005 2006 Skatteinkomster 405 422 442 460 Statsbidrag
            49 46 46 47 Summa 454 468 488 507
          </p>
          <p xml:id="i-9STatdVeydLf3xLUUB1E4n">
            Källa: Kommunförbundet
          </p>
          <p xml:id="i-FEPnfhMYoDVdURCnS2TpfZ">
            Förändringen av de kommunala inkomsterna påverkar självfallet
            kommunernas behov av statsbidrag. Det gör också en politik som
            syftar till att öka flexibiliteten i kommunerna. Regeringens politik
            skapar ökat beroende av de statliga bidragen och förhindrar att
            kommunerna genom eget ansvarstagande klarar av sina uppgifter.
            Det är därför viktigt att återskapa möjligheten för kommuner att
            inom ramen för sitt självstyre disponera de ekonomiska resurserna
            på bästa sätt. Kommunerna måste förhålla sig till förändringar
            i den ekonomiska verkligheten. Skattehöjningar är ingen långsiktigt
            hållbar lösning för att möta ekonomiska svårigheter. I många kommuner
            och landsting, inte minst i Stockholmsregionen, har politikerna
            försökt lösa de ekonomiska problemen med skattehöjningar. I många
            fall är höjningarna en direkt följd av att staten, genom det kommunala
            utjämningssystemet, straffbeskattar kommunerna. Men oavsett orsaken
            leder ökade skatter till minskad tillväxt och lägre sysselsättning.
            Det finns ett samband mellan ett stigande kommunalt skattetryck
            och den ekonomiska stagnation som har drabbat landet. Vi ställer
            oss också negativa till att kommunerna via införandet av progressiva,
            inkomstrelaterade, avgifter höjer egenavgifterna för kommunal
            service. Eventuell inkomstomfördelning bör ske via skatte- och
            bidragssystemen, inte via differentierade kommunala avgifter.
            Om enhetstaxor inte kan bäras av kommunmedborgarna bör avgifterna
            antingen sänkas eller socialbidragen höjas. Det förra alternativet
            är i regel att föredra. Och vikten av att lönebildningen sker
            under stort ansvarstagande bör även understrykas. Erfarenheterna
            visar hur för höga lönelyft för offentliganställda snabbt kan
            urholka förutsättningarna för den goda samhällsekonomiska utveckling
            som kommunsektorn är beroende av. Det bör i sammanhanget även
            framhållas att den demografiska utvecklingen de närmaste decennierna
            ställer större krav på den gemensamma finansieringen av äldrevården.
          </p>
          <p xml:id="i-Q75GbhJaCMfoHfPmSaavKd">
            Sänkta skatter ger ökat oberoende
          </p>
          <p xml:id="i-12DHFH6RTSmU4gyQnpEZax">
            Kommunalskatten är, särskilt för låg- och medelinkomsttagare,
            den tyngsta skatten att bära. Det gäller inte minst pensionärerna.
            Såväl en sänkning av kommunalskatterna som en höjning av grundavdragen
            leder till en rejäl skattesänkning för främst låg- och
          </p>
          <p xml:id="i-J6GUPcMYDnhrvU4nGcYwGg">
            2002/03:Fi26
          </p>
          <p xml:id="i-rKbz9VcKBzrK2r1qgCcjV">
            35
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0008.pdf"/>
          <p xml:id="i-VPxzgYpKHtZG7RvnEhENWr">
            2002/03:Fi26
          </p>
          <p xml:id="i-2bKkzd955iexzkE5yeAryM">
            36
          </p>
          <p xml:id="i-Pdkf29M3kScdmsMTSkP6Lp">
            medelinkomsttagare, med minskat bidragsberoende och positiva
            effekter för ekonomin som följd. I vår inkomstskattereform väljer
            vi att höja grundavdragen rejält. Kommunerna kompenseras fullt
            ut för detta inom ramen för statsbidragssystemet. Skattesänkningarna
            påverkar också den kommunala ekonomin genom att socialbidragskostnaderna
            kan minska. Detta minskar behovet av statsbidrag och gör det möjligt
            att begränsa dessa. Staten bör i möjlig mån stimulera till ommunala
            skattesänkningar. Att skattesänkningar inte kommit till stånd
            i högskattekommuner med höga utjämningsbidrag måste ses som ett
            åskådligt misslyckande för det tillväxtfientliga utjämningssystemet.
            Det finns ett tydligt samband mellan skattenivå och sociala kostnader.
            Detta kan bl.a. åskådliggöras av att om kommunalskatten höjs,
            förloras omedelbart en betydande del av skatteintäktsökningen
            i ökade kostnader, rämst socialbidrag. Enligt beräkningar av Hans
            Jensevik, Svensk Kommunrating, förloras 15-30 procent av en skattehöjning
            på detta vis, beroende på kommunens struktur. På motsvarande sätt
            minskar en kommuns ostnader när skatten sänks. Med de skattesänkningar
            som vi föreslagit, bland annat i form av höjt grundavdrag och
            avdrag för barn, kommer behoven av
          </p>
          <p xml:id="i-WBeB2VprjuzEUUfEnWRDhb">
            socialbidrag att minska väsentligt. Kommunala skattesänkningar
            kräver att de avregleringar vi föreslår genomförs med önskat resultat.
            Det har funnits en tendens att underskatta den positiva effekten
            av avregleringar, vilket erfarenheter från andra sektorer visar.
            I kombination med en utökad upphandlingsverksamhet och onkurrensutsättning
            är potentialen för lägre utgifter och god kvalitet på tjänsteutbudet
            god. Därutöver måste den av oss efterlysta koncentrationen till
            ärnuppgifterna äga rum. Omfattande effektiviseringar möjliggörs
            när kommunernas verksamhet, via våra = föreslagna pengsystem,
            &lt; systematiskt konkurrensutsätts. nternationella erfarenheter
            visar att konkurrensutsättning i genomsnitt örbättrar effektiviteten
            i offentlig verksamhet med mellan fem och tjugo procent. Det innebär
            att konkurrensutsättningen, genom förbättrad effektivitet, sparar
            mellan 25 och 50 miljarder årligen inom vård, skola och
          </p>
          <p xml:id="i-H9X56WKVk78khn1o4FYSUg">
            omsorg.
          </p>
          <p xml:id="i-J5JM9YpBbpMg7ug7LvVG3">
            Effekter för kommunsektorn av våra förslag
          </p>
          <p xml:id="i-X47oxuHQPyzKUzpnaENcgk">
            Basen för kommunal ekonomi är som vi tidigare konstaterat kommunalskatter
            och egna intäkter. Dessa utgör mer än 80 procent av kommunernas
            intäkter. Löneinkomsterna svarar för huvuddelen av skatteunderlaget,
            även om olika lönerelaterade inkomster, t.ex. sjukpenning, också
            är beskattningsbara. Det är vidare viktigt att det sociala skyddssystem
            som bl.a. socialbidragen utgör får utformas utifrån lokala förutsättningar.
            Det är inte rimligt att riksnormer skall förhindra att kommunerna
            får bedöma sådana ärenden utifrån lokal kännedom och erfarenhet.
            I dag hindras många kommuner från att på ett lokalt anpassat sätt
            utveckla sin verksamhet på det sociala området.
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0009.pdf"/>
          <p xml:id="i-QYRfuxStG358YwYMxvYAXd">
            Den statliga regleringspolitiken förefaller grunda sig på den
            felaktiga föreställningen att kommunerna inte skulle leva upp
            till sitt sociala ansvar utan statliga rikslikare. Tabell 2 Besparingar
            inom kommunsektorn (ackumulerat, miljarder kronor)
          </p>
          <p xml:id="i-TGgAX5C4wxKLEvKmLx5Rec">
            2004 2005 2006
          </p>
          <p xml:id="i-MWG6ruWxhhy2md88tWe1HH">
            Sänkta socialbidrag (kompenseras av sänkta
          </p>
          <p xml:id="i-6B93EBLXVuw2UEAtue4qq7">
            1,0 skatter) ” Besparingar inom perifera verksamheter (vård,
            25 skola, barnomsorg och social omsorg undantagna) ” Utökad upphandling
            och konkurrensutsättning 10,0 Skillnad jämfört med regeringen
            L5 IS 14,5
          </p>
          <p xml:id="i-2345mWmX1Cs9ZB2rJvRzaj">
            Vår politik leder till en lägre kostnadsnivå i kommunerna. Det
            blir då möjligt att under de kommande åren minska de generella
            statsbidragen. Det förutsätter att den politik som vi i övrigt
            förordar också genomförs. När den kommunala verksamheten renodlas
            och effektiviseras, samtidigt som ekonomin uthålligt utvecklas
            starkare, skapas successivt utrymme för att sänka den kommunala
            utdebiteringen, samtidigt som kvaliteten på kommunal service säkras.
          </p>
          <p xml:id="i-HvrKiAVHcrwFRX1KtJfpMu">
            Ersätt snarast dagens utjämningssystem
          </p>
          <p xml:id="i-CAgMxCDrKqR4qkjK9r8J4V">
            Utjämningssystemet tar bort alla incitament för kommunerna att
            själva påverka sin inkomstsituation genom en förhöjd skattekraft.
            De hårdast drabbade är tillväxtkommuner och aktiva glesbygdskommuner.
            De kommuner som kommer bäst ut ur systemet är ”passiva stagnationskommuner”,
            som regel befolkningsmässigt stillastående eller med en svag minskning.
            Oavsett hur deras egen skattekraft utvecklas får de i stort samma
            ökning som alla andra, dvs. rikssnittet. Samtidigt kan deras kostnadssida
            påverkas positivt av att så lite händer. Det utjämningssystem
            som finns i dag har direkt skadliga effekter för samhällsekonomin.
            Kommuner med hög förvärvsfrekvens bestraffas. Kommuner där nya
            jobb skapas bestraffas. Kommuner som kommer in i en negativ utvecklingsspiral
            får inte högre intäkter, även om kommunen anstränger sig och för
            att vända denna utveckling. Våren 2001 dömde Riksdagens revisorer
            i en rapport ut den s.k. Kommunakuten och föreslog andra sätt
            att arbeta gentemot kommuner med problem. Den genomgång som görs
            i revisorernas rapport är ytterligare en exemplifiering av hur
            det inomkommunala utjämningssystemet i kombination med ett osunt
            bidragsgivande till vissa utvalda kommuner undergräver kommunledningars
            eget ansvarstagande för sin kommuns situation. Fortgår
          </p>
          <p xml:id="i-4wsbAbEFoRDgVPhffSWSfH">
            2002/03:Fi26
          </p>
          <p xml:id="i-Sn1vSvRoyMK2k1U18sVtX5">
            37
          </p>
          <pb facs="riksdagen-motions-pdf/data/200203/mot_200203_Fi_0026/mot_200203_Fi_0026-0010.pdf"/>
          <p xml:id="i-YTWB1VPAwTtMioLWRzrqwf">
            2002/03:Fi26
          </p>
          <p xml:id="i-Muzyqin4V8Kgj1zqP8Qrzx">
            38
          </p>
          <p xml:id="i-MThDrGmTjZ89DL6jQXvk2a">
            denna process blir det på sikt förödande för den kommunala ekonomin
            och självstyrelsen. Vi föreslår att det inomkommunala utjämningssystemet,
            som också är oförenligt med grundlagens lydelse, avskaffas. Skillnader
            mellan kommuner när det gäller exempelvis sociala behov bör kompenseras
            via statsbidrag. I avvaktan på denna övergång föreslår vi att
            följande förändringar görs i utjämningssystemet fr.o.m. 2004:
          </p>
          <p xml:id="i-MU6Pdae8KaMPek3FAXSLgm">
            « Kommuner och landsting som har haft en relativ skattekraftstillväxt
            mellan taxeringen 2002 och 2003 och framåt får behålla denna,
            (inkomstutjämningssystemet är för närvarande så uppbyggt att en
            sådan tillväxt till mellan 95-100 procent konfiskeras var den
            än förekommer). Kommuner som tappar skattekraft berörs inte utan
            får som nu kompensation för detta. e Ett landsting skall 2004
            i inkomstutjämningsavgift betala maximalt tio procent av sin relativa
            skattekraft.
          </p>
          <p xml:id="i-6wMSsNaQZMKMbJm9ia9Kb6">
            Från och med 2005 skall landsting betala högst sju procent av
            sin relativa skattekraft. Effekten av dessa förslag blir att finansieringssituationen
            för vissa kommuner och landsting mildras, samtidigt som kommuner
            och landsting som får stöd inom utjämningssystemet behåller dessa.
            I övrigt hänvisas till vår motion med anledning av den ekonomiska
            vårpropositionen.
          </p>
          <p xml:id="i-ATggFwUP2EECpyN5E3wZDa" type="date">
            Stockholm den 5 maj 2003
          </p>
          <div xml:id="i-JctjTSNtk5ay5SeLvUFues" type="signatureBlock">
            <p who="i-XgRZtFgzPDL7KcwsDvGVej" type="signature">
              Fredrik Reinfeldt (m)
            </p>
            <p who="i-W6BJ44rcZjp5pD28NhHrCf" type="signature">
              Gunnar Axén (m)
            </p>
            <p who="i-Q6XV7cn1KAM2Vuyuo8Ah3r" type="signature">
              Tomas Högström (m)
            </p>
            <p who="i-PyuBrn6sPrF8RQEvmB9xdP" type="signature">
              Cecilia Widegren (m)
            </p>
            <p who="i-D6hrZCxPVTQxPgXvGFfuJ7" type="signature">
              Ulf Sjösten (m)
            </p>
            <p who="i-LBN95MD8hn6zkXhRBcbJbB" type="signature">
              Lennart Hedquist (m)
            </p>
            <p who="i-UmhVhzFM3Rs65aFjMTgRvj" type="signature">
              Anne-Marie Pålsson (m)
            </p>
          </div>
        </div>
      </div>
    </body>
  </text>
</TEI>
