<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-00169">
  <teiHeader>
    <fileDesc>
      <titleStmt>
        <title>En solidarisk beroendevård</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:169 av Karin Rågsjö m.fl. (V)</title>
          <idno type="rdwebb">H802169</idno>
          <rs type="number">169</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H802169/text</ref>
          <ref type="dokument_url_html">http://data.riksdagen.se/dokument/H802169</ref>
          <ref type="dokumentstatus_url_xml">http://data.riksdagen.se/dokumentstatus/H802169</ref>
          <ref type="docx">http://data.riksdagen.se/fil/719130CB-7DB8-40FA-8F63-B322D2768F05</ref>
          <ref type="pdf">http://data.riksdagen.se/fil/F7AEBA0F-3B12-4A9F-BCD7-2C18DA3228BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2ojuVViK4juwRfmgSwJjLK" type="signed"/>
        <correspContext corresp="i-2ojuVViK4juwRfmgSwJjLK">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-SQQvbu1QGWJqRPY9ru8uS3" type="submitted">
          <date when="2020-09-17"/>
          <time when="14:55:43"/>
        </correspAction>
        <correspAction xml:id="i-NoKWM5WuNGoaRfgub86xZp" type="reviewed">
          <date when="2020-09-18"/>
          <time when="11:08:12"/>
        </correspAction>
        <correspAction xml:id="i-9guhaLgvQmdP4BMwJTFCvc" type="referred">
          <date when="2020-10-14"/>
        </correspAction>
        <correspAction xml:id="i-6YcJPVWnQHS6CrQCot7KeS" type="assigned">
          <date when="2021-06-22"/>
          <time when="17:16:10"/>
        </correspAction>
        <correspContext corresp="i-6YcJPVWnQHS6CrQCot7KeS">
          <ref type="assignedTo">Socialutskottet</ref>
        </correspContext>
        <correspAction xml:id="i-UvMeUfuDwMKrYpUKtXTtu6" type="behandlas_i"/>
        <correspContext corresp="i-UvMeUfuDwMKrYpUKtXTtu6">
          <ref type="uppgift">2020/21:SoU13</ref>
          <ref type="ref_dok_id">H801SoU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU13</ref>
          <ref type="ref_dok_titel">Frågor om psykisk hälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VJvVZq844sGAooCQRar6N5" type="behandlas_i"/>
        <correspContext corresp="i-VJvVZq844sGAooCQRar6N5">
          <ref type="uppgift">2020/21:SoU20</ref>
          <ref type="ref_dok_id">H801SoU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU20</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EGChGc7ZJRiKeQ7KucTARQ" type="behandlas_i"/>
        <correspContext corresp="i-EGChGc7ZJRiKeQ7KucTARQ">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DBS4qqkbtkKSk8ao5mtCbh" type="behandlas_i"/>
        <correspContext corresp="i-DBS4qqkbtkKSk8ao5mtCbh">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LWuz3fBnb1kcd5qMqJZiRj" type="behandlas_i"/>
        <correspContext corresp="i-LWuz3fBnb1kcd5qMqJZiRj">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2ubPF2p3xPCLrXN1PyRSV5" type="behandlas_i"/>
        <correspContext corresp="i-2ubPF2p3xPCLrXN1PyRSV5">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G7wJ81G2j4dg8VfnDTk5ba" type="behandlas_i"/>
        <correspContext corresp="i-G7wJ81G2j4dg8VfnDTk5ba">
          <ref type="uppgift">2020/21:SoU38</ref>
          <ref type="ref_dok_id">H801SoU38</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU38</ref>
          <ref type="ref_dok_titel">Frågor om tvångsvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P856qrFrmiiKHzu3MvhpJV" type="behandlas_i"/>
        <correspContext corresp="i-P856qrFrmiiKHzu3MvhpJV">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5L4zHGV8AekmbmHnwTwxpG" type="motHeader">
        <div xml:id="i-4zDpMRikPHXTDiniRTA9Wh" type="motTitle">
          Motion till riksdagen 2020/21:169 av Karin Rågsjö m.fl. (V) En
          solidarisk beroendevård
        </div>
      </div>
      <div xml:id="i-5U2JKwX9xgo7sdGoZfyK3g" type="motBody">
        <div xml:id="i-FrH2nTBXGdwqCnosGQzMi6" type="TOC">
          <head xml:id="i-GYsjbgrCL6PLfV7PEK3He6">
            Innehållsförteckning
          </head>
          <list xml:id="i-LWhNnqTQXciz18b4mSyGJp">
            <item xml:id="i-S6r3SKrLZx3QpnzgpRVixM" style="indent-level: 1">
              1 Förslag till riksdagsbeslut
            </item>
            <item xml:id="i-J22tEQwLjzoMJBSDxWWb4D" style="indent-level: 1">
              2 Inledning
            </item>
            <item xml:id="i-WpbrMgFiGuEhTUMCL43HjC" style="indent-level: 1">
              3 Genusperspektiv
            </item>
            <item xml:id="i-Cz4qdenp8Cs2idVQmx6pGi" style="indent-level: 1">
              4 Samsjuklighet
            </item>
            <item xml:id="i-RZZiaoRzG49k92s1deffxm" style="indent-level: 1">
              5 Tillgång till sprutbyte och naloxon
            </item>
            <item xml:id="i-CLyTFoHmfrvsWjgYZb5bLD" style="indent-level: 1">
              6 Avkriminalisera eget bruk
            </item>
            <item xml:id="i-53qnzSLhyBNydPxyBYrKty" style="indent-level: 1">
              7 Unga personer i riskzonen
            </item>
            <item xml:id="i-AqMHPPQr89qKVbNejv2aFR" style="indent-level: 1">
              8 Anhörigstöd
            </item>
            <item xml:id="i-TqP5YjPsABfsRrQVcodq5f" style="indent-level: 1">
              9 Tvångsvård
            </item>
          </list>
        </div>
        <div xml:id="i-9s5LyC2KxygGUEFvCVHUvX" type="motProposal" subtype="förslag">
          <head xml:id="i-P4JMSextuwTM8XsHmDq8GJ">
            1 Förslag till riksdagsbeslut
          </head>
          <list xml:id="i-Qa94REjqxvPAEUSY8rm19q" style="ol">
            <item xml:id="i-BbNWvLY82X3DdmnMbz9YV">
              Riksdagen ställer sig bakom det som anförs i motionen om att
              en nationell samordnare med uppdrag att koordinera den nationella
              beroendepolitiken bör inrättas och tillkännager detta för regeringen.
            </item>
            <item xml:id="i-YBQkGiPWSzkBADmyMgc1Uy">
              Riksdagen ställer sig bakom det som anförs i motionen om att
              ett nationellt kunskapscentrum för insatser mot narkotikarelaterade
              skador och dödsfall bör inrättas och tillkännager detta för regeringen.
            </item>
            <item xml:id="i-KgjKK3fsUyrCgD6AbEGFD9">
              Riksdagen ställer sig bakom det som anförs i motionen om att
              ett nationellt krav på att all beroendevård ska ha ett genusperspektiv
              bör införas och tillkännager detta för regeringen.
            </item>
            <item xml:id="i-VVL9MVtcrCUthuJimTK1ai">
              Riksdagen ställer sig bakom det som anförs i motionen om att
              huvudmannaskapet för beroendevården för personer över 18 år bör
              flyttas över till regionernas beroendeenheter och tillkännager
              detta för regeringen.
            </item>
            <item xml:id="i-22zaARaqQZbQPjySo5Heea">
              Riksdagen ställer sig bakom det som anförs i motionen om att
              vårdgarantin för personer med beroende bör förstärkas genom att
              en särskild vårdgaranti inom beroenden tas fram och tillkännager
              detta för regeringen.
            </item>
            <item xml:id="i-VgiaeEqCpYEQfQYFkA1U87">
              Riksdagen ställer sig bakom det som anförs i motionen om att
              lämplig myndighet bör ges i uppdrag att utarbeta riktlinjer för
              hälsoupplysning riktad till personer med missbruk och tillkännager
              detta för regeringen.
            </item>
            <item xml:id="i-UmFaAqxBBFNnCuJygvJcsw">
              Riksdagen ställer sig bakom det som anförs i motionen om att
              sprututbytesverksamhet bör bedrivas i samtliga regioner och följas
              upp på statlig nivå och tillkännager detta för regeringen.
            </item>
            <item xml:id="i-3BT2RVSdiUHCkSdpxLVv5z">
              Riksdagen ställer sig bakom det som anförs i motionen om att
              naloxon bör göras tillgängligt i hela landet och tillkännager
              detta för regeringen.
            </item>
            <item xml:id="i-WXY7L97k8iVPXxTY6SRm8T">
              Riksdagen ställer sig bakom det som anförs i motionen om att
              tillverkning, försäljning och innehav av narkotika även i fortsättningen
              ska vara olagligt men att det bör avkriminaliseras att vara påverkad
              av narkotika, och detta tillkännager riksdagen för regeringen.
            </item>
            <item xml:id="i-3kGGDmckpUY5TeKYKu8H8D">
              Riksdagen ställer sig bakom det som anförs i motionen om att
              en utredning bör tillsättas med syftet att ta reda på hur lagen
              i fråga om kriminalisering av eget bruk har inverkat på antalet
              missbrukare och brukare samt deras livskvalitet, hälsa och drogfrihet
              och tillkännager detta för regeringen.
            </item>
            <item xml:id="i-T9Tsh6b5WJHnB5CPN2wutu">
              Riksdagen ställer sig bakom det som anförs i motionen om att
              en kartläggning bör göras i syfte att öka kunskapen kring vilka
              yrkesgrupper som är i behov av kompetenshöjning på området unga
              och missbruk och tillkännager detta för regeringen.
            </item>
            <item xml:id="i-K1rk55oauMH12U51nrntkp">
              Riksdagen ställer sig bakom det som anförs i motionen om att
              möjligheten att införa beroendelära på grundutbildningarna till
              socionom, sjuksköterska, undersköterska, arbetsterapeut, behandlingsassistent
              och läkare bör utredas och tillkännager detta för regeringen.
            </item>
            <item xml:id="i-CRzSL91zNTVkQhAY4DW9gw">
              Riksdagen ställer sig bakom det som anförs i motionen om att
              alternativa och mer anpassade strukturer för att kunna arbeta
              med hälsa generellt i skolan bör utredas och tillkännager detta
              för regeringen.
            </item>
            <item xml:id="i-ewD5mTc1zs4W9zVAuq1to">
              Riksdagen ställer sig bakom det som anförs i motionen om att
              beroende och psykisk ohälsa bör inkluderas i ungdomsmottagningarnas
              uppdrag och tillkännager detta för regeringen.
            </item>
            <item xml:id="i-L3tTDAxLtVCEN9dYrV5oLW">
              Riksdagen ställer sig bakom det som anförs i motionen om att
              Maria Ungdom i Stockholm bör bli ett nationellt kunskapscentrum
              om ungas beroende och tillkännager detta för regeringen.
            </item>
            <item xml:id="i-HtsAzXBhpQwofoWArs6agL">
              Riksdagen ställer sig bakom det som anförs i motionen om att
              specialistmottagningar för läkemedelsberoende på regional nivå
              med nationellt stöd bör inrättas och tillkännager detta för regeringen.
            </item>
            <item xml:id="i-EuVaWfwpdZsxQi5itDmJ8M">
              Riksdagen ställer sig bakom det som anförs i motionen om att
              nationella evidensbaserade metoder för barn och unga som är i
              riskzonen för att få ett beroende bör tas fram och tillkännager
              detta för regeringen.
            </item>
            <item xml:id="i-HbyoCGvsTNmgVxcREWy4JN">
              Riksdagen ställer sig bakom det som anförs i motionen om att
              metoder för arbetet med ensamkommande barn och unga med beroendeproblematik
              bör tas fram samt att arbetet med den gruppen bör struktureras
              och tillkännager detta för regeringen.
            </item>
            <item xml:id="i-4vmQCdzbTN1jfSgpVeJSzJ">
              Riksdagen ställer sig bakom det som anförs i motionen om att
              nya placeringsformer för barn och unga med beroende och psykisk
              ohälsa ska tas fram samt att behandlingsfamiljer med förstärkt
              stöd ska prioriteras framför institutionsvård och tillkännager
              detta för regeringen.
            </item>
            <item xml:id="i-AxsgU5jjKzkZbEp2kHjCBM">
              Riksdagen ställer sig bakom det som anförs i motionen om att
              en utredning bör tillsättas med uppdrag att se över vilka konsekvenser
              LVU får för de unga som berörs samt att om resultatet av en sådan
              utredning visar på brister även se över den rådande lagstiftningen,
              och detta tillkännager riksdagen för regeringen.
            </item>
            <item xml:id="i-JXigQRv5cWDfo9gi1ND7w">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftning där anhörigas
              rätt till information, stöd och hjälp säkerställs och tillkännager
              detta för regeringen.
            </item>
            <item xml:id="i-4on88hsZ8rNZeVLA7gGu8L">
              Riksdagen ställer sig bakom det som anförs i motionen om att
              regeringen bör återkomma med förslag på ny lagstiftning där barn
              till föräldrar med psykisk ohälsa och/eller missbruk får rätt
              till eget stöd i ett tidigt stadium och tillkännager detta för
              regeringen.
            </item>
            <item xml:id="i-GcuxAahWLUrNmhvrPyVrrd">
              Riksdagen ställer sig bakom det som anförs i motionen om att
              lagen om vård av missbrukare i vissa fall ska bli en speciallag
              under lagen om psykiatrisk tvångsvård och tillkännager detta för
              regeringen.
            </item>
          </list>
        </div>
        <div xml:id="i-8jtqaGufJdfqdE3R1748ix" type="motContent">
          <head xml:id="i-Mp6vZHrEBGJPT9QuQdpWjR" type="h1">
            2 Inledning
          </head>
          <p xml:id="i-7AGzTkHZkidn7NeQmnS4yi">
            Ohälsa, sjukdom och dödsfall p.g.a. alkohol och narkotika är
            ett stort samhällsproblem som behöver uppmärksammas mer i den
            politiska debatten. Beroende, särskilt narkotika­beroende, är
            extremt stigmatiserat och det finns inga stora organisationer
            som för de beroendes talan eller som driver frågor som rör deras
            rättigheter. Politiken på området är eftersatt. Dagens beroendepolitik
            motsvarar inte hur kunskap och behov har utvecklats under de senaste
            åren. Att lagstiftningen inte är anpassad till behoven leder till
            bristande resurser och betydande ojämlikhet mellan olika landsändar.
            Många far illa och de metod­er som används inom socialtjänst och
            beroendevård är inte alltid relevanta samt saknar ofta evidens.
            Dessutom har stora nedskärningar i decennier inom både kommuner
            och regioner inneburit att många med behov av hjälp har nekats
            vård och stöd. Ett annat stort problem är att personer med beroenderelaterade
            sjukdomar inte nås av vården. Tidig upptäckt och kort rådgivning
            är effektiva insatser som kan förhindra en negativ utveck­ling,
            men de insatserna är sällan systematiserade och detta leder ofta
            till sena och ojämna sjukvårdsinsatser. Grundstenen för att möta
            beroende är en väl utbyggd välfärd, solida­riskt finansierad utan
            privata vinstintressen. En vård och behandling som bygger på forskning
            samt beprövad erfarenhet och evidens.
          </p>
          <p xml:id="i-2fy3X8NQPtkLeqeHJEWdqj">
            Beroende är inget som uppstår isolerat, utan sociala och psykosociala
            faktorer har en stor påverkan. En framgångsrik beroendevård måste
            därför inkludera både beroendet och individens sociala situation
            i behandlingen. I dag är beroendevården alltför akut­styrd och
            det leder inte till någon lösning på lång sikt. För att bryta
            ett beroende krävs det i stället sammanhållna vårdkedjor och behandling
            med möjlighet till boende. Bero­ende handlar ofta om en komplex
            problematik som kräver olika typer av insatser bero­ende på hur
            omfattande problemen är. Ett ofta eftersatt område är stöd i återhämtningen
            och integreringen i samhället efter en tids beroende.
          </p>
          <p xml:id="i-UdQzex3f6eLPbuBmuih4PD">
            Ett förebyggande perspektiv är centralt i beroendevården. Det
            finns i dag en stor brist på öppna verksamheter dit beroende kan
            komma och få hjälp innan det skadliga bruket har accelererat och
            skapat problem med exempelvis bostad och försörjning. Vänsterpartiet
            anser att det behövs en öppen beroendevård med fokus på tidiga
            insatser. Det ska vara lätt att söka och få hjälp. Beroendevården
            ska göras tillgänglig genom en central placering, anpassade öppettider,
            tydlig information samt särskilda mottagningar för kvinnor och
            unga vuxna.
          </p>
          <p xml:id="i-LNgYtY2fdHZKE5hYEngJFA">
            I syfte att höja kunskapen kring beroendeproblematik samt motverka
            en ojämlik bero­endevård bör en nationell samordnare som koordinerar
            den nationella beroende­politiken inrättas. Detta bör riksdagen
            ställa sig bakom och ge regeringen till känna.
          </p>
          <p xml:id="i-AHE77Xo36nvmyf8XUwqj21">
            Likaså bör ett nationellt kunskapscentrum för insatser mot narkotikarelaterade
            skador och dödsfall inrättas. Detta bör riksdagen ställa sig bakom
            och ge regeringen till känna.
          </p>
          <head xml:id="i-4BnDqJouJwbRez5FVbWe4N" type="h1">
            3 Genusperspektiv
          </head>
          <p xml:id="i-3vHwnGMGQ8fsdQznhAH9Po">
            Kvinnor med beroende är en särskilt utsatt grupp och befinner
            sig ofta i livssituationer som ökar risken för att utsättas för
            våld. Våldet kan vara både fysiskt, psykiskt och sexuellt, och
            deras beroendeproblematik kan leda till att de har svårare att
            få hjälp efter­som våldet ofta ses som en konsekvens av missbruket.
            Kvinnor med beroende har ofta problem inom flera livsområden som
            gör att de har behov av stödinsatser, behandling och vård. De
            kan exempelvis ha behov av stöd för psykiska eller fysiska sjukdomar
            eller funktionsnedsättningar. Problemen kan också handla om svag
            ekonomi, osäker bostads­situation eller erfarenhet av att sälja
            sexuella tjänster. Kvinnor med beroende finansierar ofta sitt
            beroende genom att sälja sexuella tjänster, till skillnad från
            män som oftare finansierar sitt beroende genom stöld. Mäns och
            kvinnors beroende tar sig olika uttryck, och ändå är forskningen
            på området inriktad på män. Kunskapen om kvinnors beroende är
            därmed betydligt lägre än kunskapen om mäns, vilket påverkar vilken
            behandling som erbjuds.
          </p>
          <p xml:id="i-4zSTWLn8L78Zs46CLNA8AA">
            För att beroendevården ska ha möjlighet att hjälpa kvinnor på
            rätt sätt och uppmärk­samma den problematik som kvinnor med beroende
            lever med bör ett nationellt krav in­föras på att all beroendevård
            ska ha ett genusperspektiv. Detta bör riksdagen ställa sig bakom
            och ge regeringen till känna.
          </p>
          <head xml:id="i-H33HNMC41RdYcvUzMc8Pw9" type="h1">
            4 Samsjuklighet
          </head>
          <p xml:id="i-T7gCHGEk3aSZFsKpyBDAby">
            Inom beroendegruppen är det vanligt att ha två eller flera hälsoproblem
            samtidigt. Ofta handlar det om beroende i kombination med psykisk
            ohälsa men det kan även röra sig om fysiska problem. Hälso- och
            sjukvården och socialtjänsten har ett gemensamt ansvar för personer
            med samsjuklighet. Om socialtjänsten misstänker att en person
            med miss­bruk eller beroende också har psykisk eller fysisk ohälsa,
            ska socialtjänsten omedelbart ta kontakt med hälso- och sjukvården
            för en bedömning. Det är dock vanligt att sam­arbetet och ansvaret
            brister och risken är därför stor att personer bollas fram och
            tillbaka mellan hälso- och sjukvård, psykiatri och socialtjänst
            i stället för att få den hjälp som de behöver.
          </p>
          <p xml:id="i-VhjWBVHAFfUN1tfVUf6ULf">
            Kompetensen kring beroendeproblematik måste därför öka inom psykiatrin.
            Det ska vara möjligt för personer med beroende att få behandling
            mot psykiatriska tillstånd inom regionernas psykiatri. Ett ökat
            samarbete med hälso- och sjukvården är också nödvändigt och socialtjänsten
            måste ta ansvar för de sociala insatser som krävs.
          </p>
          <p xml:id="i-AnsBcANV5jLwGGgBdpFPzw">
            I juni i år tillsatte regeringen en särskild utredare med uppdrag
            att se över hur insats­er för personer med samsjuklighet ska kunna
            ske mer samordnat. För Vänsterpartiet var det en mycket efterlängtad
            tillsättning. I uppdraget ingår bl.a. att komma med förslag på
            hur ansvaret för personer med samsjuklighet ska kunna samlas hos
            en huvudman. De flesta personer med missbruk eller beroende vill
            helst söka hjälp inom hälso- och sjuk­vården och inte inom socialtjänsten.
            I de flesta jämförbara länder organiseras vården annorlunda än
            i Sverige. De har också lägre dödstal. Av EU:s 28 länder har sjukvården
            i 25 länder ett samordnat behandlingsansvar. Endast Sverige och
            två andra länder har kvar parallella huvudmän.
          </p>
          <p xml:id="i-4mxMy4pyARKustt9YJx5my">
            Mot bakgrund av ovanstående bör därför huvudmannaskapet för beroendevården,
            för personer över 18 år, flyttas över till regionernas beroendeenheter.
            Detta bör riksdagen ställa sig bakom och ge regeringen till känna.
            Likaså bör vårdgarantin för personer med beroende förstärkas genom
            att en särskild vårdgaranti inom beroendevården tas fram. Detta
            bör riksdagen ställa sig bakom och ge regeringen till känna.
          </p>
          <p xml:id="i-7akg2yXjxX7RuPcy8t1DeR">
            Det är viktigt att personer med beroende får tillgång till ett
            brett spektrum av åtgär­der. Hälsoupplysningar är en efterfrågad
            åtgärd som ryms inom regionernas uppdrag att bedriva hälsokommunikation
            gentemot olika målgrupper i samhället. Det har dock visat sig
            att det krävs ett statligt ansvar för utformning såväl som genomförande.
            Lämplig myndighet bör därför ges i uppdrag att utarbeta riktlinjer
            för sådan hälsoupplysning. Detta bör riksdagen ställa sig bakom
            och ge regeringen till känna.
          </p>
          <head xml:id="i-Dgsn9oAXYWUctdg8txwbsR" type="h1">
            5 Tillgång till sprutbyte och naloxon
          </head>
          <p xml:id="i-6WX9i6NZ61vhDPjas4eBkf">
            År 2017 genomfördes ett antal ändringar i lagen om utbyte av
            sprutor och kanyler. Regio­nerna blev exempelvis ensamma huvudmän
            för verksamheten och möjligheten för kom­munerna att lägga in
            ett veto togs bort. En uppföljning från Socialstyrelsen av vad
            som hänt efter lagförändringen visar att tillgängligheten till
            sprutbytesverksamhet har ökat. I december 2017 var det åtta regioner
            som erbjöd sprutbyte och nu är det fler än dubbelt så många. Sprutbyte
            har, tillsammans med andra viktiga stödåtgärder, en viktig funktion
            att fylla för att spåra men också förhindra smittspridning. Till
            verksamheten bör även kom­pletterande vård knytas såsom kuratorsstöd,
            socialpsykologisk kompetens, gynekologi och ett väl utvecklat
            samarbete med socialtjänst och beroendevård. Sprutbytesverksamhet
            bör bedrivas i samtliga regioner och verksamheten bör följas upp
            på statlig nivå. Detta bör riksdagen ställa sig bakom och ge regeringen
            till känna.
          </p>
          <p xml:id="i-NachVagHfoWNNyJ5Ldn2eJ">
            Naloxon är ett motgift mot alla sorters opioider såsom heroin,
            metadon, fentanyl, buprenorfin och smärtstillande mediciner som
            tramadol och oxikodon. En överdos av opioider kan leda till andningsstopp,
            medvetslöshet och till slut hjärtstopp. Naloxon tar bort opioidernas
            effekt i ungefär en halvtimme och gör så att man kan andas igen.
            I syfte att rädda fler liv vid överdoser av opioider bör naloxon
            göras maximalt tillgängligt i hela landet och användandet bör
            följas upp på statlig nivå. Detta bör riksdagen ställa sig bak­om
            och ge regeringen till känna.
          </p>
          <head xml:id="i-WpqTHqZkRxQLQFNmopP3A" type="h1">
            6 Avkriminalisera eget bruk
          </head>
          <p xml:id="i-G84d9MUxXR9uyvKgbzQ3bA">
            Vänsterpartiets narkotikapolitik vilar på två ben. Vi anser att
            det behövs ett kraftfullt arbete mot narkotika samtidigt som missbrukare
            inte ska stigmatiseras. Det är positivt att det inte är lika socialt
            accepterat i Sverige att bruka narkotika som i många andra länder
            men kriminaliseringen bidrar till ett repressivt synsätt på personer
            i beroende. Många stämplas som brottslingar och straffas i stället
            för att få vård och behandling. FN, som tidigare har kritiserat
            den svenska narkotikapolitiken, uppmanar samtliga medlemsstater
            att avkriminalisera narkotikabruk eftersom de har sett att en
            bestraffande narkotikapolitik inte minskar vare sig införsel,
            tillgång eller brukande. Norge är ett exempel på land där man
            har avkriminaliserat eget bruk. De som använder droger eller har
            på sig små mängder narkotika för eget bruk begår inte något brott
            och kan därför mötas med andra åtgärder och erbjudas hjälp och
            behandling.
          </p>
          <p xml:id="i-6YEQTHdgLLD4sMJoGmEPSv">
            Förutom att en avkriminalisering av eget bruk skulle innebära
            en mer human och långsiktig narkotikapolitik skulle den öppna
            upp för en mer effektiv brottsbekämpning. Med dagens lagstiftning
            finns det en uppenbar risk att polisen lägger mer resurser på
            att beivra brottslighet som rör eget bruk än på de grovt kriminella
            som tjänar stora pengar på narkotikaförsäljning.
          </p>
          <p xml:id="i-SAoanrhM3A8wA3qiXHUq4V">
            Mot bakgrund av ovanstående bör tillverkning, försäljning och
            innehav av narkotika även fortsatt vara olagligt, men att vara
            påverkad av narkotika bör avkriminaliseras. Detta bör riksdagen
            ställa sig bakom och ge regeringen till känna.
          </p>
          <p xml:id="i-QFEMJ9ufhEDxcxxY4Xpx8r">
            Den nuvarande lagstiftningen föregicks av en stor debatt om vilka
            fördelar och nack­delar en kriminalisering skulle kunna leda till.
            År 1993 kom även en straffskärpning och fängelse i högst sex månader
            infördes i straffskalan för brottet eget bruk. Sedan dess har
            dock den narkotikarelaterade dödligheten ökat och är dessutom
            hög i jämförelse med andra EU-länder. En utredning bör därför
            tillsättas med syfte att ta reda på hur lagen om kriminalisering
            av eget bruk har inverkat på antalet missbrukare och brukare samt
            deras livskvalitet, hälsa och drogfrihet. Detta bör riksdagen
            ställa sig bakom och ge regering­en till känna.
          </p>
          <head xml:id="i-NxCrAWzjpe3qjdAgbZ3iYZ" type="h1">
            7 Unga personer i riskzonen
          </head>
          <p xml:id="i-NdHA2a1eVnnFDB5qSRQBKq">
            Det finns ett stort behov av att hitta arbetssätt för att tidigt
            upptäcka om det finns ett begynnande eller utvecklat missbruk
            bland unga. Ett stort antal personer inom kommun, region, myndigheter
            och civilsamhället möter barn, unga och unga vuxna dagligen och
            kan därmed ha en viktig roll i att uppmärksamma problemen. Många
            behöver dock en ökad kunskap om risk- och skyddsfaktorer. För
            att öka kunskapen kring vilka yrkes­grupper som är i behov av
            kompetenshöjning på området unga och missbruk bör en kartläggning
            av detta göras. Kartläggningen bör sedan följas av en nationell
            utbildnings­satsning. Detta bör riksdagen ställa sig bakom och
            ge regeringen till känna.
          </p>
          <p xml:id="i-HMj6y4xVtiaHigMGGrZ4ip">
            Likaså bör möjligheten att införa beroendelära på grundutbildningarna
            till socio­nomer, sjuksköterskor, undersköterskor, arbetsterapeuter,
            behandlingsassistenter och läkare utredas. Detta bör riksdagen
            ställa sig bakom och ge regeringen till känna.
          </p>
          <p xml:id="i-2NfyzrLBgdPNoBA1URgwJP">
            Skolan har en central roll i att tidigt upptäcka om en elev befinner
            sig i svårigheter. All personal i skolan bör ha kunskap om hur
            man kan upptäcka beteendeförändringar. Det handlar inte bara om
            att upptäcka droger utan kan även handla om att ha rutiner för
            att tidigt fånga upp beteendeförändringar, skolfrånvaro eller
            kognitiva svårigheter. Samstämmiga forskningsresultat visar att
            det är en skyddsfaktor att klara skolan. Det finns därmed starka
            incitament för att arbeta med generella åtgärder för att alla
            elever ska klara kunskapskraven, men också att arbeta med insatser
            riktat till enskilda elever. Elevhälsan fyller en viktig funktion
            som resurs och skyddsnät samt som brygga till bland annat socialtjänsten.
            Elevhälsans status bör därför stärkas och i syfte att arbeta med
            hälsa mer generellt i skolan bör alternativa och mer anpassade
            strukturer utredas. Detta bör riksdagen ställa sig bakom och ge
            regeringen till känna.
          </p>
          <p xml:id="i-LRYpJnFXe7rKCf8YkefUP7">
            Ungdomsmottagningar är en annan viktig aktör när det handlar
            om att tidigt upp­täcka missbruk och beroende samt psykisk ohälsa.
            Ungdomsmottagningarna har hög trovärdighet hos unga personer och
            är en välkänd instans. Det saknas dock vägledning för vad som
            är ungdomsmottagningars uppdrag, vilket bidrar till en variation
            mellan olika mottagningar när det gäller vilka insatser som finns
            tillgängliga. Det finns ung­domsmottagningar som inkluderar alkohol-
            och drogrådgivning i sin verksamhet, men detta arbete behöver
            utvecklas. Ungdomsmottagningarna bör därför få en mer central
            roll genom att deras uppdrag breddas och beroende och psykisk
            ohälsa inkluderas. Detta bör riksdagen ställa sig bakom och ge
            regeringen till känna.
          </p>
          <p xml:id="i-NqpjEcaDfgx5hm2YXHJg9e">
            Till barn- och ungdomspsykiatrin (BUP) vänder sig barn och unga
            med psykisk ohälsa. Eftersom många barn och unga har en kombination
            av psykisk ohälsa och miss­bruk blir även BUP en instans där beroende
            kan upptäckas. Kompetensen i beroende­frågor behöver därför stärkas
            inom barn- och ungdomspsykiatrin. Likaså samverkan med socialtjänsten
            för att undvika att unga med psykisk ohälsa och missbruk faller
            mellan stolarna.
          </p>
          <p xml:id="i-6Qjjf2hVQQGjumAob4yFMJ">
            Maria Ungdom i Stockholm har en lång erfarenhet av att hjälpa
            unga med missbruk, beroende och psykisk ohälsa. Deras framgångsrika
            arbetssätt har inspirerat andra kom­muner att starta s.k. Mini-Marior.
            I syfte att ta vara på den kunskap och erfarenhet som finns samt
            att utveckla vården, tillvarata ny forskning och samla kompetens
            bör Maria Ungdom i Stockholm bli ett nationellt kunskapscentrum
            om ungas beroende. Detta bör riksdagen ställa sig bakom och ge
            regeringen till känna.
          </p>
          <p xml:id="i-C3kZmfHZgNmX49H3WK7v4H">
            För många unga är olika former av självmedicinering inkörsporten
            till drogberoendet. Det kan handla om att dämpa ångesten av att
            inte ha blivit sedd och bekräftad av en om­givning som i sin tur
            haft en egen problematik av psykisk ohälsa eller att försöka stilla
            sin hyperaktivitet, sömnlöshet eller fysisk eller psykisk smärta.
            Vänsterpartiet anser att uppföljningen av förskrivning av antidepressiva
            läkemedel till unga måste förbättras. Specialistmottagningar för
            läkemedelsberoende på regional nivå med nationellt stöd bör inrättas.
            Detta bör riksdagen ställa sig bakom och ge regeringen till känna.
          </p>
          <p xml:id="i-Fhq8Pq473LHgxCjdjbyzmy">
            Det sociala arvet påverkar barn till föräldrar med beroendeproblem
            och/eller psykisk ohälsa i stor utsträckning. Barn till missbrukare
            löper exempelvis en mycket större risk än andra att inte klara
            av skolan samt att själva få ett beroende senare i livet. Ett
            jämlikt samhälle skyddar och fångar upp barn och unga i god tid.
            Den enskilt viktigaste före­byggande åtgärden är en fungerande
            jämlik förskola och skola där målet är att samtliga elever ska
            gå vidare från grundskolan till gymnasiet. Förskolan och skolan
            måste sätta in insatser tidigt om de ser att ett barn mår dåligt
            eller inte hänger med. Barnavårds­centraler och skolhälsovård
            måste stärka sitt samarbete med skola och socialtjänst. Vänsterpartiet
            anser att det förebyggande arbetet för att nå barn och unga som
            är i risk­zonen för att själva få ett beroende bör stärkas ekonomiskt.
          </p>
          <p xml:id="i-AsQ5wiu9nyZWdH1TBKMjRQ">
            Nationella evidensbaserade metoder för barn och unga som är i
            riskzonen för att få ett beroende bör tas fram. Detta bör riksdagen
            ställa sig bakom och ge regeringen till känna.
          </p>
          <p xml:id="i-BuCkq4NGKJVoHdg6cj3CFJ">
            Generellt löper gruppen ensamkommande barn och unga en större
            risk för psykisk ohälsa och social utsatthet än barn och unga
            som anlänt i sällskap med sina föräldrar. Det kan i sin tur öka
            risken för narkotikaanvändning. De största riskfaktorerna för
            att börja med narkotika är psykisk ohälsa, en lång asylprocess,
            brist på fritidsaktiviteter, stora boenden och avsaknad av en
            trygg bas. Metoder för arbetet med ensamkommande barn och unga
            med beroendeproblematik bör tas fram och arbetet med den gruppen
            bör struktureras. Detta bör riksdagen ställa sig bakom och ge
            regeringen till känna.
          </p>
          <p xml:id="i-WNtxkdPbzES7rk4bpskSUh">
            Det råder brist på vård- och behandlingsmöjligheter för barn
            och unga med ett miss­bruk. Ett alternativ till institutionsvård
            för unga med kriminella eller drogrelaterade problem är behandlingsfamilj
            med ett förstärkt stöd, där familjehemsföräldrarna har genomgått
            en specialutbildning. Behandlingsfamiljen tar bara emot en person
            i taget och kontakten med andra unga som har liknande problem
            blir därmed mer begränsad än vid vård på institution. Forskning
            visar att jämfört med placering på institution leder placering
            i en sådan behandlingsfamilj till mindre kriminalitet och färre
            intag på låst avdelning. De unga som bott i behandlingsfamilj
            verkar också i mindre grad ha psykisk ohälsa och använda mindre
            narkotika än de som placerats på institution med specifika insatser.
            Nya placeringsformer för barn och unga med beroende och psykisk
            ohälsa bör därför tas fram, och behandlingsfamiljer med förstärkt
            stöd ska prioriteras framför institutionsvård. Detta bör riksdagen
            ställa sig bakom och ge regeringen till känna.
          </p>
          <p xml:id="i-PyjccYPeny9nZyCSngNEYz">
            Likaså bör en utredning tillsättas med uppdrag att se över vilka
            konsekvenser LVU får för de unga som berörs samt att, om resultatet
            av en sådan utredning visar på brister, även se över den rådande
            lagstiftningen. Detta bör riksdagen ställa sig bakom och ge regeringen
            till känna.
          </p>
          <head xml:id="i-EWcoteBgsKamfkZnw6EhCA" type="h1">
            8 Anhörigstöd
          </head>
          <p xml:id="i-8uKarrcwDzapVtZY6eTUSt">
            Anhöriga måste kunna involveras i högre utsträckning och få möjlighet
            att vara del­aktiga, såvida det inte sker på bekostnad av den
            missbrukandes integritet och så länge det är ett önskemål från
            både anhöriga och den person som vårdas. När en ung person hamnar
            i ett missbruk eller beroende så påverkar det hela familjen. Många
            föräldrar till barn med missbruksproblem lever med ständig oro
            och ångest. Känslor av skuld och skam kan leda till att man väljer
            att inte söka hjälp. Föräldrarnas stöd är viktigt när en ung person
            med beroende vårdas och därför måste föräldrarna i sin tur få
            den hjälp och det stöd de behöver för att kunna finnas till hands.
          </p>
          <p xml:id="i-LMCo8EjxajXrEvZ2pWR8qt">
            Det ska vara tydligt vilka rättigheter anhöriga till personer
            med beroende har samt vart de kan vända sig för att få hjälp.
            Regeringen bör därför återkomma med förslag på lagstiftning där
            anhörigas rätt till information, stöd och hjälp säkerställs. Detta
            bör riks­dagen ställa sig bakom och ge regeringen till känna.
          </p>
          <p xml:id="i-EZvywQP3xWRBcjrBy9bgPi">
            Många barn har någon gång under sin uppväxt levt med en förälder
            som har bero­endeproblem. Barn till föräldrar som lider av missbruk
            och/eller psykisk ohälsa far ofta illa och deras behov måste tillgodoses
            i större grad än vad som görs idag. Därför bör regeringen återkomma
            med förslag på ny lagstiftning där barn till föräldrar med psykisk
            ohälsa och/eller missbruk får rätt till eget stöd i ett tidigt
            stadium. Detta bör riksdagen ställa sig bakom och ge regeringen
            till känna.
          </p>
          <head xml:id="i-3dF3aUvVW4LqLzr1yv2SBW" type="h1">
            9 Tvångsvård
          </head>
          <p xml:id="i-Er68JMX35XM4zvxgt8VP4C">
            Lagen om vård av missbrukare i vissa fall (LVM) tillämpas mycket
            olika ute i kommu­nerna. Trots att individer kan ha likartade
            vårdbehov görs väldigt olika bedömningar när det kommer till vilka
            insatser kommunerna väljer. Dagens tvångsvård av personer med
            missbruk eller beroende har stora brister och rättssäkerhetsproblem.
            LVM finansieras av kommunerna men bedrivs av staten genom Statens
            institutionsstyrelse (Sis). Personer med missbruk har ofta även
            en psykisk eller somatisk sjukdom men LMV har inte förut­sättningarna
            för att möta dessa vårdbehov. Regionerna tillhandahåller inte
            heller medi­cinska insatser inom Sis-institutioner. Vårdtiderna
            inom LVM-vården är långa och en stor del av tiden tillbringas
            vid en låst institution. Upplevelsen av standardiserade och oflexibla
            vårdtider motverkar dessutom det motiverande arbetet. Tvångsvården
            bör vara ett första led i en sammanhängande vård- och stödkedja.
            Alltför ofta saknas en genom­arbetad fortsatt frivilligvård när
            tvångsvården är avslutad, och det ökar risken för åter­fall i
            missbruk markant.
          </p>
          <p xml:id="i-P8hfUCxfk5EZFZxXCsHJdQ">
            Lagen om psykiatrisk tvångsvård (LPT) inbegriper behandling av
            såväl missbruk och beroende som psykiska och somatiska sjukdomar.
            Genom LPT finns även möjlig­heten till tvång i öppen vård, vilket
            ger en mer flexibel vård. Vidare skapar LPT bättre förutsättningar
            för en smidig övergång till efterföljande frivillig vård. Om ansvaret
            för all psykiatrisk tvångsvård, även vid beroende, samlas i en
            lag med regionerna som huvudman förbättras rättssäkerheten och
            tillämpningen blir mer enhetlig. Därför bör lagen om vård av missbrukare
            i vissa fall bli en speciallag under lagen om psykiatrisk tvångsvård.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-Hf5wzdwk66Gni927etaJad" type="motSignatures">
          <list xml:id="i-Raa1mjA6MxJ7g6sxT1GPpm">
            <item xml:id="i-U7RgqJB7yGh33zHeqHy57S">
              Karin Rågsjö (V)
            </item>
            <item xml:id="i-3JvbC3edR5FnmqHpyrWvEy">
              Nooshi Dadgostar (V)
            </item>
            <item xml:id="i-MPyxQTjSoFn5SMeEwdx2cH">
              Momodou Malcolm Jallow (V)
            </item>
            <item xml:id="i-3AKPedgi2z1gToXk5FQWTW">
              Maj Karlsson (V)
            </item>
            <item xml:id="i-R5wc7vGnVUErXnBFMgsnNo">
              Daniel Riazat (V)
            </item>
            <item xml:id="i-2NYqxcxwQ3wDm4dg88vVHA">
              Ilona Szatmari Waldau (V)
            </item>
            <item xml:id="i-JeEFtuXdZ2tmb7zmnz9kiK">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
