<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_225/mot_200506_MJ_225-0001.pdf"/>
      <div type="motHeader" xml:id="i-NXCJPTB7MAcdk6KiK1Nu2t">
        <div type="motTitle" xml:id="i-GgorKTzJibaDSNsPQk12tr"/>
        <div type="motSubmissionInfo" xml:id="i-FEPpT5Bq1ug5t51XXEjcr9"/>
      </div>
      <div type="motBody" xml:id="i-654n4AUVox3hAJsXryjDuq">
        <div xml:id="i-9h58tv2EkYtyeF8JcexzUW">
          <p xml:id="i-DSFF8pPLEYJ1zzykrsoKB6">
            2005/06 mnr: MJ225 pnr: c378
          </p>
          <p xml:id="i-9xBu6ukLxm9TkYoaE5bKc3">
            Motion till riksdagen 2005/06:MJ225
          </p>
          <p xml:id="i-GvenwgyxWAcg4HprtMn3DD">
            av Agne Hansson och Lars-Ivar Ericson (c)
          </p>
          <p xml:id="i-R2DZ1kyYrHy3rZCV4Y4cF1">
            Svensk kycklingnärings konkurrenskraft
          </p>
          <p xml:id="i-NdP8nhS7ja7DfRqhW5iuTZ">
            Förslag till riksdagsbeslut
          </p>
          <p xml:id="i-2xB3gtTNSp7rw4gi7FySuS">
            Riksdagen tillkännager för regeringen som sin mening vad i motionen
            anförs om att stärka svensk kycklingnärings konkurrenskraft.
          </p>
          <p xml:id="i-LSwVg6zi9zZ127BiPmF2wT">
            Motivering
          </p>
          <p xml:id="i-Ujo2cFYTYA4s5wn6NBCh1o">
            Starka och livskraftiga företag är av avgörande betydelse för
            att vi i Sverige skall ha uthållig tillväxt. Utöver att driva
            en politik som skapar bra entreprenörsklimat, bidra till positiva
            attityder till entreprenörskap och företagande och ett ökat företagande
            i allmänhet måste också varje närings speciella — förutsättningar
            beaktas ur konkurrenssynpunkt. Svensk kycklingnäring är en sådan
            näringsgren som lever under särskilda konkurrensförhållanden.
            Den svenska slaktkycklingnäringen är en viktig del av vår inhemska
            matproduktion. Inte minst viktig är den i södra Sverige, främst
            på Öland och i Skåne. Ur svenskt perspektiv sysselsätts direkt
            över 4000 personer och indirekt minst 15 000 personer. Kycklingnäringen
            bidrar dessutom till att svensk åkerareal hålls öppen. Foderproduktionen
            för kycklingar motsvarar en öppen åkerareal i en omfattning som
            motsvarar halva Ölands yta. Kycklingproduktionen kännetecknas
            av hög kvalitet, vilket bl.a. innebär god standard när det gäller
            djurskydd och smittskydd. Detta är också till stor fördel för
            konsumenterna. Tyvärr blir kycklingnäringen i Sverige lidande
            av att en hög import av kycklingkött sker där djurhållning och
            kvalitet eftersätts. Det drabbar inte enbart konsumenterna utan
            också näringen. Över en tredjedel av kycklingkonsumtionen i Sverige
            består av importerad kyckling. I och med att importerad kyckling
            inte lever upp till samma krav beträffande kvalitet och djurhållning
            som beläggningsgrad och salmonellakontroll kan priserna hållas
            nere. Konkurrenssituationen med den = kvalitetsstarka och
          </p>
          <pb facs="riksdagen-motions-pdf/data/200506/mot_200506_MJ_225/mot_200506_MJ_225-0002.pdf"/>
          <p xml:id="i-YYm9rqctTfHBSEMpoTNnif">
            2005/06:MJ225
          </p>
          <p xml:id="i-TbKqqHckYMPXy73GD5eeAX">
            konsumentvänliga svenska produktionen blir orimlig och orättvis.
            Därför behöver svensk kycklingnärings konkurrenskraft stärkas.
          </p>
          <p xml:id="i-2iiQ1mk86vf1uaPReu4gCo">
            EU-regler för skydd av slaktkycklingar
          </p>
          <p xml:id="i-5q2tLbpHCAAZcH5W8n13pP">
            Förutom de allmänt hållna bestämmelserna i direktiv 98/58/EG
            om skydd av animalieproduktionens djur finns inga särskilda EG-bestämmelser
            som täcker skyddet av slaktkyckling. EU-kommissionen har arbetat
            fram en rapport med utkast till förslag om särskilda regler för
            slaktkycklingarnas välfärd och på bl.a. denna rapport och på bestämmelser
            om hållandet av slaktkycklingar i vissa medlemsländer (främst
            Sverige och Danmark) har kommissionen nu lagt fram ett förslag.
            Förslaget innebär att gemensamma minimiregler för skydd av slaktkyckling
            införs. Förslaget innehåller även en artikel om märkning av kycklingkött.
            Kommissionens förslag är inte tillräckligt för att snabbt stärka
            svensk kycklingnärings utsatta position. För det första kommer
            det att dröja minst två år innan ett märkningssystem kommer till
            stånd. En ursprungsmärkning bör omedelbart införas för såväl färska
            produkter som beredda. Dessutom bör restauranger och storhushåll
            vara skyldiga att informera kunderna om matens ursprung. Beläggningsgraden
            vid uppfödningen som föreslås är för hög och ligger klart över
            de gällande svenska reglerna. Även reglerna om djurhållningen
            i stallarna är för generösa. Förslaget bör utformas som en förordning
            och inte som direktiv. Mer likvärdiga och tydliga krav för utfärdande
            av utbildningsintyg för personer som hanterar kycklingar bör skapas.
            Kortare mörkerperioder än vad som föreslås bör införas. En miniminivå
            för ljusintensiteten bör införas. Den föreslagna dödlighetsgränsen
            i förhållande till slaktåldern bör höjas. Regeringen bör verka
            för att de åtgärder som i motionen föreslås för att stärka svensk
            kycklingnärings konkurrenskraft genomförs. Detta bör riksdagen
            som sin mening ge regeringen till känna.
          </p>
          <p xml:id="i-Wts3yWMswsK51qpuJuaNPh">
            Stockholm den 21 september 2005
          </p>
          <p xml:id="i-SdD2MVqge9tVVZ5oUMHTiL">
            Agne Hansson (c) Lars-Ivar Ericson (c)
          </p>
        </div>
      </div>
    </body>
  </text>
</TEI>
