<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-02541">
  <teiHeader>
    <fileDesc>
      <titleStmt>
        <title>Forskning i världsklass – en satsning för framtiden</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2541 av Patrick Reslow m.fl. (SD)</title>
          <idno type="rdwebb">H9022541</idno>
          <rs type="number">2541</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9022541/text</ref>
          <ref type="dokument_url_html">http://data.riksdagen.se/dokument/H9022541</ref>
          <ref type="dokumentstatus_url_xml">http://data.riksdagen.se/dokumentstatus/H9022541</ref>
          <ref type="docx">http://data.riksdagen.se/fil/E17DF876-489B-4187-8676-A77AB997AE3B</ref>
          <ref type="pdf">http://data.riksdagen.se/fil/750A9D08-1E89-41D2-B40D-07304C452933</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NzE9SArgVzmnoZp6hR8TdH" type="signed"/>
        <correspContext corresp="i-NzE9SArgVzmnoZp6hR8TdH">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-6ceKG6oPX1kT6SHqK6JSnq"/>
        </correspContext>
        <correspAction xml:id="i-RFBZGrECHeAE7SZZAusjqb" type="submitted">
          <date when="2021-10-01"/>
          <time when="18:51:04"/>
        </correspAction>
        <correspAction xml:id="i-JiMmmRbTVkyzrUqUdqxj3G" type="reviewed">
          <date when="2021-10-04"/>
          <time when="10:13:17"/>
        </correspAction>
        <correspAction xml:id="i-BQ1c1BWE4NKQDfHQKP3nF4" type="referred">
          <date when="2021-10-14"/>
        </correspAction>
        <correspAction xml:id="i-MFSvBwx7jAKKBiTcGk9DQC" type="assigned">
          <date when="2022-10-05"/>
          <time when="11:47:22"/>
        </correspAction>
        <correspContext corresp="i-MFSvBwx7jAKKBiTcGk9DQC">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-TG3RyH5RNWT8WsML1jibjr" type="behandlas_i"/>
        <correspContext corresp="i-TG3RyH5RNWT8WsML1jibjr">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5DX4F3ChXKeDMBgS2yvoxF" type="behandlas_i"/>
        <correspContext corresp="i-5DX4F3ChXKeDMBgS2yvoxF">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-93NRq28d6HZJ1nH1aSFe4j" type="behandlas_i"/>
        <correspContext corresp="i-93NRq28d6HZJ1nH1aSFe4j">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MzQArDdKHnqLaiikihfbMr" type="motHeader">
        <div xml:id="i-DUbJcPUE9aAKdEpgonWAd4" type="motTitle">
          Motion till riksdagen 2021/22:2541 av Patrick Reslow m.fl. (SD)
          Forskning i världsklass – en satsning för framtiden
        </div>
      </div>
      <div xml:id="i-UTDK58cLU5kT1PwDs8KKj4" type="motBody">
        <div xml:id="i-Ecv15ynbPiBEhzGMoUq6bP" type="motProposal" subtype="förslag">
          <head xml:id="i-StspEmJRsQeRV9XnT8kH7C">
            Förslag till riksdagsbeslut
          </head>
          <list xml:id="i-DnuuJFDxW5YRxG7rfHeHtk" style="ol">
            <item xml:id="i-JXtTfhuxqaQaikTYUawokL">
              Riksdagen ställer sig bakom det som anförs i motionen om att
              öka basanslagen till forskningen inom högskolorna och samtidigt
              sänka summan för strategiska satsningar samt de vetenskapliga
              råden med motsvarande belopp och tillkännager detta för regeringen.
            </item>
            <item xml:id="i-DUGv7GYbA64cAe2YKdCEon">
              Riksdagen ställer sig bakom det som anförs i motionen om att
              staten ska uppmuntra till att svensk forskning organiseras optimalt
              och tillkännager detta för regeringen.
            </item>
            <item xml:id="i-D1teffoPWUVEeGZq4tq67L">
              Riksdagen ställer sig bakom det som anförs i motionen om att
              lärosätenas forskning bör eftersträva balans mellan statliga och
              externa anslag och tillkännager detta för regeringen.
            </item>
            <item xml:id="i-8NqjvtipzreB2hWsnoANMg">
              Riksdagen ställer sig bakom det som anförs i motionen om att
              värna forskarnas akademiska frihet och tillkännager detta för
              regeringen.
            </item>
            <item xml:id="i-Dq2oHzT23zhA8Axmf61jQL">
              Riksdagen ställer sig bakom det som anförs i motionen om att
              Sverige ska verka för en förändrad inriktning på forskningen inom
              EU och tillkännager detta för regeringen.
            </item>
            <item xml:id="i-5Qp3DmM2mxZwrEpokmnSrT">
              Riksdagen ställer sig bakom det som anförs i motionen om att
              regeringen ska utreda hur Sverige kan underlätta företagsforskning
              och förutsättningarna för fria forskare och tillkännager detta
              för regeringen.
            </item>
            <item xml:id="i-2q2o59qyLkZrTDGyNKdbyL">
              Riksdagen ställer sig bakom det som anförs i motionen om att
              sund jämställdhet ska råda inom akademin genom att man så långt
              som möjligt ger alla samma förutsättningar, och detta tillkännager
              riksdagen för regeringen.
            </item>
            <item xml:id="i-8bBuQ4CVn8inNBLWMrWiy6">
              Riksdagen ställer sig bakom det som anförs i motionen om att
              ingen form av kvotering ska vara tillåten när det gäller anslagsförfarande
              eller tillsättning av tjänster och tillkännager detta för regeringen.
            </item>
            <item xml:id="i-9aFfcShMLGXf9fYpSriHTN">
              Riksdagen ställer sig bakom det som anförs i motionen om att
              inrätta en kulturarvsfond och tillkännager detta för regeringen.
            </item>
            <item xml:id="i-614s8dBz4nRWzd5wagT1ek">
              Riksdagen ställer sig bakom det som anförs i motionen om att
              säkerställa hög kvalitet på forskningen utan att tumma på forskningsfriheten
              och tillkännager detta för regeringen.
            </item>
            <item xml:id="i-CBNAMfv1rxpKMUchdb1h2r">
              Riksdagen ställer sig bakom det som anförs i motionen om att
              våra forskningsmedel ska användas på ett förnuftigt sätt och inte
              slösas bort på forskningsfrågor som är besvarade eller samhälleligt
              irrelevanta och tillkännager detta för regeringen.
            </item>
            <item xml:id="i-7uPWjCiuW7f6VbDfpKVYCp">
              Riksdagen ställer sig bakom det som anförs i motionen om att
              förbättra anställningsvillkoren för forskare och tillkännager
              detta för regeringen.
            </item>
          </list>
        </div>
        <div xml:id="i-K57XqvZCEx57vXXUc5E6of" type="motContent">
          <head xml:id="i-QhqhqVHBsQRvWDqBggMiQm" type="h1">
            Motivering
          </head>
          <p xml:id="i-EvHf7mou1E69RrWn9jAiU">
            Sveriges välstånd vilar i hög utsträckning på innovationer i
            det förflutna. Sålunda beror vårt välstånd i framtiden på om vi
            kan upprätthålla vår förmåga att tänka nytt och tänka bättre.
            Den internationella konkurrensen är hård och Sverige måste kämpa
            för att behålla sin traditionella position som framgångsrikt land
            vad gäller forskning och utveckling. Sverigedemokraterna satsar
            relativt stora resurser på forskning och utveckling. På sikt vill
            vi att 4 procent av BNP satsas på forskning och utveckling, vilket
            skulle inkludera satsningar i både offentlig och privat regi.
            Svensk forskning måste organiseras på olika lärosäten så att den
            bedrivs på ett rationellt sätt, samtidigt som forskningens självständig­het
            och frihet värnas. Det är en grannlaga balans att värna lärosätenas
            frihet samtidigt som riksdagen ska ha ansvar för och kontrollera
            hur skatte­medlen används på bästa sätt. Forskningsresurserna
            bör samordnas och koncentreras så att de blir effektiva och den
            ”kritiska massan” uppnås.
          </p>
          <p xml:id="i-3M9hjW5Tk4RjDK3grnpvfs">
            Sverige behöver inte fler forskare utan forskare som arbetar
            under bättre förutsättningar. Vi behöver satsa på kvalitet i stället
            för ensidig kvantitet. I valet mellan fler forskar­tjänster och
            att ge duktiga forskare goda förutsättningar ska vi välja det
            senare för att möjliggöra forskning av högsta kvalitet.
          </p>
          <head xml:id="i-AUFYEvrvL7H4LhapN7FZDu" type="h1">
            Omfördelning av forskningsresurserna – basanslagen
          </head>
          <p xml:id="i-L3ETGKQX1iQv4ZmemdxTcC">
            1. Forskningen på Sveriges lärosäten direktfinansieras ungefär
            i dag till 45 procent. För att erhålla en högkvalitativ och självständig
            forskning ska andelen basanslag uppgå till ungefär 60 procent,
            vilket är vanligt för de mest framgångsrika utländska universiteten.
            Graden av externfinansiering och riktade anslag är för hög. Basanslagens
            andel av de totala anslagen ska öka, vilket kommer att få en gynnsam
            effekt på forskningens kvalitet och lärosätenas självständighet.
            Dessutom får fler forskare tryggare karriärvägar inom högskoleväsendet.
            Sverigedemokraterna vill ha kvar de strategiska forskningsanslagen,
            men de bör bli färre så att resurser frigörs för ökade basanslag.
            De strategiska områden vi vill satsa på ska vara noga utvalda
            och satsningarna ska vara av högsta kvalitet. Före­trädesvis ska
            satsningar ske på de basnäringar där svensk forskning har naturliga
            förut­sättningar att konkurrera med övriga världen på grund av
            en stark tradition och sedan länge förvärvad kunskap. Det gäller
            områden som stålmetallurgin, verkstadsområdet, telekomsektorn,
            livsvetenskaperna och cellulosaindustrin, men även forskning på
            ett långsiktigt hållbart och effektivt skogsbruk. Ett område som
            ska prioriteras och ingå i de strategiska forskningsområdena är
            forskning på kärnenergi och den fjärde generationens kärnkraftverk.
          </p>
          <p xml:id="i-RSWREBBf8FrSSsfveY1zUC">
            För att ytterligare förstärka basanslagens andel av FoU vill
            vi minska anslagen till Vetenskapsrådet, Vinnova, Forte och Formas.
            Rymdstyrelsen ska få ökade anslag, eftersom det är nödvändigt
            för att bibehålla vår position inom rymdforskningen interna­tionellt.
            Ett par av råden bör avvecklas. Verksamheterna överlappar varandra
            och medför onödig administration. På detta sätt ökar vi basanslagen
            till lärosätena samtidigt som vi tryggar karriärvägar och anställningar
            inom akademin.
          </p>
          <head xml:id="i-PEjGD9pNea34zcYibgQtxn" type="h1">
            Svensk forskning bör organiseras på ett optimalt sätt
          </head>
          <p xml:id="i-DHDXvnHaCg8yD7TTFQiqMK">
            2. Forskning bedrivs inte alltid på ett optimalt sätt i vårt
            land. Små högskolor forskar inom tunga områden där större universitet
            redan forskar på samma område och med bättre förutsättningar.
            Forskning inom samma område bör samordnas så att resurserna utnyttjas
            maximalt. Mindre högskolor bör nischa sig mot områden de är bäst
            på. Staten bör genom anslag och samordning hjälpa till att på
            olika sätt optimera forskarsamhällets resurser.
          </p>
          <head xml:id="i-QCeJQbFePC8szo8DwiBo1z" type="h1">
            Alltför hög andel externa anslag medför problem för högskolorna
          </head>
          <p xml:id="i-4xwq4ouKENrNPd1fe7T2H4">
            3. Det är självfallet välkommet med extra anslag för forskning
            på landets lärosäten. Externa anslag är dock alltid villkorade
            och medför att forskningsresurser binds upp och att forskningen
            därmed blir alltför styrd av utomstående intressenter. I förlängningen
            medför detta också osäkra anställningar för forskarna på våra
            lärosäten. Sverigedemo­kraterna föreslår att regleringsbreven
            delvis avvecklas till förmån för samråd mellan regering och lärosäten.
            Vid dessa samråd sätts mål upp och riktlinjer för inriktningen
            på verksamheten beslutas. Här ska andelen externa anslag också
            beslutas, och de ska högst uppgå till 50 procent av det totala
            anslaget för forskning.
          </p>
          <head xml:id="i-TLLxs9ePH5aG7YzGVjzwep" type="h1">
            Värna den fria forskningen
          </head>
          <p xml:id="i-KGAQCGw8ZBHqRFttXuir3Q">
            4. God kvalitet på forskningen hänger oundvikligen ihop med att
            forskningen är fri. Det finns flera sätt att binda upp och styra
            forskningen. Ett sätt att politiskt styra forskningen är genom
            ansökningsförfarandet där forskare söker anslag via råden. Det
            finns otaliga vittnesmål om att anslag som för tillfället går
            i linje med den rådande tidsandan och de politiska strömningar
            som råder beviljas. Detta medan politiskt obekväma frågeställ­ningar
            blir utan anslag. Sverigedemokraterna vill på grund av detta minska
            anslagen till råden och ge dessa pengar direkt till lärosätena.
            Sverige behöver inte mer forskning som visar att demokrati är
            bättre än förtryck och diktatur. På samma sätt ska de strategiska
            forskningsområdena bli färre men vassare.
          </p>
          <p xml:id="i-PrTBXA9QgKZ9Hg7x5MCY8r">
            Inga politiska ideologier ska tvingas på forskare eller forskningsprojekt
            eller får ta någon smygväg in i forskningsprojekt. Att till exempel
            kräva ”genusperspektiv” för att erhålla ett anslag ska vara förbjudet
            eftersom det är politisk styrning av forskningen. Varken styrelser
            på landets lärosäten, regeringen eller de vetenskapliga råden
            ska få ställa krav på genusperspektiv eller andra ”perspektiv”
            när detta inte äger någon relevans.
          </p>
          <head xml:id="i-KZAjonQaoP7pxLLS4C8rpb" type="h1">
            Forskningssamarbetet med EU
          </head>
          <p xml:id="i-Pyej9UrV4XnjqiWFGJiagh">
            5. Sverigedemokraterna har inget att anföra mot att Sverige medverkar
            i forsknings­projekt i samarbete med EU, förutom att vi är negativa
            till den tematiska styrning som utövas av EU. Vidare anser vi
            att det är fel väg att gå när EU väljer att prioritera regioner
            där forskning och innovation är som svagast, i stället för att
            förvandla redan bra kunskapskluster till världsledande.
          </p>
          <p xml:id="i-5QExR6KJKX7buw5meexUgA">
            Enligt vår mening måste internationell konkurrenskraft baseras
            på att vässa våra spjutspetsar och inte att lyfta alla regioner
            till en medioker nivå. Ett mindre antal riktigt starka regionala
            forsknings- och innovationsområden kommer att fungera som draglok
            i tillväxten och uppfyllandet av de strategiska mål som uppställts.
            Således menar Sverige­demokraterna att regeringen ska verka för
            att EU satsar mer renodlat på den bästa forskningen, utvecklingen
            och innovationen.
          </p>
          <head xml:id="i-YMM1SMJ893Wo1MjwLHHt9d" type="h1">
            Företagens forskning och enskilda forskare
          </head>
          <p xml:id="i-Mgq3t4gYuF6f83XhcDANFD">
            6. Sverigedemokraterna har under det senaste decenniet sett indikationer
            på att en del företagsforskning lämnar landet för att i stället
            etablera sig utomlands. Detta är en allvarlig signal om att förutsättningarna
            för forskning inom företagsvärlden inte är de bästa. Skattenivåerna
            bör gynna inhemsk företagsforskning och vi behöver se över om
            det är något i regelverket som behöver justeras för att stimulera
            inhemsk företags­forskning. Sverigedemokraterna vill att förutsättningarna
            för enskilda forskare, det vill säga forskare som inte är knutna
            till något lärosäte eller företag, förbättras. Det är en grupp
            som är missgynnad taget i beaktande vilken samhällsnytta de gör.
            Enskilda forskare ska få stöd och kunna söka anslag samt administrativ
            hjälp vid de institutioner vi har för dessa ändamål, till exempel
            Vinnova.
          </p>
          <head xml:id="i-5yWzPjSQKeK6aGj3ViDEqa" type="h1">
            Jämställdhet ska råda inom akademin mellan alla grupper av människor
          </head>
          <p xml:id="i-UYeNrLq1WVdGan2qdKmzqy">
            7. Sverigedemokraterna verkar för att verklig jämställdhet ska
            råda inom akademin mellan alla grupper av människor. Detta görs
            genom att alla, i möjligaste mån, ges bästa tänkbara förutsättningar
            att lyckas och inte genom att ställa lägre krav på vissa grupper.
            All form av kvotering är av ondo, eftersom det innebär att vi
            ställer lägre krav på dessa grupper. Vi är för meritokrati och
            för att människor får sina examina, anställningar och professurer
            genom att uppfylla de krav som gäller för alla. Det är endast
            så vi är rättvisa mot alla grupper och höjer kvaliteten på våra
            högskolor.
          </p>
          <head xml:id="i-HNmvu82bjoXtb1i6DQJvMm" type="h1">
            All form av kvotering är av ondo
          </head>
          <p xml:id="i-Q1qZMnLay4Scw1G7brkaKo">
            8. All form av kvotering är i grunden orättvis, eftersom det
            förutsätter att några som uppfyllt kraven kvoteras bort från det
            anslag eller den tjänst som de varit kvalificerade för. Oavsett
            vilken grupp som är aktuell för kvotering, om det gäller kön,
            etnicitet eller andra mer kreativa gruppindelningar, så ska alla
            dessa grupper ges samma förutsätt­ningar att lyckas. Ingen grupp
            ska på något sätt diskrimineras. Både anslag och tjänster ska
            fördelas på strikt meritokratiska grunder. Det är i förlängningen
            det enda hållbara sättet att fördela anslag och tjänster rättvist.
          </p>
          <p xml:id="i-XprojFEeiRpCYKUt9ZF9jW">
            Ett annat problem är att frågor som ”ligger i tiden” ofta får
            många anslag, medan frågor som berör stora samhällsproblem får
            färre anslag. Det vore utmärkt om både råden och högskolorna ville
            se över anslagsförfarandet med avseende på detta.
          </p>
          <head xml:id="i-GVrqaR1LQLEqMEAJLbrLuC" type="h1">
            En kulturarvsfond ska inrättas
          </head>
          <p xml:id="i-LwnLNhiG2vZT2dBWiJrS82">
            9. Sverigedemokraterna vill att staten satsar pengar på och upprättar
            en kulturarvsfond, som ett led i vår långsiktiga strävan att stärka
            kärnan i den svenska kulturen och åter­upprätta en gemensam nationell
            identitet.
          </p>
          <p xml:id="i-GMSZm6fnhfzjFH3ybZVU8v">
            Med inspiration från bland annat Norge vill vi därför inrätta
            en särskild fond dit privatpersoner, organisationer, föreningar
            och i särskilda fall även kommuner ska kunna vända sig för att
            äska medel till verksamheter som bevarar och levandegör det traditio­nella
            svenska kulturarvet. Utöver att bidra med rena ekonomiska medel
            skickar en särskild kulturarvsfond en tydlig signal om att staten
            värdesätter den svenska nationens historia och kulturarv.
          </p>
          <head xml:id="i-Ne5AaMXfatnatAeCDL6UNQ" type="h1">
            Vi ska säkerställa hög kvalitet på forskningen utan att tumma
            på forskningsfriheten
          </head>
          <p xml:id="i-4QtDoee6rGxxCjkduTq4NU">
            10. Det råder ingen motsättning mellan hög kvalitet på forskningen
            och att värna om forskningsfriheten, tvärtom. Forskningsfrihet
            är en förutsättning för hög kvalitet och kreativitet inom forskning.
            Huvudansvaret för att forskningen vilar på vetenskaplig grund
            och håller en acceptabel lägstanivå faller på lärosätena själva.
            Antiakademiska ideologier som förnekar faktabaserad, bevisbar
            och empirisk forskning har inte någon plats på våra högskolor
            och inom den svenska moderna akademiska världen.
          </p>
          <p xml:id="i-LjCHPNwrprK5HuycKzeYnU">
            Utöver detta har vissa statliga myndigheter som UKÄ och nämnden
            NPOF ett ansvar för att kontrollera forskningens kvalitet, förhindra
            oredlighet inom forskning och tillse att forskningen uppfyller
            uppställda krav. För att forskningen ska hålla hög kvalitet är
            det av vikt att alla avhandlingar utsätts för seriös opponering,
            vilket även ska gälla avhandlingar och uppsatser inom genusforskning.
            För att detta ska fungera tillfredsställande bör mer tid för opponering
            avsättas för forskare och i förekommande fall forskarstuderande.
          </p>
          <p xml:id="i-ExsnWM2f5n4vBiXbVfyWRx">
            Att forskningsresultat går att replikera är mycket viktigt för
            att säkerställa forskning­ens kvalitet. Replikeringen slarvas
            det med i dag enligt ett flertal gjorda studier. Repli­kering
            ska uppvärderas både när det gäller att anslå forskningsmedel
            och när det gäller publicering (där statsmakterna har begränsade
            påverkansmöjligheter). Viss forskning måste helt enkelt kunna
            replikeras i rimlig grad. Misslyckad replikering på en upp­märksammad
            forskning bör offentliggöras på samma sätt som ursprungsresultatet.
          </p>
          <p xml:id="i-Jr5hZBxXUqPrMRnRMbfCAd">
            Inte heller gynnas forskningen av att göra högskolor till universitet
            utan adekvat grund. Vi har tillräckligt med universitet i Sverige.
            Vi vill satsa på att höja kvaliteten på våra universitet i stället
            för att befordra högskolor till universitet utan saklig grund.
          </p>
          <p xml:id="i-DbeLfaR6AAYVrAg7Gbsmzi">
            Ett råd för utvärdering av forskningens kvalitet och relevans
            bör utredas. Detta råd ska bestå av externa forskare utanför Sverige.
            Kommande anslag ska delvis ta resultaten av denna utvärdering
            i beaktande. Även UKÄ ska ges rollen att bedöma samhällsrelevans
            för forskningen.
          </p>
          <head xml:id="i-KBSjD1HK1C7nXhx6cXbi3R" type="h1">
            Använd våra forskningsresurser på ett vettigt sätt
          </head>
          <p xml:id="i-Tokk4yVKrGLsihDa7vQkjU">
            11. Både råden och högskolorna anslår forskningsmedel till forskningsfrågor
            som redan kan anses besvarade, alltså frågorna och svaren är redan
            färdigforskade på ett tillfreds­ställande sätt. Att anslå medel
            till vidare forskning på dessa frågor är slöseri med sam­hällets
            resurser och skattebetalarnas pengar. Det står inte i strid med
            forskningsfriheten att vägra ge anslag till forskningsfrågor som
            uppenbart är besvarade. Både lärosätenas och rådens uttryckliga
            inriktning ska vara att inte ge anslag till forskningsfrågor som
            redan är besvarade.
          </p>
          <p xml:id="i-Pvor1zaKZUB4m9JH7byLi7">
            Det står utom allt tvivel att en del råd och högskolor fördelar
            för stora och för många anslag till forskningsfrågor med bristande
            samhällsrelevans. Till exempel måste dagens stora samhällsproblem
            beaktas i högre grad i de anslag inom samhällsvetenskapen som
            råden och högskolorna beviljar. På en del lärosäten och råd finns
            det en påtaglig diskrepans mellan den forskning det satsas på
            och vad som efterfrågas av samhället. Råden och lärosätena måste
            vikta samhällsrelevans och efterfrågan betydligt högre än i dag.
          </p>
          <head xml:id="i-RPKQCyk33GJPFNNxXPsKug" type="h1">
            Förbättra anställningsvillkoren för kompetenta forskare
          </head>
          <p xml:id="i-K6Ad3NQDZJaQAiwVeUiVhw">
            12. Högkvalitativ och internationellt konkurrenskraftig akademisk
            forskning motverkas delvis av högskolans inrättande av tjänster
            i kombination med lagen om anställnings­skydd, vilket innebär
            att den som varit anställd i två år per automatik får en tillsvidare­anställning.
            Detta har historiskt lett till att ett stort antal lektorer har
            blivit fast anställda på andra grunder än kompetens, före andra
            som haft högre kompetens. Institutioner avbryter idag tillfälliga
            anställningar och vikariat för att undvika sådan ”inlåsning” även
            om man är nöjd med, och behöver, den anställde. Dessa problem
            har blivit värre i och med borttagande av så kallade meriteringstjänster
            som forskarassistent.
          </p>
          <p xml:id="i-JobNUqJcxRkGAqXagUdbJc">
            Vi måste erkänna att forskning är en högkompetensverksamhet,
            och att framgångs­rik forskning bygger på en god miljö i kombination
            med ett antal individuella person­egenskaper. Det går därför inte
            att förutsätta att alla som doktorerat kommer att kunna bli konkurrenskraftiga
            forskare. Högskolans anställningsformer måste anpassas till detta
            om Sverige ska kunna vara en framgångsrik forskningsnation. Våra
            lärosäten bör därför ha visstidsanställningar, dock ej kortare
            än två år i början av karriären (efter doktors­examen) och mellan
            fyra och sex år senare i karriären. Tillsvidareanställningar (som
            lektor, forskare eller professor) ska kunna ges till forskare
            som demonstrerat en själv­ständig forskningsproduktion. Eventuellt
            kan lärosätena få möjlighet att låta en visstids­anställning övergå
            i fast anställning, givet ett oberoende sakkunnigutlåtande. Dessa
            visstidsanställningar ska huvudsakligen involvera forskning, och
            får maximalt inkludera halvtid undervisning. Detta bör tillgodose
            behoven av att å ena sidan selektera de bästa förmågorna och samtidigt
            erbjuda alla kompetenta sökande tillräckligt attraktiva villkor
            för att kunna bilda familj och vilja flytta mellan olika lärosäten
            under sin karriär.
          </p>
        </div>
        <div xml:id="i-UM1nSV8BxemufHjnTRDBp3" type="signatureBlock">
          <list xml:id="i-XswiEJsSXSjy66BfTZZ7S8">
            <item xml:id="i-EQdBP4tt1dUYaQ1J5AVNkD" who="i-7HvCHEwjbKSjsnRP39c1s9" type="signature">
              Patrick Reslow (SD)
            </item>
            <item xml:id="i-S2AmCwA2aroA3xXe7S4v5C" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
            <item xml:id="i-AR22nNZgCBThH7Wtu8zzV3" who="i-QncsjeqVcGrNpNi8SPzrX4" type="signature">
              Michael Rubbestad (SD)
            </item>
            <item xml:id="i-UxSS4kELYnJtJN7RyZM6sB" who="i-DwxYm9yDWznJg1azvmMBXP" type="signature">
              Jörgen Grubb (SD)
            </item>
            <item xml:id="i-ULJxGbVZjM72RmajUWwVoG" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
            <item xml:id="i-T7SiUxBMLF2Sv6s36Yeguc" who="unknown" type="signature">
              Lars Andersson (SD)
            </item>
            <item xml:id="i-KiNbXBzXKsb19PN9ruvkVm" who="i-AbswNU1skgfjJi4ZnN7HgY" type="signature">
              Per Söderlund (SD)
            </item>
            <item xml:id="i-3GG3Db4oRGvp9UiRAcDPzW" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
          </list>
        </div>
      </div>
    </body>
  </text>
</TEI>
