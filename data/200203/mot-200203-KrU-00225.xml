<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-KrU-00225">
  <teiHeader>
    <fileDesc>
      <titleStmt>
        <title>Jämställande av religiösa och sekulära livssynsorganisationer</title>
        <author corresp="i-D8B2Xf6UADbqciPHrqFxSc">av Birgitta Ohlsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställande av religiösa och sekulära livssynsorganisationer</title>
          <idno type="rdwebb">GQ02Kr225</idno>
          <rs type="number">Kr225</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GQ02Kr225/text</ref>
          <ref type="dokument_url_html">http://data.riksdagen.se/dokument/GQ02Kr225</ref>
          <ref type="dokumentstatus_url_xml">http://data.riksdagen.se/dokumentstatus/GQ02Kr225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WoZnwVkanhAJ6X3ihYzLZM" type="signed"/>
        <correspContext corresp="i-WoZnwVkanhAJ6X3ihYzLZM">
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-BisRJjP8wwtnof4gYM4MMk" type="referral">
          <date when="2002-10-30"/>
        </correspAction>
        <correspAction xml:id="i-Cuox6y35Ea3heQrM48Wg2y" type="dismissal">
          <date when="2002-10-30"/>
        </correspAction>
        <correspAction xml:id="i-6w7Afs4Gto2fS7tn9GuXVv" type="submission">
          <date when="2002-10-23"/>
        </correspAction>
        <correspAction xml:id="i-Sm5GaKZjdetZrQSGFdrjw3" type="assigned"/>
        <correspContext corresp="i-Sm5GaKZjdetZrQSGFdrjw3">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Kr_0225/mot_200203_Kr_0225-0001.pdf"/>
      <div xml:id="i-H87DtxrdFVYftL3pwbNMLM" type="motHeader">
        <div xml:id="i-84hna4KH4pzsTNUmDeXRwe" type="motTitle"/>
        <div xml:id="i-F4sYTZVAUSiXxq2pMSq3ze" type="motSubmissionInfo"/>
      </div>
      <div xml:id="i-WbhkkqNAyz2uuyca2BiNGG" type="motBody">
        <div xml:id="i-F1qb9yXSNwQVgcuXA2NbM8">
          <p xml:id="i-QEGoQsNC98AXsgJQKPb1FG">
            2002/03 mnr: Kr225 pnr: fp704
          </p>
          <p xml:id="i-9XJFFLvgttBJ2c94q9GKjS">
            Motion till riksdagen 2002/03:Kr225
          </p>
          <p xml:id="i-Soy8krbjsm5X5U78iu21Aj">
            av Birgitta Ohlsson (fp)
          </p>
          <p xml:id="i-B1izHBBnrj4TCdSXhT4yBt">
            Jämställande av religiösa och sekulära livssynsorganisationer
          </p>
          <p xml:id="i-VhRoPg4ojjxyfimjHvj8kZ">
            Förslag till riksdagsbeslut
          </p>
          <p xml:id="i-QEBsJ2rmD4fBs2pPefyXUi">
            Riksdagen begär att regeringen lägger fram förslag till ändring
            av lagen (1999:32) om stöd till trossamfund i enlighet med vad
            i motionen anförs om likställande av sekulära och religiösa livssynsorganisationer.
          </p>
          <p xml:id="i-FsdmDf88o4E8YeRYFB1K9">
            Motivering
          </p>
          <p xml:id="i-RWRhPFC7fZwz2rkBuxrFSi">
            Förenta nationernas deklaration om de mänskliga rättigheterna
            av år 1948 innehåller i artikel 18 följande formulering: ”Envar
            har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.” Som religionsfrihet brukligen
            tolkas, avser det även frihet att inte hysa en religiös övertygelse.
            Friheten i den avsedda artikeln innefattar alltså rätten att hysa
            och utöva en livssyn baserad på sekulära värderingar. När riksdagen
            fattade beslut om det i proposition 1998/99:124 framlagda förslaget
            till lag om stöd till trossamfund beaktades inte frågan om likabehandling
            av religiösa och sekulära trosuppfattningar. Detta kan sägas vara
            ett av de sista kvarvarande hindren för en fullt ut förverkligad
            religionsfrihet inklusive likaberättigande av livssynsuppfattningar
            i Sverige. Den svenska staten och dess myndigheter ska behandla
            sina medborgare och deras sammanslutningar lika. Saklig grund
            måste alltid finnas för en åtskillnad. Bland motiveringarna i
            proposition 1998/99:124 liksom i konstitutionsutskottets betänkande
            1999/2000:KU5 finns ingen sakligt grundad anledning för att särbehandla
            sekulära livssynsorganisationer med avseende på de ändamål som
            berättigar till stöd. Regeringen anför bland annat:
          </p>
          <p xml:id="i-R22UBGgDnBMrmJqhqbiQLU">
            21
          </p>
          <pb facs="riksdagen-motions-pdf/data/200203/mot_200203_Kr_0225/mot_200203_Kr_0225-0002.pdf"/>
          <p xml:id="i-pbk2BNDJmiNnHZrD2mc3C">
            2002/03:Kr225
          </p>
          <p xml:id="i-JPVGZmEgTKv4ku3t1ndXNK">
            22
          </p>
          <p xml:id="i-4JHbS6KGXJW1GxuoaCQucG">
            ”Trossamfund är generellt sett samhällsnyttiga organisationer
            som medverkar i den ständigt pågående normbildningsprocessen och
            denna process är nödvändig för att upprätthålla och stärka de
            grundläggande värderingar som vårt samhälle vilar på. är Svenska
            kyrkan enligt 16 8 lagen (1998:1593) om trossamfund får kostnadsfri
            avgiftshjälp bör staten av likställighetsskäl stödja de andra
            tros- samfunden. Enligt regeringsformen är det en uppgift för
            det allmänna att främja bl.a. religiösa minoriteters möjligheter
            att behålla och utveckla ett eget samfundsliv.” (1998/99:124)
            Således görs här inget förbehåll för att enbart religiösa livssyner
            kan tillfredsställa de villkor som motiverar samhällets stöd.
            I motion 2000/01:Kr532 av Tullia von Sydow (s) m.fl. föreslås
            att riksdagen ger ett tillkännagivande om jämställande mellan
            religiösa och sekulära livssynsorganisationer. Detta avslås av
            kulturutskottet i dess betänkande 2001/02:KrU2, men utskottet
            instämmer i att den i motionen
          </p>
          <p xml:id="i-7FhPvK3Tq317y1XyjhkaUn">
            nämnda sekulära livssynsorganisationen Humanisterna stämmer in
            på motiveringen som samhällsnyttig normgivande livssynsorganisation.
            Om det svenska samhället skall vara neutralt i medborgarnas val
            mellan en religiös och icke-religiös livssyn så är det uppenbart
            att den nuvarande situationen är djupt otillfredsställande med
            hänsyn till det självklara kravet på jämlika villkor. Att frågan
            inte bara är ett principiellt utan även ett i högsta grad praktiskt
            problem visas i statistik över den svenska befolkningens religiösa
            tro. En tillförlitlig internationell komparativ studie, gjord
            för några år sedan (International Social Science Journal September
            1995), visade att 55 20 av svenskarna inte sade sig tro på Gud,
            vilket borde vara ett rimligt krav på religiös tro. Senare undersökningar
            pekar i samma riktning. Trots detta finns det en uppenbar skillnad
            i behandlingen av livssynsorganisationer med religiös = respektive
            sekulär syn. Målet måste vara att = alla livssynsorganisationer
            behandlas på samma sätt, exempelvis i form av ekonomiskt stöd
            och möjlighet att ta in ”kyrkoavgifter” via Riksskatteverket.
            I en tid när allt färre anser sig omfattas av en religiös tro
            är det rimligt att denna viktiga normbildningsprocess kan accepteras
            och utövas av andra än de som anser sig troende. De värderingar
            som bygger upp ett samhälle kan, men måste inte, vara baserade
            på religiös övertygelse. FN:s deklaration om de mänskliga rättigheterna
            är ett grundläggande och ofta framhållet exempel på lämpliga normer
            på vilka man bygger samhällsgemenskapen. Stora grupper i samhället
            — saknar idag praktiska möjligheter — att delta i normbildningsprocessen.
            Detta kan på sikt skada förtroendet för de gemensamma institutioner
            demokratin bygger — på. Sekulära livssynsorganisationer bör därför
            ges reella möjligheter att förmedla samhällets värdegrunder till
            icke troende människor. Det stycke i lagen 1999:932 om stöd till
            trossamfund som utpekar religiöst grundade livssynsorganisationer
            som mål för stödet är 2 8: ”Stödet skall bidra till att skapa
            förutsättningar för trossamfunden att bedriva en aktiv och långsiktigt
            inriktad religiös verksamhet i form av gudstjänst, själavård,
            undervisning och omsorg.”
          </p>
          <pb facs="riksdagen-motions-pdf/data/200203/mot_200203_Kr_0225/mot_200203_Kr_0225-0003.pdf"/>
          <p xml:id="i-LPhnT2daWzECLifu3LuYE8">
            En ändring av denna paragrafs lydelse skulle kunna vara att stryka
            ordet religiös eller förändra uppräkningen av verksamheter så
            att ”gudstjänst” inte längre är ett nödvändigt villkor för bidrag.
            En annan möjlighet är att tillägga ”eller annan därmed jämförbar
            verksamhet”. Vidare vore det önskvärt om regeringen i översynen
            av lagen vinnlägger sig om att bruka den neutralare formen ”livssynsorganisation”
            eller ”livssyn” där så är tillämpbart. Humanisterna verkar idag
            bland annat med särskilt utformade sekulära humanistiskt grundade
            ceremonier vid bland annat borgerlig vigsel, borgerlig begravning
            och barnvälkomnande. Med = officianter utbildade av organisationen
            Humanisterna och ramar för det ceremoniella innehållet som fastställs
            av organisationen erbjuds medborgare Humanistisk begravning och
            Humanistiskt barnvälkomnande. (Ceremonin i samband med en borgerlig
            vigsel är dock ännu inte sammanlänkad med den juridiskt bindande
            ceremonin eftersom inga vigselförrättare finns inom Humanisterna.)
            Dessutom bedrivs en stor och livskraftig verksamhet med Humanistiska
            konfirmationer, vilket beskrevs närmare i motion 2000/01:Kr533
            av Tullia von Sydow (s) m.fl. Dessa verksamheter torde på ett
            fullgott sätt visa att organisationen Humanisterna och eventuellt
            andra jämförbara livssynsorganisationer på sekulära grunder kan
            bedriva själavård och omsorger för människor som söker en sekulärt
            grundad inramning vid livets stora vändpunkter. Med vad som ovan
            sagts finns det fullgod anledning att vidta lagändringen för att
            likställa religiösa och sekulära livssynsorganisationer, givet
            de motiv till stöd till trossamfund på vilka den nuvarande lagen
            är grundad.
          </p>
          <p xml:id="i-5ExwzR1SZ4kNKSq2UZszn4" type="date">
            Stockholm den 16 oktober 2002
          </p>
          <div type="signatureBlock" id="i-X4BHHKVqTUAPQ2QpezwcgQ">
            <p who="i-D8B2Xf6UADbqciPHrqFxSc" type="signature">
              Birgitta Ohlsson (fp)
            </p>
          </div>
          <p xml:id="i-61QM8vXq1ycazZ5fJ6a8hF">
            2002/03:Kr225
          </p>
          <p xml:id="i-DudyLhYrbyXHzrebAAtMC9">
            23
          </p>
        </div>
      </div>
    </body>
  </text>
</TEI>
