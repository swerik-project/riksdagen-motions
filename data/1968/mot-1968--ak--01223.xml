<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--01223">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__1223/mot_1968__ak__1223-001.pdf"/>
      <fw xml:id="i-E3aMFLWnMtkCJby7BGFctZ">
        10 Motioner i Andra kammaren, nr 1223 år 1968
      </fw>
      <div xml:id="i-6cYcrRoF2G6rxJAZeuhwdj" type="motHeader">
        <div xml:id="i-AtAsHgQH51h2iNKF8hJekx" type="motTitle"/>
        <div xml:id="i-5c7J5Qom6QGhSqpygC4Lte" type="motSubmissionInfo"/>
      </div>
      <div xml:id="i-Jepvn1zYGQScXiYWsmRFru" type="motBody">
        <div xml:id="i-136smKM1x5no221us7CKoa">
          <p xml:id="i-Vt3o6Y6UHGU4GwV17g8va6">
            Nr 1223
          </p>
          <p xml:id="i-EEDdqVHYQAd3zBXF8Uijs8">
            Av herr Hermansson m. fl., i anledning av Kungl. Maj:ts proposition
            nr 125, angående komplettering av riksstatsförslaget för budgetåret
            1968/69, m. m.
          </p>
          <p xml:id="i-N118rTkuGqZaWW7NHVptPb">
            (Lika lydande med motion nr 966 i Första kammaren)
          </p>
          <p xml:id="i-9J6PdaK5ZCoS4h6BCZiRzD">
            I regeringens förslag till komplettering av riksstatsförslaget
            för nästa budgetår uttalas en försiktig optimism beträffande konjunkturutsikterna
            för den närmaste ti- den. Några övertygande fakta för att underbygga
            förmodandena anföres inte. En viss säsongmässig nedgång i arbetslösheten
            kan inte rimligen tjäna som bevis för att konjunkturerna svängt.
            I finansministerns analys av den ekonomiska utvecklingen under
            1967 återkom- mer tesen om en internationell konjunktursvacka
            som den egentliga orsaken till den stegrade arbetslösheten. Han
            medger dock att fjolårets tillväxt av bruttonatio- nalprodukten
            med nära 3,5 90 »inte kan betecknas som en låg tillväxttakt. Så
            sent som under andra hälften av 1950-talet ansågs en sådan tillväxttakt
            vara hög». I pro- positionen meddelades vidare att varuexporten
            förra året beräknas totalt ha stigit med 5,5 Z6. Trots stegringen
            av industriproduktion, bruttonationalprodukt och va- ruexport
            uppgick de registrerade arbetslösa i mars i år till 52 000 eller
            cirka 20 I» flera än motsvarande tid i fjol. I beredskapsarbeten
            sysselsattes 27 000 per- soner, medan yrkesutbildningen för arbetslösa
            omfattade cirka 35 000 eller 7 000 respektive 8 000 fler än i
            mars 1967. Det är uppenbart att det är andra orsaker än enbart
            den internationella konjuhkturavmattningen som förklarar sysselsättnings-
            svårigheterna i vårt land, orsaker som endast ytligt och i förbigående
            beröres i fi- nadsdepartementets värdering av läget. Typiskt för
            situationen är att medan vi fått rekordhögt bostadsbyggande har
            sysselsättningsläget för byggnadsarbetarna inte nämnvärt förbättrats.
            Enligt uppgif- ter från Grängeskoncernen, för att ta ett enskilt
            företag, minskade under förra året antalet anställda med 468 personer,
            eller 4,2 90, samtidigt som koncernens om- sättningsökning värdemässigt
            uppgick till inte mindre än 13 26. För i år förutser finansministern
            en betydande ökning av industrins maskininvesteringar, bruttonatio-
            nalprodukten och exporten men är ändå påfallande försiktig angående
            förutsätt- ningarna att väsentligt minska arbetslösheten. Som
            vi i annat sammanhang, i motioner till årets riksdag, framhållit
            är arbetslös- heten i hög grad betingad av den strukturella omdaningen
            inom näringslivet, vilken berör praktiskt taget alla grenar. Inom
            industrin pågår en nedläggning av mindre
          </p>
          <pb facs="riksdagen-motions-pdf/data/1968/mot_1968__ak__1223/mot_1968__ak__1223-002.pdf"/>
          <fw xml:id="i-H3nQAgn1vrHewLjtSkoCVP">
            Motioner i Andra kammaren, nr 1223 år 1968 11
          </fw>
          <p xml:id="i-NM9XArzjRUZsLuYaNHPyna">
            produktionsenheter och koncentration av driften till större.
            I samband med en kraf- tig ökning av kapitalinsatserna i nya maskiner
            och utrustning minskas starkt beho- vet av arbetskraft. Därför
            kan ofta en minskad sysselsättning åtföljas av en ökad produktion.
            Nedläggningar och rationalisering inom industrin, som årligen
            berör tiotusentals arbetare, har nu också börjat drabba tjänstemännen
            i betydligt ökad omfattning. Inom handeln beräknas minst 1500
            småbutiker försvinna årligen varigenom omkring 3 000 anställda
            beröres. Inom jordbruket pågår en massut- slagning av småbruk.
            En politik i syfte att trygga full sysselsättning måste bygga
            på en analys av de faktiska utvecklingstendenserna inom näringslivet
            och därav betingade samhälle- liga näringspolitiska åtgärder.
            En förbättring av den internationella konjunkturen liksom en utveckling
            av handeln med de socialistiska staterna samt utvecklingslän-
            derna kan bidra till att förbättra sysselsättningsläget i vårt
            land. Sysselsättnings- trygghetens problematik blir emellertid
            kvar därför att den är organiskt förbunden med det rådande ekonomiska
            systemet där maximal profit utan hänsyn till de an- ställdas eller
            samhällets intressen är ledmotivet och drivkraften. I regeringspropositionen
            redovisas de traditionella arbetsmarknadspolitiska åt- gärderna
            för att motverka arbetslösheten: omskolning av arbetskraft, beredskaps-
            arbeten samt stimulans åt investeringarna i det privata näringslivet,
            främst genom frisläppandet av investeringsfondsmedel. Däremot
            saknas varje redogörelse för eventuella mera konkreta planer för
            att i sysselsättningsskapande syfte utveckla de statsägda företagen.
            Ändå är detta en huvudfråga, främst då det gäller tillskapan-
            det av nya reguljära sysselsättningsmöjligheter i den stora och
            av arbetslöshet mest drabbade del av vårt land som Norrland utgör.
            Här viker det enskilda näringslivet och sysselsättningsproblemen
            blir bara värre. Även i övrigt saknas i finansminis- terns framställning
            varje redogörelse för den nya, mera konstruktiva statliga nä-
            ringspolitik som utlovats och ordats så mycket om men där konkreta
            planer och objekt hittills inte setts mycket av. Inte minst på
            grund av här anförda omständigheter och förhållanden måste rege-
            ringens sysselsättningspolitik betecknas som otillfredsställande.
            De borgerliga partiernas förespråkare hävdar att vägen till tryggad
            sysselsätt- ning är att på allt sätt stimulera det enskilda näringslivet.
            I detta syfte har de sedan länge krävt införandet av mervärdeskatt,
            dvs. en omsättningsskatt från vilken före- tagen är helt befriade.
            På denna punkt har regeringen nu gått dem till mötes. I samma
            syfte kräver de borgerliga en mera dämpad löneutveckling för att
            hålla till- baka företagens kostnadsutveckling och öka självfinansieringsgraden
            då det gäller investeringar. Över huvud taget söker de borgerliga
            ledarna och deras påhejare inom företagsvärlden göra gällande,
            att sysselsättningssvårigheterna bottnar i för högt kostnadsläge
            för industrin och för dålig konkurrenskraft i fråga om såväl ut-
            landsmarknaderna som gentemot importvarorna. Finansministern noterar
            med tydlig tillfredsställelse att fjolåret kännetecknades av »den
            lägsta löneglidning som registrerats under 1960-talet eller 2
            96. Såväl bokslutsrapporterna från fjolåret som den pågående kostnads-
            och produktivitets-
          </p>
          <pb facs="riksdagen-motions-pdf/data/1968/mot_1968__ak__1223/mot_1968__ak__1223-003.pdf"/>
          <fw xml:id="i-M7CR51QCJs6gAWyAbLKQPZ">
            12 Motioner i Andra kammaren, nr 1223 år 1968
          </fw>
          <p xml:id="i-JcjUjwUM521vmanqeLxmiW">
            utvecklingen bekräftar, att lönsamhetsläget i näringslivet har
            förbättrats». Vidare framhålles: »Den gynnsamma utveckling av
            kostnaderna per produktenhet, som tidigare ägt rum, bör ytterligare
            förstärkas i år med hänsyn till den förhållandevis moderata uppgång
            av lönekostnaderna, som nu kan förutses.» Dessa fakta beträffande
            kostnadsutvecklingen per produktenhet och det allmän- na lönsamhetsläget
            för industrin rycker givetvis undan grunden för den borgerliga
            propagandan om det föregivet »företagsovänliga klimatet» i landet.
            En fråga står emellertid kvar: Varför accepterade regeringen mervärdeskatten,
            vilken, trots en samtidigt införd arbetsgivaravgift, kommer att
            ge det enskilda näringslivet en år- lig favör om en kvarts miljard?
            En lika motiverad fråga är varför finansministern efter dessa
            konstateranden slutar sin ekonomiska översikt med en tydlig varning
            till löntagarorganisationerna att inte ställa för höga lönekrav
            i höstens avtalsrörelse. Även om det skulle varit så att näringslivet
            brottats med ett för högt kost- nadsläge, med hänsyn till utländsk
            konkurrens, finns dock andra medel däremot än sänkt företagsbeskattning
            och tillbakahållen löneutveckling för de anställda, där i bägge
            fallen favörerna till näringslivet går ut över löntagarna. Andra
            åtgärder vore en lägre räntenivå och mera aktiva statliga åtgärder
            mot inflationen, som inte skulle drabba de anställda utan tvärtom
            vara till fördel också för dem. En lägre räntenivå skulle exempelvis
            vara en väsentlig stimulans för företagens investeringar och samtidigt
            verka nedpressande på hyrorna. Som vi i andra motioner påvisat
            är en annan räntepolitik också fullt möjlig. Det är beklagligt
            att finansministern inte heller denna gång tagit upp ränte- liksom
            inflationsproblemen till behandling utan som vanligt nöjt sig
            med att betrakta utvecklingen på dessa områden som mer eller mindre
            ofrånkomlig och rentav tillfredsställande. Vi kan för vår del
            inte acceptera vare sig den förda räntepolitiken eller infla-
            tionsutvecklingen, detta inte minst med hänsyn till låginkomstgruppernas
            problem. De kraftiga hyreshöjningarna liksom de allmänna prisstegringarna,
            vilka senare bara till dels dämpats, drabbar hårdast just de lägre
            inkomsttagarna. På samma sätt verkar också den ökande indirekta
            liksom kommunala beskattningen. I finansminis- terns proposition
            finns ingen som helst analys eller kommentar till de lågavlönades
            ställning, vilket vi anser vara anmärkningsvärt. Beträffande preciseringar
            av förslaget till budget för nästa budgetår föranleder dessa ingen
            annan erinran från vår sida än det berättigade i de förslag till
            in- komst- liksom utgiftsökningar respektive minskningar som vi
            föreslog vid riks- dagens början eller i anledning av senare framlagda
            propositioner. Vi åsyftar för- slag rörande åtgärder för industrietablering
            bl. a. i Norrland, på det socialpolitiska fältet en större höjning
            av folkpensionen och ökat stöd till barnfamiljerna genom höjda
            barnbidrag samt förbättrade bostadstillägg. Vidare kan nämnas
            förbättrade ekonomiska och sociala villkor för de värnpliktiga,
            ungdomstandvård samt åtgär- der att förbättra de handikappades
            situation. De föreslagna åtgärderna hade varit finansiellt fullt
            möjliga genom bifall till våra förslag om höjning av förmögenhets-
            skatten och avslag på skattelättnader för bolagen samt genom minskning
            av för-
          </p>
          <pb facs="riksdagen-motions-pdf/data/1968/mot_1968__ak__1223/mot_1968__ak__1223-004.pdf"/>
          <fw xml:id="i-N2vMJLmvpJzuRW3xHPmRLh">
            Motioner i Andra kammaren, nr 1223 år 1968 13
          </fw>
          <p xml:id="i-GrbtT5D8tNzG72TA9KJ26L">
            svarsutgifterna. Härigenom hade också utrymme getts för en ytterligare
            ökning av biståndet till de fattiga länderna. Med hänsyn till
            vad som ovan anförts hemställer vi, att riksdagen i anledning
            av Kungl. Maj:ts proposition nr 125 måtte besluta att i skrivelse
            till Kungl. Maj:t ge till känna vad i denna motion anförts angående
            den ekonomiska politikens aktu- ella mål och medel.
          </p>
          <p xml:id="i-CiNgFzsM1quy7WynUscTnQ" type="date">
            Stockholm den 15 maj 1968
          </p>
          <div xml:id="i-DjFzQfJXjjNK9Ye4mP4DrU" type="signatureBlock">
            <p xml:id="i-4R71pMH7qyyWYM42Hgsd2b" who="i-FiisfXYQcUpGymcboYQpoF" type="signature">
              C. H. Hermansson (vpk)
            </p>
            <p xml:id="i-XRwGApYsgWmcu8muP6TJkR" who="unknown" type="signature">
              Erik Karlsson (vpk)
            </p>
            <p xml:id="i-5FC4R3XsxynS8aSfBZ2BKQ" who="i-2mWi9vtkPfa94zF2iziK1h" type="signature">
              Henning Nilsson (vpk)
            </p>
            <p xml:id="i-3e33L1Kbyoy6VD5FJm27kQ" who="unknown" type="signature">
              i Huddinge
            </p>
            <p xml:id="i-CB2iaadEg5uFehPufeucaS" who="unknown" type="signature">
              i Gävle Gustav Lorentzon (vpk)
            </p>
            <p xml:id="i-X7U3ACJ54Y1p5yAmcsg2zz" who="unknown" type="signature">
              Axel Jansson (vpk)
            </p>
            <p xml:id="i-E4eSYBrVTbqzPmMebyhPBM" who="i-FREGKa9PtXVgWChpGg3rFi" type="signature">
              Sven Hector (vpk)
            </p>
          </div>
          <p xml:id="i-7wTs4JmVnp2dFBfGJRsNQj">
            Eivor Marklund (vpk) Gunvor Ryding (vpk)
          </p>
        </div>
      </div>
    </body>
  </text>
</TEI>
