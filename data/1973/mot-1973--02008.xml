<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02008">
  <teiHeader>
    <fileDesc>
      <titleStmt>
        <title>i anledning av Kungl. Majrts proposition 1973:131 med förslag till ändringar i brottsbalkens bestämmelser om kriminalvård i frihet, m. m.</title>
        <author>av herrar Takman och Hallgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Majrts proposition 1973:131 med förslag till ändringar i brottsbalkens bestämmelser om kriminalvård i frihet, m. m.</title>
          <idno type="rdwebb">FW022008</idno>
          <rs type="number">2008</rs>
          <ref type="dokument_url_text">http://data.riksdagen.se/dokument/FW022008/text</ref>
          <ref type="dokument_url_html">http://data.riksdagen.se/dokument/FW022008</ref>
          <ref type="dokumentstatus_url_xml">http://data.riksdagen.se/dokumentstatus/FW022008</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HkRfm34QRnYJtBXctyaMk</idno>
            <name>GUDMUND ERNULF</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VcxpG4ZgCH9DRJssK75rhh" type="signed"/>
        <correspContext corresp="i-VcxpG4ZgCH9DRJssK75rhh">
          <note type="signatory" corresp="i-HkRfm34QRnYJtBXctyaMk"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2008/mot_1973__2008-001.pdf"/>
      <fw xml:id="i-RVk2h1NemzpmKmm1vz9xra">
        Mot. 1973:2008 2
      </fw>
      <div xml:id="i-2JX9Ne6aeLfdRPe465ys9J" type="motHeader">
        <div xml:id="i-LTYLK5mpGRjJ9rWkkzMxGZ" type="motTitle"/>
        <div xml:id="i-SL5zuvKu1ivs46b7LAMhR7" type="motSubmissionInfo"/>
      </div>
      <div xml:id="i-VSy3AkwZxjfsHrwEgyxaTE" type="motBody">
        <div xml:id="i-PrRisjGQN6MhQB3T8QTgkk">
          <p xml:id="i-A59mhfvdqgXLxWwuSxrVyF">
            Motioner nr 2008-2009 år 1973
          </p>
          <p xml:id="i-SLMiYX4HMPfnzPZnckPogd">
            Nr 2008
          </p>
          <p xml:id="i-3SqTrJ5SJqdzde1GivjGao">
            av herr Ernulf i anledning av Kungl. Maj:ts proposition 1973:131
            med förslag till ändringar i brottsbalkens bestämmelser om kriminalvård
            i frihet, m. m.
          </p>
          <p xml:id="i-3QbTtQEiNohgZWwumcPajw">
            I proposition nr 131 föreslås vissa ändringar i den lagstiftning
            som reglerar övervakning vid kriminalvård i frihet. Bl. a. föreslås
            en begräns- ning av domstolarnas och frivårdsorganens möjligheter
            att meddela särskilda föreskrifter för den övervakade. Enligt
            motionen kan det ifrågasättas om denna begränsning främjar strävandena
            att skapa ända- målsenliga alternativ till frihetsstraffen och
            göra det möjligt att i ökad omfattning använda kriminalvård i
            frihet. Ju mer man utsträcker användningsområdet för kriminalvård
            i frihet, desto större inslag av svårbehandlade personer blir
            det fråga om och desto mindre enhetlig grupp bildar de övervakade.
            Vid en sådan utveckling förefaller det mera naturligt att öka
            möjligheterna till differentiering av behandlingen inom frivården
            än att i enlighet med propositionens förslag minska möjlig- heterna
            härtill. Med denna utgångspunkt föreslås i motionen att man bibehåller
            nuvarande möjlighet att ge föreskrift om förfogande över arbetsförtjänst
            eller andra tillgånger och om förbud att använda alkoholhaltiga
            drycker ävensom annan liknande föreskrift. Vidare föreslås en
            viss förlängning av prövotiden efter villkorlig frigivning från
            fängelsestraff.
          </p>
          <p xml:id="i-LAtzGm37PYcXSqkVjbAs8w">
            I propositionen 1973:131 föreslås vissa ändringar i den lagstiftning
            som reglerar övervakning vid kriminalvård i frihet. Ändringarna
            syftar till en viss förkortning av övervakningstiden vid skyddstillsyn,
            en begränsning av möjligheterna för domstol och frivårdsorgan
            att meddela särskilda föreskrifter för den som dömts till skyddstillsyn
            eller frigivits från kriminalvårdsanstalt samt ökad möjlighet
            att föra talan mot beslut av frivårdsorgan. Mot den föreslagna
            ökade möjligheten att föra talan är enligt min mening intet att
            invända. Däremot vill jag ifrågasätta om ändringsför- slagen i
            övrigt främjar strävandena att skapa ändamålsenliga alternativ
            till frihetsstraffen och på så sätt göra det möjligt att i ökad
            omfattning använda kriminalvård i frihet. Ju mer man utsträcker
            användningsområ- det för kriminalvård i frihet, desto större inslag
            av svårbehandlade personer blir det fråga om. De övervakade kommer
            också att utgöra en alltmer oenhetlig grupp. Vid en sådan utveckling
            förefaller det mig vara mera naturligt att öka möjligheterna till
            differentiering av behandlingsåt- gärderna inom frivården än att
            i enlighet med propositionens förslag minska möjligheterna härtill.
            Det finns därför enligt min mening
          </p>
          <p xml:id="i-Y4ThsvBKG5SPqwu7ysnr4B">
            I Riksdagen 1973. 3 saml. Nr 2008-2009
          </p>
          <p xml:id="i-5YE3Y4wFsZ4TezzUCb2XgM">
            Mot. 1973 2008-2009
          </p>
          <pb facs="riksdagen-motions-pdf/data/1973/mot_1973__2008/mot_1973__2008-002.pdf"/>
          <p xml:id="i-523gYBh4AEWEEe66ShUsvy">
            anledning att noggrant granska förslagen till begränsningar i
            möjlighe- terna att meddela särskilda föreskrifter. En del av
            de föreslagna begränsningarna är huvudsakligen av formell art
            och torde åtminstone främst åsyfta att främja en lämplig och såvitt
            möjligt enhetlig praxis hos domstolarna och frivårdsorganen. Detta
            syfte är självfallet lovvärt och synes också ha fullföljts på
            ett sätt som kan godtagas. De övriga begränsningarna är enligt
            min mening onödiga men torde i flertalet fall inte behöva försvåra
            frivårdsarbetet i någon påtaglig grad, i vart fall inte om övervakningsarbetet
            i enlighet med propositio- nens intentioner kan effektiviseras
            i andra avseenden genom ökade resurser och på annat sätt. På tre
            punkter anser jag det emellertid vara angeläget med modifikationer
            i propositionens förslag, nämligen när det gäller förslagen att
            upphäva de nuvarande möjligheterna att lämna den övervakade dels
            föreskrift om förfogande över arbetsförtjänst eller andra tillgångar,
            dels föreskrift med förbud att använda alkoholhaltiga drycker
            och dels ”annan liknande föreskrift” än de i lagrummet, 26 kap.
            15 $ brottsbalken, särskilt uppräknade. Vid remissbehandlingen
            av den departementspromemoria som ligger till grund för propositionen
            var meningarna delade på de nu angivna tre punkterna (prop. s.
            29—31). Departementschefen anför (prop. s. 38) till stöd för den
            i propositionen intagna ståndpunkten beträffande föreskrift om
            förfogande över arbetsförtjänst eller andra tillgångar att sådan
            föreskrift redan nu synes förekomma mycket sparsamt och att det
            torde vara svårt att finna fall då bestämmelserna om dessa föreskrifter
            kan få en ändamålsenlig och realistisk tillämpning. I fråga om
            föreskrift med förbud att använda alkoholhaltiga drycker eller
            ”annan liknande före- skrift”, varmed enligt departementschefen
            (prop. s. 38) vid bestämmel- sens tillkomst främst torde ha åsyftats
            förbud att använda narkotika, anför departementschefen att de
            fall då det eventuellt skulle kunna vara meningsfullt med en föreskrift
            av det slag som det här är fråga om är mycket fåtaliga samt att
            erfarenheten har visat att den nuvarande möjligheten att meddela
            föreskrift utnyttjats i alltför vid omfattning. Vad först angår
            föreskrift om förfogande över arbetsförtjänst eller andra tillgångar
            torde det vara riktigt att sådan föreskrift förekommer mycket
            sparsamt. I undantagsfall kan det emellertid enligt min mening
            vara av värde att kunna ge föreskriften. Om en övervakad som har
            alkohol- eller narkotikaproblem t. ex. erhåller ett arv, kan detta
            leda till ett omfattande missbruk av alkohol resp. narkotika.
            En möjlighet för den lokala övervakningsnämnden att hindra att
            hela arvet utbetalas på en gång kan då minska risken för ett sådant
            missbruk. Exempel på resultat av en sådan föreskrift respektive
            underlåtenhet att ingripa i den angivna situationen torde kunna
            hämtas från det praktiska frivårdsarbetet. Att de fall där föreskriften
            kan bli aktuell är förhållandevis fåtaliga bör enligt min mening
            inte leda till att man utesluter möjligheten där en föreskrift
            är befogad. Jag anser därför att nuvarande möjlighet bör finnas
            kvar, gärna med den precisering av förutsättningarna som föreslås
            i 26 kap. 15 $ brottsbalken för övriga föreskrifter.
          </p>
          <pb facs="riksdagen-motions-pdf/data/1973/mot_1973__2008/mot_1973__2008-003.pdf"/>
          <fw xml:id="i-PmAfkLETi1rMV1a4pKPWjv">
            Mot. 1973:2008 3
          </fw>
          <p xml:id="i-46whLW38rGLYwEED7D6c8x">
            I fråga om föreskrift med förbud att använda alkoholhaltiga drycker
            eller annan liknande föreskrift har säkerligen alkoholförbud åtminstone
            tidigare meddelats i något för vidsträckt omfattning. Enligt min
            mening bör den i vart fall i regel inte meddelas annat än i samförstånd
            med den det gäller. I mitt arbete i domstol och som ordförande
            i lokal övervakningsnämnd för kriminalvård i frihet har jag emellertid
            åtskilliga gånger mött en önskan från den dömde respektive den
            övervakade att erhålla ett alkoholförbud som stöd inte minst i
            förhållande till kamrater som vill bjuda på sprit. Det skulle
            därför enligt min mening vara olyckligt att helt slopa möjligheten
            till föreskrift om förbud att använda alkohol. Motsvarande torde,
            om också rent praktiskt måhända i mindre grad, gälla förbud att
            använda narkotika. Med den precisering som förutsättningarna för
            föreskrift föreslås få i 26 kap. 15 $ brottsbalken bör man kunna
            räkna med att föreskriften skulle komma att användas endast när
            den fyller en rimlig och realistisk uppgift. Det bör framhållas
            att ”annan liknande föreskrift” hänför sig till samtliga i nyssnämnda
            lagrum särskilt uppräknade föreskrifter. Bestäm- melsen kan därför
            användas även i sådana fall som inte förutsetts men som är av
            liknande slag som de i lagrummet uppräknade. En sådan användning
            kan ibland vara av värde och bör därför inte uteslutas. I detta
            sammanhang vill jag på en punkt ifrågasätta en ändring av annat
            slag än den som föreslås i propositionen. Det gäller prövotiden
            vid villkorlig frigivning. Enligt 26 kap. 10 $ brottsbalken skall
            i beslut om villkorlig frigivning fastställas en prövotid av minst
            ett och högst tre år eller, om den tid som återstår av straffet
            vid frigivningen överstiger tre år, högst fem år. I praxis torde
            i flertalet fall prövotiden bestämmas till minimitiden ett år.
            Orsaken härtill torde vara att det som regel är svårt eller omöjligt
            att redan i beslutet om frigivningen förutse hur lång prövotid
            som behövs och att det för närvarande finns möjlighet för övervakningsnämnd
            att enligt 25 kap. 188 brottsbalken förlänga prövotiden med högst
            ett år. Denna möjlighet till förlängning föreslås emellertid nu
            skola försvinna. Då bestämmelserna i 25 kap. 108 brottsbalken
            om fastställande av prövotid erhöll sin nuvarande lydelse år 1965,
            övervägdes en längre minimitid, närmast två år. Såvitt jag nu
            kan erinra mig från riksdagsbehandlingen avvisades tanken på två
            års prövotid som minimum främst med hänvisning till frivårdens
            knappa resurser. Då dessa resurser numera väsentligt förstärkts
            samt möjligheten för övervak- ningsnämnd att förlänga prövotiden
            föreslås borttagen, förefaller det mig lämpligt att nu överväga
            en höjning av minimitiden till två år med möjlighet för övervakningsnämnd
            att besluta om upphörande av övervak- ning på motsvarande sätt
            som vid skyddstillsyn. En fängelsevistelse torde ofta försätta
            vederbörande i en sådan social situation vid frigivningen att
            en övervakning under endast ett år kan visa sig för kort, med
            förnyad kriminalitet som följd. Jag vill understryka att övervakningsnämnd
            på samma sätt som vid skyddstillsyn bör besluta om upphörande
            av övervakning av villkorligt frigiven så snart detta visar sig
            lämpligt.
          </p>
          <pb facs="riksdagen-motions-pdf/data/1973/mot_1973__2008/mot_1973__2008-004.pdf"/>
          <fw xml:id="i-21qU6rstbCm3sfmqFrKGXo">
            Mot. 1973:2008 4
          </fw>
          <p xml:id="i-CsoZ79fGzbxyWBmyZsUEJR">
            På grund av vad ovan anförts hemställer jag att riksdagen vid
            behandlingen av propositionen 1973:131 måtte för sin del antaga
            nedan angiven lydelse av följande lagrum i brottsbalken: 1. 26
            kap. 10 $ (ingen ändring enligt propositionen): ”I beslut om villkorlig
            frigivning skall fastställas en prövotid av minst två och högst
            tre år eller, om den tid som vid frigivningen återstår av straffet
            överstiger tre år, högst fem år.” 2.26 kap. 15 $ första stycket
            (vissa ändringar enligt propo- sitionen): ”När det finnes skäl
            att antaga att den frigivne för sin anpassning i samhället behöver
            stöd av särskild föreskrift om vad han har att iakttaga under
            prövotiden, må sådan föreskrift meddelas för viss tid eller tills
            vidare. Särskild föreskrift må avse 1. vistelseort eller bostad
            under viss tid, högst ett år åt gången, 2. förfogande över arbetsförtjänst
            eller andra tillgånger under viss tid, högst ett år åt gången,
            3. utbildning eller arbetsanställning, 4. förbud att använda alkoholhaltiga
            drycker, 5. läkarvård, nykterhetsvård eller annan vård eller behandling
            i eller utom sjukhus eller annan dylik inrättning, 6. annan liknande
            föreskrift.”
          </p>
          <p xml:id="i-McyqZgTyFS3fAt18TquTmA" type="date">
            Stockholm den 10 oktober 1973
          </p>
          <div type="signatureBlock" id="i-BFhobt7XPtDVG4khddxge5">
            <p who="i-HkRfm34QRnYJtBXctyaMk" type="signature">
              GUDMUND ERNULF (fp)
            </p>
          </div>
        </div>
      </div>
    </body>
  </text>
</TEI>
