<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0225/mot_200102_MJ_0225-0001.pdf"/>
      <div type="motHeader" xml:id="i-LKztUSawokMteVu93agfg6">
        <div type="motTitle" xml:id="i-J3y17SU4jhduxT1xY4TxJ1"/>
        <div type="motSubmissionInfo" xml:id="i-SiByieDNeUhicQ8Znuty7w"/>
      </div>
      <div type="motBody" xml:id="i-P6dMTrMpDKZ4caCGNfrgHc">
        <div xml:id="i-Bsxwq9fXesLHnxWbpY8PAy">
          <p xml:id="i-9Dx6dtbVtQQSaSy7x3CXmo">
            2001/02 mnr: MJ225 pnr: m1330
          </p>
          <p xml:id="i-82rus5ANgECFyZd19bVpoM">
            Motion till riksdagen 2001/02:MJ225
          </p>
          <p xml:id="i-8aLRKc5YPeNLMTDXLMFu1k">
            av Ola Karlsson och Lars Björkman (m)
          </p>
          <p xml:id="i-Wt16W7HNcTeGgpU8qV9PXb">
            Miljöbalken
          </p>
          <p xml:id="i-GhQbrB5DwW3d8gavRL7TK4">
            Förslag till riksdagsbeslut
          </p>
          <p xml:id="i-FdLGe16BkVtLBJoKaMvn6g">
            Riksdagen tillkännager för regeringen som sin mening vad som
            anförs i motionen om översyn och förändring av miljöbalken.
          </p>
          <p xml:id="i-JGc8NNQrnYCd9aL2vukEuF">
            Motivering
          </p>
          <p xml:id="i-KZv4yuXWyJjqk3bcHmWiLG">
            Miljöbalken måste anpassas och ändras så att den inte i onödan
            hindrar och försvårar för företag och framför allt för småföretag.
            Miljöbalkens regler tillsammans med en stelbent hantering av dem
            drabbar i dag många företag på ett brutalt och onödigt sätt, utan
            att för den skull leda till bättre miljö. I Karlskoga bedrivs
            på två olika ställen fiskodling av samme fiskodlare. Han producerar
            sättfisk för vidareuppfödning i den ena anläggningen och sättfisk
            för utsättning i sportfiskevatten, s.k. put-and-take-fisk, i den
            andra. Sedan länge finns ett tillstånd för att producera 20 ton
            fisk i tio nätkassar i den kassodling som används för put-and-take-fisk.
            För några år sedan drabbades anläggningen av en fisksjukdom som
            medförde att anläggningen måste saneras. I samband med detta byttes
            alla nätkassar ut och ersattes med tre stycken nya med oförändrad
            produktion. Det har blivit viktigare att kunna erbjuda s.k. troféfisk,
            d.v.s. fiskar som kan vara stora och framför allt har oskadade
            fenor. Därför söktes EU-stöd för, och byggdes i fjol, två ytterligare
            nätkassar vid anläggningen. Avsikten var inte att producera större
            mängd fisk, vilket skulle leda till större miljöbelastning. Avsikten
            var i stället att varje fisk skulle få större utrymme, bättre
            miljö och därmed bli vackrare och mer åtråvärd för sportfiskaren.
            För detta blev fiskodlaren polisanmäld för brott mot miljöbalken.
            Argumentet från myndigheten var att ”varje ändring av anläggningen”
            kräver nytt tillstånd. Att verksamheten bedrevs inom gällande
            tillstånd såväl vad gäller produktionsvolym som antalet nätkassar
            räckte inte. Vid den andra anläggningen bedrivs produktion i glasfiberbassänger
            och jorddammar. För att minska problemen med höga halter av närsalter
            i vattnet byggde odlaren ett reningsverk innehållande sedimenteringsanläggning
            och
          </p>
          <p xml:id="i-PX59VqSGamDscNYccP7Va3">
            43
          </p>
          <pb facs="riksdagen-motions-pdf/data/200102/mot_200102_MJ_0225/mot_200102_MJ_0225-0002.pdf"/>
          <p xml:id="i-JWPVCgnM7BEmXJQDNz5Zpp">
            2001/02:MJ225
          </p>
          <p xml:id="i-2x8L45QQXfGETEz5EhQ6yH">
            44
          </p>
          <p xml:id="i-7yz5wbt3Esd3vgZbB7hn5s">
            en biobädd. Även för detta blev fiskodlaren polisanmäld för brott
            mot miljöbalken. Motivet från myndigheten var detsamma. ”Varje
            ändring av anläggningen” sägs kräva tillstånd. Åklagaren som sedan
            hanterade ärendet uppgav att han gett direktiv till miljökontoren
            att anmäla så många fall som möjligt med motivet ”Så att vi skall
            lära oss var vi skall lägga ribban”. Att enskilda småföretagare,
            med hjälp av dryga extraarbeten och konsulttjänster, skall tvingas
            betala stora delar av åklagarmyndighetens internutbildning för
            en ny lagstiftning framstår för oss som både dumt och fel. Ett
            annat exempel är handelsbolaget L”vitale HB i Borås. Jeronimo
            Bautista gick för något år sedan en starta eget-kurs som ordnades
            av arbetsförmedlingen och startade därefter ett företag som sysslar
            med massage, solarium m.m. Jeronimo hade emellertid inte uppmärksammat
            att han var tvungen att göra ”anmälan före ibruktagande av lokal
            där allmänheten erbjuds yrkesmässig «hygienisk behandling”. Då
            han = kontaktades av miljöskyddskontoret tre månader efter start
            anmälde han genast verksamheten. Som skäl för den försenade anmälan
            säger han att han inte visste om att anmälan måste göras och att
            han trodde att han fått all nödvändig information via starta eget-kursen.
            Resultatet blev nu i stället 5 000 kronor i miljösanktionsavgift
            för det nystartade företaget. Exemplen visar på flera problem
            som framför allt de mindre företagen drabbas av när det gäller
            miljöbalken. En ordning som innebär att varje ändring av en anläggning
            kräver nytt tillstånd leder till byråkrati utan dess like. I praktiken
            omöjliggörs vardagsrationaliseringar och vardagsändringar, vilket
            drabbar också arbetet med att förbättra miljön. Prövningen inför
            ett nytt tillstånd leder dessutom till, särskilt i ovanliga produktionsgrenar,
            att företagaren måste lära upp inspektören för att denne skall
            förstå vad verksamheten innebär. Det tar tid, kraft och resurser
            från företaget vilket, speciellt för det lilla företaget, kan
            bli mycket dyrbart. Vi anser att nytt tillstånd borde krävas enbart
            när verksamheten förändras så att det leder till påtagliga förändringar
            för miljön. Det framstår för oss som helt orimligt att kräva nytt
            tillstånd, förenat med en kostsam tillståndsprocess, för förändringar
            som ger bättre miljö. Det riskerar dessutom att leda till att
            myndigheterna överhopas med småfrågor och därmed inte orkar med
            de principiellt viktiga och stora frågorna. Exemplen visar också
            att nystartade företag lätt drabbas av kostsamma extraavgifter
            därför att företagaren inte vetat om myndighetskraven. Det borde
            dels införas möjligheter till undantag när det är uppenbart att
            det är okunskap och inte ovilja som ligger bakom. Det borde dessutom
            tas fram enkla sammanställningar av vilka krav som ställs på olika
            verksamheter för att nya och gamla företagare ska förstå vilka
            krav som ställs. När staten genomför så stora förändringar i regelverken
            som den gjort i miljöbalken borde det åläggas en informationsplikt
            för myndigheterna. Det är inte rimligt att hävda att medborgarna
            skall känna till alla nya regler. Exemplen visar också att hela
            miljöbalken borde granskas ur ett småföretagarperspektiv så att
            inte lagen i sig blir ett hinder i arbetet för en bättre miljö.
          </p>
          <pb facs="riksdagen-motions-pdf/data/200102/mot_200102_MJ_0225/mot_200102_MJ_0225-0003.pdf"/>
          <p xml:id="i-Ti8GBnjtRiWTaLowY9eWPx">
            2000/01:c999
          </p>
          <p xml:id="i-C6x2LhixksALNSfyEDMq6D">
            Stockholm den 27 september 2001
          </p>
          <p xml:id="i-D9hk3GDUTM1STUwDK6dSv6">
            Ola Karlsson (m) Lars Björkman (m)
          </p>
          <p xml:id="i-ABeftGt8PPTGxWCANx61sC">
            45
          </p>
        </div>
      </div>
    </body>
  </text>
</TEI>
