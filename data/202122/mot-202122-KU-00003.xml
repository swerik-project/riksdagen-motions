<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-00003">
  <teiHeader>
    <fileDesc>
      <titleStmt>
        <title>Folkomröstning om utträde ur EU</title>
        <author corresp="i-548HUVvKe8n48M3pQmFeUC">av Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3 av Amineh Kakabaveh (-)</title>
          <idno type="rdwebb">H9023</idno>
          <rs type="number">3</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9023/text</ref>
          <ref type="dokument_url_html">http://data.riksdagen.se/dokument/H9023</ref>
          <ref type="dokumentstatus_url_xml">http://data.riksdagen.se/dokumentstatus/H9023</ref>
          <ref type="docx">http://data.riksdagen.se/fil/1AFF354B-B3A3-4970-8DCC-F967ED7FFB26</ref>
          <ref type="pdf">http://data.riksdagen.se/fil/C61AEED1-DD1F-4540-860C-903E10401ACF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JS7aZfXr3SHpw37Cpyx5aa" type="signed"/>
        <correspContext corresp="i-JS7aZfXr3SHpw37Cpyx5aa">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction type="submitted" xml:id="i-965TSJxoCUQMr6v5VbukJJ">
          <date when="2021-09-14"/>
          <time when="17:40:11"/>
        </correspAction>
        <correspAction type="reviewed" xml:id="i-Gw9gXNVQnCmjAHxE8aRdDa">
          <date when="2021-09-15"/>
          <time when="12:55:26"/>
        </correspAction>
        <correspAction type="referred" xml:id="i-HPnM5cqmTMCovzxkNyw3ow">
          <date when="2021-10-14"/>
        </correspAction>
        <correspAction type="assigned" xml:id="i-BNhwdQAtghXoPtQKpdLSDK">
          <date when="2022-10-19"/>
          <time when="15:26:02"/>
        </correspAction>
        <correspContext corresp="i-BNhwdQAtghXoPtQKpdLSDK">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-3biQuK1thVo1MDRfpRKoXp"/>
        <correspContext corresp="i-3biQuK1thVo1MDRfpRKoXp">
          <ref type="uppgift">2021/22:KU30</ref>
          <ref type="ref_dok_id">H901KU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU30</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3 av Amineh Kakabaveh (-) Folkomröstning om utträde ur EU</div>
      </div>
      <div type="motBody">
        <div type="motProposal" subtype="förslag">
          <head xml:id="i-ShXQ9ZoqiiiBxPUaQsKun2">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-MSvVQgzdxMwaXYjidQyHtV">
              Riksdagen ställer sig bakom det som anförs i motionen om att
              genomföra en folkomröstning om utträde ur EU och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-YXoTGLAqegqMQWXkMv7Nro">
            Motivering
          </head>
          <p xml:id="i-FWDxH9Jqi3oX2Cc7teDHtN">
            Europa har aldrig varit så rikt och samtidigt så ojämlikt. Ojämlikheten
            mellan de som har och de som inte har breder ut sig såväl inom
            som mellan länder i Europa. EU:s svar på finanskrisen var ännu
            mer av den högerpolitik som hade skapat flera kriser. Bankerna
            räddas alltid medan kostnaderna får bäras av folket. Den växande
            ojämlikheten har skapat en grogrund för de nationalister och rasister
            som nu vill inskränka demokratin och kvinnors rätt till sina kroppar
            i en rad EU-länder. Man hade velat se ett europeiskt samarbete
            som sätter människor och klimat före marknadsintressen. De nyliberala
            och rasistiska krafterna i Europa måste utmanas av en verklig
            motkraft.
          </p>
          <p xml:id="i-Le1CZQFcVzPzyf6tzeVcRH">
            Det brittiska folkets beslut att lämna EU belyser flera brister
            inom unionen och hur odemokratiskt den är uppbyggd. Resultatet
            av brexit speglar EU:s djupa kris. Över hela unionen har befolkningar
            upplevt hur EU-eliten har prioriterat euron och bankerna före
            vanliga människors livsvillkor. I några länder har priset för
            denna politik varit katastro­falt.
          </p>
          <p xml:id="i-GdKG3fEfbU5452MhvkcrYc">
            EU-eliten har skjutit ifrån sig all kritik. I stället har deras
            svar varit ännu mer centraliserad makt till EU, mindre nationell
            självbestämmanderätt och en stramare nyliberal ekonomisk politik
            och finanspolitik. Istället för utökad demokrati och förbättrade
            villkor för löntagarna, kamp mot klimatkrisen och en anständig
            behandling av dem som tvingas fly från krig och förtryck fortsätter
            EU-eliten att driva den destruktiva marknadsliberala ekonomiska
            och sociala politik som är inskriven i EU:s grundlag, Lissabonfördraget.
          </p>
          <p xml:id="i-VNe7eWZ23rW3bz7eK6K15s">
            Idag har flera andra europeiska länder valt att stå utanför EU,
            bland dem UK, Norge, Island och Schweiz. Deras handel och ekonomiska
            samarbete med EU sker ofta på EU:s villkor. Storbritannien är
            en av världens största ekonomier och landets utträde ur EU innebär
            en möjlighet att skapa ett mer jämställt samarbete mellan Europas
            länder, exempelvis genom ett reformerat EES-avtal.
          </p>
          <p xml:id="i-N2KSsUfshiq9tGEwzXkdqY">
            Brexit skulle ha kunnat bli en möjlighet att skapa ett mer jämlikt,
            demokratiskt och rättvist samarbete i hela Europa. Den brittiska
            regeringens, och parlamentets, oförmåga att hantera beslutet i
            folkomröstningen samt EU-ledarnas försvar av EU i dess nuva­rande
            form och ambitionerna att straffa britterna för att de lämnade
            EU snarare än att respektera folkets beslut riskerar att få svåra
            konsekvenser för Europa.
          </p>
          <p xml:id="i-GhJFC55xRXwDdfpfvGHRFj">
            Under pandemin har vi sett hur hundratals miljarder betalats
            ur medlemsländernas nationella budgetar. Dessutom innebär EU:s
            fleråriga budgetram 2021–2027 en kraftig utökning av den överstatliga
            budgeten. Dessutom godkände riksdagen i våras under minimal mediebevakning
            Europeiska rådets beslut 14 december 2020 ”om systemet för EU:s
            egna medel för perioden 2021 och framåt”. Det innebär att EU och
            EU-kommis­sionen nu får tillgång till som det heter ett ”återhämtningsinstrument”
            eller en återhämt­ningsfond (som också benämns Next Generation
            EU) som till 390 miljarder euro skall ges som rena gåvor (främst
            till Medelhavsländerna och Tyskland) och 360 miljarder euro som
            lån till medlemsstaterna. Pengarna för återhämtningsfondens två
            delar skall EU-kom­missionen låna upp på de globala finansiella
            marknaderna. Detta är förstås inte gratis utan lånen måste betalas
            tillbaka. Återhämtningsfonden har beslutats trots att det i Lissabon­fördraget
            inte finns en direkt artikel som tillåter lånefinansiering av
            EU:s utgifter.
          </p>
          <p xml:id="i-Asm3bj7w55ccAYFL3uEE84">
            Våra skattepengar ska gå till ökad jämlikhet, inom och mellan
            länder, och till att lösa miljö- och klimatutmaningarna, inte
            till ökad militarisering och att EU skall bygga upp en egen armé,
            till att rädda spekulationsglada banker eller till Turkiet och
            andra icke demokratiska länder.
          </p>
          <p xml:id="i-TCG4SZpBCGx7MYRnQWfh4N">
            De marknadsliberala attackerna med omfattande privatisering av
            välfärden och försämringen av arbetsrätten i EU-länderna, som
            t.ex. förslaget att införa EU-minimilön, uppluckring av anställningstryggheten
            är hot mot den svenska kollektivavtalsmodellen. Sveriges Kommuner
            och Regioner (SKR) säger i ett uttalande från april att EU-kom­missionens
            lagstiftningsförslag på arbetsrättens område hotar den svenska
            modellen med förhandlingar mellan arbetsgivare och arbetstagare,
            våra kollektivavtal och vår lönebildning. EU:s påtvingade åtstramningspolitik
            utgör ett allvarligt hot mot jäm­ställdheten och har slagit extra
            hårt mot kvinnor. Kvinnor drabbas hårdast när välfärden skärs
            ned och arbetsvillkoren försämras.
          </p>
          <p xml:id="i-H9UCRzab6vnUeHUbry6ifm">
            Varje år bidrar Sverige med ca 29 mdr netto till EU – en summa
            som motsvarar hälften av kostnaden för att driva en del av vård
            och omsorg t.ex. skolan under ett år som det svenska folket knappast
            har någon aning om. Med återhämtningsfonden beräknas EU-avgiften
            ökas med minst fem mdr årligen. Dessutom ökar risken för att nya
            federala EU-skatter införs för att betala av EU-lånen.
          </p>
          <p xml:id="i-Bomq6u9v4wggN6FPaW7ra3">
            De flesta av de löften de EU-positiva politikerna utlovade inför
            folkomröstningen 1994 har inte infriats, och i skuggan av pandemin
            utvecklas flera EU-länder alltmer i en totalitär riktning och
            bort från demokratin. Efter mer än 25 år med EU är det dags för
            en ny folkomröstning – där svenska folket tillåts att avgöra huruvida
            Sverige ska vara kvar i EU eller inte. En folkomröstning skulle
            också ge kommande regering en tydlig signal om folkets vilja i
            denna avgörande demokratiska fråga.
          </p>
        </div>
        <div type="motSignatures">
          <list>
            <item xml:id="i-JYpdZETFtqhy75HHk2Wu7u">
              Amineh Kakabaveh (-)
            </item>
          </list>
        </div>
      </div>
    </body>
  </text>
</TEI>
