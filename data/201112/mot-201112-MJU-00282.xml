<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00282">
  <teiHeader>
    <fileDesc>
      <titleStmt>
        <title>Minska övergödningen i Östersjön</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minska övergödningen i Östersjön</title>
          <idno type="rdwebb">GZ02MJ282</idno>
          <rs type="number">MJ282</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ282/text</ref>
          <ref type="dokument_url_html">http://data.riksdagen.se/dokument/GZ02MJ282</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ282</ref>
          <ref type="doc">http://data.riksdagen.se/fil/B4C19757-2CC9-445D-90C1-458868656AB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SbgatveoZPjMFkN8iKLpA9" type="signed"/>
        <correspContext corresp="i-SbgatveoZPjMFkN8iKLpA9">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-2CSVw8u13BEcJrT3XtwrbA">
          <date when="2011-10-05"/>
        </correspAction>
        <correspAction type="submission" xml:id="i-o7kkkAptCo3LRYU3TdBzv">
          <date when="2011-10-03"/>
        </correspAction>
        <correspAction type="transfer" xml:id="i-E6nruC4p6YEaX88zJgqoLt">
          <date when="2011-10-03"/>
        </correspAction>
        <correspAction type="assigned" xml:id="i-LtjuLiMCY85WkFEz2ZWRLf"/>
        <correspContext corresp="i-LtjuLiMCY85WkFEz2ZWRLf">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5W5wJmDqwB9pL1vB8JSb54">
            Förslag till riksdagsbeslut
          </head>
          <list style="ol">
            <item xml:id="i-HxCH5Ss4YC76ta2ArZPNod">
              Riksdagen tillkännager för regeringen som sin mening vad som
              anförs i motionen om ett omfattande helhetsgrepp över Östersjöns
              förvaltning med ett internationellt överenskommet slutmål för
              restaurering av havet.
            </item>
            <item xml:id="i-DJxP7ojjAGx9TNktFsNReU">
              Riksdagen tillkännager för regeringen som sin mening vad som
              anförs i motionen om övergödande verksamheter kring Östersjön.
            </item>
            <item xml:id="i-Nu487zmbHBystNtx4177ou">
              Riksdagen tillkännager för regeringen som sin mening vad som
              anförs i motionen om att införa skatt på handelsgödsel. 1
            </item>
            <item xml:id="i-6ajpRjJZMdommDJUgw7qHn">
              Riksdagen tillkännager för regeringen som sin mening vad som
              anförs i motionen om att den ekologiska produktionen ska fördubblas
              till 2015 samt att konsumtionen av ekologisk mat inom den offentliga
              sektorn ska uppgå till minst 25 % 2015.
            </item>
            <item xml:id="i-QaxRHcgKWG7PWsmXLmEE8M">
              Riksdagen tillkännager för regeringen som sin mening vad som
              anförs i motionen om att utveckla kantzoner och våtmarker.
            </item>
            <item xml:id="i-HW6Cgu2p83ook3wHcgEytE">
              Riksdagen tillkännager för regeringen som sin mening vad som
              anförs i motionen om en handlingsplan för minskad köttkonsumtion.
            </item>
            <item xml:id="i-YLZszvGf34EXCamXbRjCnN">
              Riksdagen tillkännager för regeringen som sin mening vad som
              anförs i motionen om att verka för att kontraproduktiva subventioner
              som stöder kött- och mejeriindustrin fasas ut.
            </item>
            <item xml:id="i-6fLBavX8zcDTMEU8MbWEEP">
              Riksdagen tillkännager för regeringen som sin mening vad som
              anförs i motionen om att verka för att EU:s jordbrukssubventioner
              avskaffas.
            </item>
            <item xml:id="i-KhPfTqspJ3CchtuYe6GU8y">
              Riksdagen tillkännager för regeringen som sin mening vad som
              anförs i motionen om att endast subventioner som tillför ett tydligt
              mervärde för miljön och bidrar med andra kollektiva nyttigheter
              ska få finnas kvar.
            </item>
            <item xml:id="i-MA2YydT2YUsmCJfjjFGJR9">
              Riksdagen tillkännager för regeringen som sin mening vad som
              anförs i motionen om att genomföra rekommendationerna i rapporten
              Biologisk mångfald i rinnande vatten och vattenkraft En uppföljning.
            </item>
            <item xml:id="i-XPkKLW2GGyEi8Mx1LoovVk">
              Riksdagen tillkännager för regeringen som sin mening vad som
              anförs i motionen om att storskalig boskapsuppfödning och hög
              köttkonsumtion tas upp inom ramen för Helcomarbetet och EU:s Östersjöstrategi.
            </item>
            <item xml:id="i-2dvSqjxMKtF616kGhk4AB4">
              Riksdagen tillkännager för regeringen som sin mening vad som
              anförs i motionen om att införa nationella förbud mot fosfater
              i tvätt- och maskindiskmedel.
            </item>
            <item xml:id="i-N412inLVdKyRFJxde4dYp9">
              Riksdagen tillkännager för regeringen som sin mening vad som
              anförs i motionen om att inom ramen för Helcom och EU verka för
              effektiva reningssystem för utsläpp från industrier, jordbruk
              och hushåll, hållbarare resande samt understödja utvecklingen
              av förnybar energi.
            </item>
          </list>
          <p xml:id="i-9ncreq8pRpMbWXhHEwfeWA">
            1 Yrkande 3 hänvisat till SkU.
          </p>
        </div>
        <div type="motContent">
          <head type="h1" xml:id="i-DVn7vsCMHtmsQKfdtF8fSK">
            Bakgrund
          </head>
          <p xml:id="i-3PnAbos5kRHz9hSw5kH63n">
            Östersjön är ett mycket hotat hav. De fyra största hoten mot
            havet är övergödning, överfiske, farliga ämnen samt havstransporter.
            Det finns många orsaker till att Östersjön är extra känsligt.
            I och med att havet är omringat av land och att nio länder samsas
            om det blir påfrestningen extra stort. Avrinningsområdet är drygt
            fyra gånger så stort som havet och för med sig näring och föroreningar
            ut i Östersjön. Detta i kombination med dåligt vattenutbyte, brackvattenhavets
            speciella egenskaper samt dess geologiska unga ålder gör situationen
            exceptionellt besvärlig.
          </p>
          <p xml:id="i-B1vYRsea2HDDWisZf5sYHQ">
            Allt tyder på att den mänskliga aktiviteten kring Östersjön kommer
            att öka, vilket kommer att medföra ytterligare påverkan på det
            redan så känsliga havet. Vi anser att det krävs ett mer omfattande
            helhetsgrepp över Östersjöns förvaltning med ett internationellt
            överenskommet slutmål för restaureringen av havet. Detta bör riksdagen
            som sin mening ge regeringen till känna.
          </p>
          <head type="h1" xml:id="i-JSa9nK5pTLvSB4uCcX1WXc">
            Övergödning
          </head>
          <p xml:id="i-Cs6Mg84Pm4yeaWHJBWC79t">
            Övergödningen brukar anges som det enskilt största hotet mot
            Östersjöns överlevnad. Näringsämnen från jordbruk och avlopp övergöder
            Östersjön, vilket resulterar i att mängden organiskt material
            ökar. Även trafikens och sjöfartens kväveutsläpp har en stor påverkan
            på övergödningen. Då överproduktion av organiskt material överstiger
            den normala konsumtionen räcker inte syret till för att bryta
            ned det organiska materialet. Resultatet är syrebrist, minskad
            mängd bottenlevande djur och läckage av fosfor från syrefria sediment.
          </p>
          <p xml:id="i-QouFSCsjcfxPciPCneC9aX">
            Övergödningen leder även till igenvuxna vikar, krympande vattenytor
            och periodvis extrem algblomning. Trots betydande insatser har
            utsläppen av fosfor och kväve till vatten inte minskat tillräckligt.
            Tidigare delmål om att minska utsläppen av kväve med 30 procent
            samt fosfor med 20 procent till 2010 har inte uppnåtts. Med nuvarande
            politik kommer sannolikt inte heller miljökvalitetsmålen Ingen
            övergödning och Levande sjöar till 2020 att uppnås. Det krävs
            kraftfullare insatser än hittills för att få ned utsläppen av
            kväve och fosfor. Detta bör riksdagen som sin mening ge regeringen
            till känna.
          </p>
          <p xml:id="i-KBWv6TzVmcTybHH6QZ2zHf">
            Jordbruket är den enskilt största källan till övergödningen i
            Östersjön. Varje år tillförs 15 000 ton fosfor marken från det
            svenska jordbruket och 200 000 ton kväve, varav det mesta kommer
            från handelsgödsel. Produktionen av livsmedel och konsumtion av
            detsamma står idag för 70 procent av både kväve- och fosfortillförseln
            i Sveriges omgivande hav. Med rätt politik finns det inom jordbruket
            stor potential att minska utsläppen. Vi vill därför införa skatt
            på handelsgödsel (se vidare i Vänsterpartiets budgetmotion 2011/12:Fi243).
            Intäkterna ska oavkortat gå tillbaka till jordbruket genom stöd
            till miljöåtgärder. På så sätt sätter man ett pris på utsläppen
            samt genererar ekonomiska resurser till miljöarbete inom jordbruket.
            Detta bör riksdagen som sin mening ge regeringen till känna.
          </p>
          <p xml:id="i-VWdXdYfBEYD1d5DSes1n28">
            Inom ekologisk produktion används inte vare sig handelsgödsel
            eller bekämpningsmedel. Enligt färsk forskning från Sveriges lantbruksuniversitet
            medför rätt utförd ekologisk odling mindre avgångar av kväve och
            fosfor (Wivstad m.fl. Ekologisk produktion möjligheter att minska
            övergödning). Vänsterpartiet vill därför av bl.a. detta skäl kraftigt
            öka den ekologiska produktionen. Det är djupt beklagligt att regeringens
            mål om 20 procent certifierad ekologisk jordbruksmark inte uppnåddes
            till 2010. Vänsterpartiet vill att den ekologiska produktionen
            fördubblas till 2015 samt att konsumtionen av ekologisk mat inom
            den offentliga sektorn ska uppgå till minst 25 procent 2015. Detta
            bör riksdagen som sin mening ge regeringen till känna.
          </p>
          <p xml:id="i-6WwHadSrRg8JZbcuNMxdcz">
            Vi vill bland annat ha ett ekonomiskt stöd för ekologisk produktion,
            informationskampanjer och ökad ekologisk upphandling.
          </p>
          <p xml:id="i-WA1FHKdd4tHLkqGHcXZ47">
            Inom det konventionella jordbruket finns också stor potential
            att minska utsläppen. Vi vill exempelvis att lantbrukare ska uppmuntras
            att utveckla kantzoner och, där det lämpar sig, våtmarker som
            ska kunna fånga upp näringen. Därutöver ska jordbrukssektorn områdesvis
            genom t ex våtmarker, dammar, musselodlingar och syresättning
            åläggas att reducera bidraget av närsalter till havet utifrån
            sin andel av den totala belastningen. Enskilda jordburkare bör
            kunna välja de metoder som ger störst miljönytta oavsett var i
            systemet åtgärderna utförs. Detta bör riksdagen som sin mening
            ge regeringen tillkänna.
          </p>
          <p xml:id="i-UWRxCdiCeDnJwwheSgxKRk">
            En ständigt ökande köttkonsumtion har ytterligare spätt på utsläppen
            av näringsämnen och förvärrar övergödningen. Så kallade djurfabriker
            med stora utsläpp till mark och vatten är ett stort hot mot Östersjöns
            framtid, något som nu senast har understrukits av dokumentären
            Vårt grisiga hav (SVT den 15 maj 2011). Köttkonsumtionen i Sverige
            har ökat med 50 procent sedan 1990. Detta är en ohållbar utveckling
            både för Östersjön och för klimatet. Vi föreslår att regeringen
            antar en handlingsplan för minskad köttkonsumtion som innehåller
            mätbara mål och tydliga styrmedel. Detta bör riksdagen som sin
            mening ge regeringen till känna.
          </p>
          <p xml:id="i-2RfpfQ6gfQEGyudzYSVkK8">
            Regeringen ska också verka för att kontraproduktiva subventioner
            som stöder kött- och mejeriindustrin fasas ut. Detta står i enlighet
            med vad man kom fram till under FN-mötet om biologisk mångfald
            i Nagoya 2010. Detta bör riksdagen som sin mening ge regeringen
            till känna.
          </p>
          <p xml:id="i-B5shjqPrirjYSth38jA9ma">
            I övrigt ber vi att få hänvisa till vår motion 2010/11:MJ392
            om minskad köttkonsumtion.
          </p>
          <head type="h1" xml:id="i-U4P3J45aK1JtyPJZinSGWE">
            Internationellt arbete för Östersjön
          </head>
          <p xml:id="i-BwLKZX1xVvrvCTgALbcmXr">
            EU:s jordbrukssubventioner går i stor utsträckning till stora
            jordbruksverksamheter med omfattande påverkan på Östersjön. Exempelvis
            bidrar EU:s subventioner till att lantbrukare kan använda en ännu
            större mängd insatsvaror, t.ex. konstgödsel och bekämpningsmedel.
            När Polen och de baltiska staterna numera har tillgång till EU:s
            jordbrukssubventioner ökar risken för en ökad användning av bekämpningsmedel
            samt en centralisering av produktionen till storskaliga anläggningar,
            inte minst för intensivuppfödning av djur. Detta kommer att leda
            till ökade utsläpp av inte minst kväve och fosfor från jordbruken
            i Polen och de baltiska länderna. Varje år betalar EU ut 11,6
            miljarder kronor i jordbrukssubventioner till länderna runt Östersjön.
            Enligt Världsnaturfonden, WWF, går 90 procent av dessa bidrag
            till verksamheter som kan öka näringsläckaget till Östersjön.
            Enligt en beräkning från forskningsprojektet Mare, Stockholms
            universitet, skulle utsläppen av näringsämnen till Östersjön öka
            med 50 procent om alla Östersjöländer låg på samma djurtäthet
            och tekniska nivå som det danska jordbruket (EU-bidrag kan öka
            utsläppen, Dagens Nyheter den 10 juli 2007). Svenska regeringen
            borde verka för att EU:s jordbrukssubventioner avskaffas. Detta
            bör riksdagen som sin mening ge regeringen till känna.
          </p>
          <p xml:id="i-KqTd587HpXqBPfJsper6kz">
            Så länge som subventionerna finns kvar borde de endast betalas
            ut till de jordbruksverksamheter som tillför ett tydligt mervärde
            för miljön och bidrar med andra kollektiva nyttigheter. Detta
            bör riksdagen som sin mening ge regeringen till känna. EU:s Östersjöstrategi
            och Helsingforskommissionen, Helcom, är utmärkta internationella
            forum för att verka för ett renare Östersjön. I synnerhet genom
            Helcoms Handlingsplan för Östersjön, Baltic Sea Action Plan, förbinder
            sig de nio Östersjöstaterna att vidta konkreta åtgärder för Östersjön,
            exempelvis målet om att uppnå en god ekologisk status i Östersjön
            senast 2021. Att minska övergödningen är ett av de prioriterade
            områdena inom Handlingsplanen för Östersjön. Vänsterpartiet välkomnar
            självklart arbetet inom Helcom, men oroas av att det går för långsamt
            och att svenska åtgärder dröjer. Med tanke på det kritiska läget
            för Östersjön måste Sverige intensifiera arbetet med EU:s Östersjöstrategi
            och inom Helcom. Arbetet måste handla om att Sverige både blir
            bättre på att uppfylla sina åtaganden och samarbetar mer konkret
            med andra Östersjöländer. Sverige bidrar med de näst största utsläppen
            av kväve och fosfor till Östersjön, endast Polen släpper ut mer.
            Vårt ansvar är därför extra stort. Även om Sverige kommit långt
            jämfört med de flesta andra Östersjöländer framstår övergödningen
            som ett stort problem även för Sverige.
          </p>
          <p xml:id="i-HoLMWB2kjjMmnZsWBP1kZB">
            Handlingsplanen för Östersjön kräver också att åtgärder vidtas
            för fysisk restaurering och för att återskapa naturliga bestånd
            av vandringsfisk i Östersjöns tillflöden. Vi vill hänvisa till
            miljö- och jordbruksutskottets rapport Biologisk mångfald i rinnande
            vatten och vattenkraft En uppföljning (2011/12, RFR1) och de rekommendationer
            som där tas upp avseende vattendomar och restaurering av vattendrag.
            Vi förväntar oss att regeringen skyndsamt tar tag i dessa rekommendationer.
            Detta bör riksdagen som sin mening ge regeringen till känna.
          </p>
          <p xml:id="i-LaT83uH4Zvnw8ns8XbpsXo">
            Enligt Världsnaturfondens Baltic Sea Scoreboard 2011 hamnar alla
            Östersjöländer i botten avseende åtgärder för att komma tillrätta
            med övergödningen. De växande utsläppen från stora djuruppfödningar
            är ett exempel på områden som hittills inte uppmärksammats tillräckligt.
            Sverige borde därför verka för att problemen med storskalig boskapsuppfödning
            och hög köttkonsumtion tas upp inom ramen för Helcomarbetet och
            EU:s Östersjöstrategi och att konkreta åtgärder tas fram för att
            minska fenomenets negativa effekter på Östersjön. Detta bör riksdagen
            som sin mening ge regeringen till känna.
          </p>
          <p xml:id="i-5kUEUUW8BYFVHe1yfpNDZf">
            Sverige har sedan 2008 respektive 2011 förbud mot fosfater i
            tvätt- och maskindiskmedel. Ett förbud inom EU förbereds och kommer
            troligen att träda ikraft om några år, men Sverige borde hjälpa
            enskilda länder att skyndsamt införa nationella förbud. Det skulle
            kunna skynda på EU-processen samt underlätta för även Ryssland
            att få ett fosfatförbud för tvätt- och diskmedel. Detta bör riksdagen
            som sin mening ge regeringen till känna.
          </p>
          <p xml:id="i-TPPbGGx9XwqZnwpkQpe9BW">
            Inom ramen för Helcom och EU borde Sverige också hjälpa länder
            kring Östersjön, i synnerhet Ryssland, att skynda på utbyggnaden
            av effektiva reningssystem för utsläpp från industrier, jordbruk
            och hushåll. Ökad kraft måste läggas på ett hållbarare resande
            mellan Östersjöländerna. Sverige borde understödja utvecklingen
            av förnybar energi för att undvika anläggningar som den stora
            oljeskifferanläggningen utanför Narva, Estland. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-C8DNXw1HnnJf5ewSpMnqLF" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-589dxUga7faPPQ48qumWxg" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-ShvJMS3fvvvNQ5tDc2F6Vq" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-2Vfd7b65cHZVXb39nzgMmX" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-EHq6wAGbxnmXaAbnCkRpfP" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-FA7HrinTjKBjMHzgPphfKs" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
