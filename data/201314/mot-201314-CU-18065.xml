<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-18065">
  <teiHeader>
    <fileDesc>
      <titleStmt>
        <title>Bostadspolitik</title>
        <author corresp="i-H5HJUuQkcmeBKzDKgSJFMx i-8BHpqh3AbjzqTzM3CKEhqa">av Lars Johansson och Mattias Jonsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitik</title>
          <idno type="rdwebb">H102XS18065</idno>
          <rs type="number">S18065</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102XS18065/text</ref>
          <ref type="dokument_url_html">http://data.riksdagen.se/dokument/H102XS18065</ref>
          <ref type="dokumentstatus_url_xml">http://data.riksdagen.se/dokumentstatus/H102XS18065</ref>
          <ref type="doc">http://data.riksdagen.se/fil/3FB44330-A4DF-4AA7-91EC-DBA1649110D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GRxJhXhEFixfk7DXhb69PX" type="signed"/>
        <correspContext corresp="i-GRxJhXhEFixfk7DXhb69PX">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-8BHpqh3AbjzqTzM3CKEhqa"/>
        </correspContext>
        <correspAction xml:id="i-AuGwkXUbMc4AnFxXfDWrCx" type="numbering">
          <date when="2013-10-07"/>
        </correspAction>
        <correspAction xml:id="i-S4FHcb6hpagN6idiYtsfwc" type="submission">
          <date when="2013-10-03"/>
        </correspAction>
        <correspAction xml:id="i-6DPr8pRX2jXWbtgWjTmdns" type="transfer">
          <date when="2013-09-25"/>
        </correspAction>
        <correspAction xml:id="i-S89a1qMeUxaBz4vQgpM9HL" type="assigned"/>
        <correspContext corresp="i-S89a1qMeUxaBz4vQgpM9HL">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TsRzV8TGodRAQgPLm5GcTy" type="motHeader"/>
      <div xml:id="i-nrgzX16uFenQPCgt44Svn" type="motBody">
        <div xml:id="i-Mcf4Fawa3TkEi4GgiEtPPj" type="motProposal" subtype="förslag">
          <head xml:id="i-3oVDW2FrJYuVmYivCB87zn">
            Förslag till riksdagsbeslut
          </head>
          <p xml:id="i-6qd9uEBfx4whkDWq2Kze4T">
            Riksdagen tillkännager för regeringen som sin mening vad som
            anförs i motionen om en politik för kraftigt ökad nyproduktion
            av bostäder och upprustning av lägenheter i miljonprogramsområdena.
          </p>
        </div>
        <div xml:id="i-StvdKABsmoqW417hNhBJEe" type="motContent">
          <head xml:id="i-V3C6n2wuhdk2VYAWgg6P3B" type="h1">
            Motivering
          </head>
          <p xml:id="i-5mSpcoMLhnV1g14GfhZ2An">
            Sveriges storstadsregioner växer och allt fler svenskar väljer
            det urbana stadslivet. Befolkningstillväxten är positiv, men den
            ställer också krav på att bostadsmarknaden och infrastrukturen
            i regionerna utvecklas i tillfredställande snabb takt. Det här
            är inga kontroversiella påståenden, utan tvärtom något som tycks
            ena politiker såväl som byggföretag, fastighetsföretag och intresseorganisationer.
            Ändå tar bostadsbyggandet i storstäderna inte riktig fart, inte
            tillräcklig fart. Det gäller bostadsbyggandet i allmänhet, men
            hyresrättsbyggandet i synnerhet. Kommuner och regioner bär ett
            stort ansvar för utvecklingen, men det statliga ansvaret går inte
            att bortse ifrån.
          </p>
          <head xml:id="i-SW3xT5jAbWQj6DGYyM32EB" type="h1">
            Bostaden en social rättighet.
          </head>
          <p xml:id="i-UhvTTR1hMk9kZt92ZKvRm4">
            Alla ska ha möjlighet att leva i bra bostäder till rimliga kostnader.
            Alla bostadsområden ska vara attraktiva att bo i. Bostadspolitiken
            är därför grundläggande för att utjämna klyftor och skapa fler
            jobb. Trots bostadsbrist byggs inte nya bostäder. Särskilt yngre
            hushåll och studerande har svårt att finna en bostad i tillväxtregionerna,
            där arbetskraften är efterfrågad. För att stimulera produktion
            vill vi införa en investeringsstimulans för byggande av studentbostäder
            och hyreslägenheter.
          </p>
          <p xml:id="i-DuagePES48fPr1Lz1urCtG">
            En fungerande bostadsmarknad har stor betydelse för ekonomin,
            för fler jobb och för rörligheten på arbetsmarknaden. En bristande
            bostadspolitik hindrar människor att flytta för att pröva ett
            nytt arbete eller påbörja en utbildning. En socialdemokratisk
            bostadspolitik ska bidra aktivt till klimatomställningen. Nya
            bostäder ska vara miljövänliga och inte värmas med fossil energi.
            Skärpta energikrav för nybyggnation behövs liksom energikrav vid
            ombyggnad. Fossila bränslen samt uppvärmning med direktverkande
            el ska fasas ut. Bostadspolitiken ska fånga upp nya miljötekniklösningar.
          </p>
          <p xml:id="i-TZ1C3vaa9TAsTGGc4zTaTq">
            De allmännyttiga bostadsbolagen är ett av de viktigaste verktygen
            för att klara efterfrågan på bostäder. Därför vill vi värna och
            utveckla allmännyttan för att bättre kunna möta boendes, bostadssökandes
            och samhällets krav. Vi vill stärka människors möjlighet att själva
            välja hur de vill bo. Bostadspolitiken är därför också viktig
            för att aktivt bekämpa klyftor och segregation. Sverige behöver
            fler bostadsområden med blandade boende- och upplåtelseformer.
            Vi vill därför att lagstiftningen ändras så att kommunerna åläggs
            att planera för blandade bostadsområden.
          </p>
          <p xml:id="i-DTxFpxq4np7n2vxpeR2UJV">
            Vi vill använda lokala utvecklingsavtal för grön upprustning
            av miljonprogrammet. Om fastighetsägarna förbinder sig att upprusta
            sin egendom, kommunen att förnya infrastruktur som gator, allmänna
            platser, skolor så åtar sig staten att bidra med visst stöd. Inför
            ett statligt investeringsbidrag för byggande av hyresrätter.
          </p>
          <p xml:id="i-6cwnwm5TG4jM7Fjw2GvVGZ">
            Boendemiljöerna måste förbättras och vi vill skapa gröna bostadsområden.
            Grönområden och närhet till rekreationsområden är viktigt för
            att öka livs- och boendekvaliteten och skapa attraktiva bostadsområden
            åt alla.
          </p>
          <head xml:id="i-U2J2bER1mzTuk44NPTu5Ru" type="h1">
            Nybyggnation priser och subventioner.
          </head>
          <p xml:id="i-TJTyXMz1hy7SSco935kPbM">
            Det finns ett tydligt samband mellan nybyggnation och priser
            på mark och bostadsrätter i attraktiva lägen. Samtidigt kan vi,
            om vi ser till svensk statistik, konstatera att de kraftigt stigande
            huspriserna under senare år inte alls har mötts av motsvarande
            byggaktivitet. Utbudet har inte ökat tillräckligt för att hålla
            jämna steg med efterfrågan. Bland annat riksbanken har studerat
            varför utbudsreaktionen är så svag även på tämligen dramatiska
            prisförändringar, men utan några entydiga svar. Trots det är sambandet
            mellan nybyggnation och prisutvecklingen på bostadsmarknaden tillräckligt
            starkt för att det ska påverka jämvikten mellan hyresrätter och
            bostadsrätter i de områden där prisutvecklingen på bostadsrättsmarknaden
            varit störst.[1] Den så kallade skugghyran för bostadsrätter är
            idag betydligt högre i landets storstadsregioner än hyrorna för
            hyresrätter, vilket tillsammans med ojämna beskattningen av de
            olika upplåtelseformerna under de senaste åren förstärkt en utveckling
            där allt fler bostadsrätter och allt färre hyresrätter byggts.
            Allra hårdast har utvecklingen slagit mot byggandet av små hyresrätter,
            som är dyrare att bygga per kvadratmeter eftersom den dyraste
            delen att bygga i ett boende är kök och badrum dvs. hur stammarna
            i fastigheten ska dras.
          </p>
          <p xml:id="i-FQiDu9haez68MLW3isfSTy">
            Sedan slutet av 1980-talet/början av 1990-talet har villkoren
            på den europeiska bostadsmarknaden förändrats drastiskt, det gäller
            inte minst i Sverige. Forskarna Karin Andersson, Emma von Essen
            och Bengt Turner vid Uppsala universitet har beskrivit det som
            ett skifte från mer generella nybyggnadsstimulanser till behovsprövade
            subventioner och subventioner av ombyggnad snarare än nybyggnad.
            Under perioden har Sverige fasat ut den generella ränteavdraget
            och sedan 2007 också avskaffat investeringsstimulansen för nybyggnation
            av små hyresrätter. Sverige har också gjort reglerna för hyresbidrag
            snävare och infört avdrag som enbart stimulerar ombyggnation av
            ägda bostäder och inte nybyggnation. I och med den utvecklingen
            har Sverige gått från att med flera miljarder om året på olika
            sätt stimulera nybyggnation, till att idag bara stimulera ombyggnation
            och renoveringar. Med tanke på att utvecklingen skett under samma
            period som Sveriges storstadsområden fått stora problem med bostadsbrist
            kan det tyckas som en märklig omläggning av den svenska bostadspolitiken.
          </p>
          <p xml:id="i-KF3b7rYssob2kyRaVnoSoc">
            Thomas Kalbro, Hans Lind och Stellan Lundström har i en rapport
            framtagen på uppdrag av Tillväxtverket 2009 analyserat de ekonomiska
            förutsättningarna för olika upplåtelseformer. Deras sammanfattande
            slutsats är att hyresrätten framstår som den dyraste upplåtelseformen
            sett både ur individens och samhällets synvinkel. Forskarna pekar
            också på att de skillnader som finns, särskilt i nyproduktionen,
            tidigare har uppvägts av de investeringsbidrag som getts till
            nyproduktion till hyresrätter. Vidare tar forskarna upp problemen
            med att locka riskkapital till nyproduktion av hyresrätter.
          </p>
          <p xml:id="i-3LcHcyMhxRqF39ANznVj2P">
            Lagar, regler och system.
          </p>
          <p xml:id="i-8ph6tKaXXqzAChryQmYCZQ">
            Det finns en mängd olika lagar och regler som berör, och inte
            sällan begränsar, nybyggnation. Den allra viktigaste är givetvis
            Plan och bygglagen, hädanefter PBL. PBL anger spelreglerna för
            den planprocess som styr planering och nybyggnation, och därmed
            också för kommunens planmonopol. Planprocessen är idag lång och
            möjligheterna att överklaga är stora. Vid större nybyggnation
            har överklaganden blivit regel snarare än undantag. Planprocesser
            som leder till en långsam byggtakt förstärker de redan rådande
            förhållandena på storstädernas byggmarknader, där några få stora
            byggherrar dominerar. För många mindre byggare är konsekvenserna
            av de långa och ibland nyckfulla planprocesserna i våra storstadsområden
            så svåra att överblicka att det är för riskfyllt för att ge det
            en chans. Generellt behöver det ske en harmonisering av de olika
            lagar och regler som berör nybyggnation.
          </p>
          <p xml:id="i-8hLEPr6LXyJ9Sq23phtESH">
            Systemet med riksintressen skapades i början av 1970-talet för
            att långsiktigt säkerställa en god hushållning med mark och vatten
            i landet som helhet. Många beslut om utpekande av riksintressen
            är idag upp till 40 år gamla och liksom beskrivningarna delvis
            inaktuella. Andra beslut är bristfälliga eller inte alls aktuella
            och motiverade. Det är viktigt att de områden som verkligen är
            av riksintresse på olika sätt skyddas, men för att det ska fungera
            på ett bra sätt måste riksintressena regelbundet uppdateras.
          </p>
          <p xml:id="i-PW5SYGRYDrxvRZLtJQs8r4">
            Miljöbalkens miljökvalitetsnormer för buller och luftkvalitet
            är också upphov till problem för att få till stånd en ökad nybyggnation.
            Naturvårdsverkets föreskrifter är idag mer restriktiva än Boverkets
            allmänna råd, vilket skapar en osäkerhet om vad som gäller bl.a.
            vid bostadsbyggande vid hamnverksamhet. Genom att tydliggöra i
            Miljöbalken att frågor om avvägning mellan olika intressen som
            en gång har gjorts i en detaljplan ska vara styrande eller vägledande
            för prövningar efter det att bebyggelsen uppförts. När en viss
            bullernivå har godkänts i samband detaljplanen ska man inte kunna
            med stöd av miljöbalken kunna kräva bullerskyddande åtgärder.
            Har förutsättningarna påtagligt förändrats sedan planen vunnit
            laga kraft bör man kunna bortse från den avvägning som gjordes
            i samband med detaljplanen.
          </p>
          <p xml:id="i-H2rr6joBufCtwZQSHQQTHV">
            För att underlätta bostadsbyggandet i storstadsmiljöer behöver
            staten slutligen via stöd till forskning och utvecklingsverksamhet
            stimulera nya tekniska lösningar avseende såväl reduktion av buller
            vid källan som tekniska lösningar som dämpar buller.
          </p>
          <p xml:id="i-B6SDpE5fwkXJoBsXFx9AuB">
            Mot denna bakgrund borde regeringen prioritera en politik för
            kraftigt ökad nyproduktion av bostäder och upprustning av lägenheter
            i miljonprogramsområdena.
          </p>
          <p xml:id="i-KiJ99VFEoPFF5wHv8c54bM">
            [1] I storstadsområdena Stockholm, Göteborg och Malmö är prisnivån
            2010 omkring två och en halv gång högre än i början på 1980-talet,
            medan priserna knappast stigit alls i landets glest befolkade
            delar, där befolkningen minskar och kostnaden för mark är en försumbar
            del av huspriserna, källa Riksbanken.
          </p>
        </div>
        <div xml:id="i-3zzN6oeTAFeVQpXAjX7mrV" type="signatureBlock">
          <list xml:id="i-FhhPKxyho7DRp2tSnpT8E6">
            <item xml:id="i-MiJTRt4UepyufxncVa6Z3p" who="i-H5HJUuQkcmeBKzDKgSJFMx" type="signature">
              Lars Johansson (S)
            </item>
            <item xml:id="i-61jvysDpwDc5bU47cmbQio" who="i-8BHpqh3AbjzqTzM3CKEhqa" type="signature">
              Mattias Jonsson (S)
            </item>
          </list>
        </div>
      </div>
    </body>
  </text>
</TEI>
