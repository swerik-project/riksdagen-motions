<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-01522">
  <teiHeader>
    <fileDesc>
      <titleStmt>
        <title>Erkännande av Västsahara</title>
        <author corresp="i-EgqHRHVoW5y9USDYuNoYuA">av Hillevi Larsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1522 av Hillevi Larsson m.fl. (S)</title>
          <idno type="rdwebb">H3021522</idno>
          <rs type="number">1522</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3021522/text</ref>
          <ref type="dokument_url_html">http://data.riksdagen.se/dokument/H3021522</ref>
          <ref type="dokumentstatus_url_xml">http://data.riksdagen.se/dokumentstatus/H3021522</ref>
          <ref type="docx">http://data.riksdagen.se/fil/C80E3209-5D4C-4626-AC01-89BAD3D7E923</ref>
          <ref type="pdf">http://data.riksdagen.se/fil/D20BBFE3-8DD7-43A7-826A-B8698072E602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5wjo1ueHReDkDwSPYFudcd</idno>
            <name>Yasmine Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7AjyKSGX7xjr3cUxzKop6U" type="signed"/>
        <correspContext corresp="i-7AjyKSGX7xjr3cUxzKop6U">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-5wjo1ueHReDkDwSPYFudcd"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction type="submitted" xml:id="i-AqrLLeE1F7YDWx34MoMfxy">
          <date when="2015-10-05"/>
          <time when="15:29:02"/>
        </correspAction>
        <correspAction type="referred" xml:id="i-C4mN8nqkNdraSG27WHgkdT">
          <date when="2015-10-13"/>
        </correspAction>
        <correspAction type="assigned" xml:id="i-3gUcbRrVv5TSaL9YZ9dCC9">
          <date when="2016-06-03"/>
          <time when="12:10:55"/>
        </correspAction>
        <correspContext corresp="i-3gUcbRrVv5TSaL9YZ9dCC9">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-CLioqd9Vby4i7meup1ZMu3"/>
        <correspContext corresp="i-CLioqd9Vby4i7meup1ZMu3">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1522 av Hillevi Larsson m.fl. (S) Erkännande av Västsahara</div>
      </div>
      <div type="motBody">
        <div type="motProposal" subtype="förslag">
          <head xml:id="i-FftA7SFmq8EDA5iS95XiYj">
            Förslag till riksdagsbeslut
          </head>
          <list style="ol">
            <item xml:id="i-Kfp5GAqnhZT2nvA124UYG9">
              Riksdagen ställer sig bakom det som anförs i motionen om erkännande
              av Västsahara och dess exilregering och tillkännager detta för
              regeringen.
            </item>
            <item xml:id="i-48z6K6ftBJjyyz3G83NESM">
              Riksdagen ställer sig bakom det som anförs i motionen om upprättande
              av en västsaharisk representation i Sverige i samband med erkännande
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LsrpkB59ktFh4bzAPoSkTx">
            Motivering
          </head>
          <p xml:id="i-KFZLkcTVyNsR5Jd5HrgR3x">
            Västsahara är Afrikas sista koloni. Efter att tidigare ha lytt
            under spansk överhöghet blev Västsahara äntligen fritt 1975. Friheten
            varade dock bara några dagar innan grannlandet Marocko ryckte
            in med sina tungt beväpnade trupper och ockuperade landet. Huvuddelen
            av befolkningen drevs på flykt och bor alltsedan dess i flyktingläger
            i öknen i Algeriet. Förhållandena i lägren är svåra och det råder
            brist på vatten, mat och mediciner. De västsahariska flyktingarna
            är totalt beroende av internationell hjälp för sin överlevnad.
          </p>
          <p xml:id="i-Q8twy4ARPuf45bpjLKVyPD">
            Inledningsvis försvarade sig västsaharierna mot sina ockupanter.
            Kampen leddes av Västsaharas befrielserörelse, Polisario Front.
            År 1991 övergick Polisario till fredlig kamp. Orsaken var att
            FN då gav västsaharierna nytt hopp genom att anta en positiv resolution
            om Västsahara. Innehållet gick ut på att en folkomröstning skulle
            hållas redan 1992 då västsaharierna själva skulle få avgöra sin
            framtid.
          </p>
          <p xml:id="i-MqWk64d9YHRzj1AZtJpBPT">
            Sedan dess har Marocko, med stor framgång och stöd från bl.a.
            Frankrike, lyckats sabotera genomförandet av den utlovade folkomröstningen.
          </p>
          <p xml:id="i-4drgysM8LUnTKEH5Diro69">
            Den humanitära situationen i Algeriets flyktingläger har successivt
            försämrats. Det ekonomiska stödet från Europa har minskat, med
            påtagliga negativa effekter i form av mat- och medicinbrist i
            lägren. Detsamma gäller FN:s stöd.
          </p>
          <p xml:id="i-EsH5rLZYJKkQ3NenCKSVgB">
            Situationen för civilbefolkningen i det ockuperade Västsahara
            har också förvärrats under senare år. Otaliga västsaharier har
            drabbats av misshandel, trakasserier, tortyr och fängslande. Många
            har dömts i rättsvidriga processer, berövats sitt jobb och sin
            lön, relegerats från skolor, förflyttats med tvång eller fått
            se sina hem skövlade.
          </p>
          <p xml:id="i-QthN3tBBwNDBTGFn3Hw2cX">
            FN-delegationer som besökt de ockuperade områdena har vittnat
            om våld och kränkningar av västsahariernas mänskliga rättigheter.
            De bekräftar därmed de rapporter som både Amnesty och Human Rights
            Watch tidigare kommit med.
          </p>
          <p xml:id="i-6nuNPmGXugqCTJc1RnizGn">
            Marocko har hittills inte gett västsaharierna något inflytande
            över vare sig sin framtid, sitt land eller dess naturtillgångar.
            Det tydligaste exemplet på detta är Marockos fiskeavtal med EU,
            som innefattar västsahariska vatten. Avtalet gjordes upp över
            huvudet på Västsaharas folk och intäkterna från det lukrativa
            avtalet har Marocko lagt beslag på. Avtalet dömdes ut som folkrättsvidrigt
            och underkändes av Europaparlamentet. Nu har ett nytt fiskeavtal
            upprättats, men även detta innefattar västsahariska vatten!
          </p>
          <p xml:id="i-Pp5txYYaYJxgTWyMZiwMMM">
            Samtidigt som förföljelsen mot västsaharierna blir allt värre
            förespråkar Marocko endast en enda lösning av konflikten nämligen
            ”begränsad autonomi”, vilket i praktiken innebär fortsatt marockansk
            överhöghet och ockupation.
          </p>
          <p xml:id="i-B7zCvEFwHsNwxPervsMTG8">
            Istället för att vika sig för Marockos orimliga krav på att få
            fortsätta att förtrycka folket och kontrollera Västsahara bör
            världen istället stå fast vid FN:s tidigare antagna resolutioner
            och kräva frihet för Västsaharas folk!
          </p>
          <p xml:id="i-X2MzeGfkLVVFaEzjouYWp7">
            Sverige bör nu ansluta sig till det åttiotal länder som erkänt
            Västsahara som ett land. Afrikanska unionen (där alla afrikanska
            länder utom Marocko ingår) står bakom ett erkännande. Riksdagen
            har redan gjort ett tillkännagivande till regeringen om detta
            och det är hög tid att regeringen verkställer beslutet!
          </p>
          <p xml:id="i-M6oKECMgRSi9yBPHkbwnv5">
            Sverige skulle därmed som första land i Europa ge ett erkännande
            åt västsahariernas fredliga kamp för att återfå det land som stals
            från dem av Marocko för över 30 år sedan. Genom att inte erkänna
            Västsahara legitimerar man Marockos orättmätiga krav på att räkna
            Västsahara som en del av Marocko. Förhoppningsvis följer fler
            länder efter och erkänner Västsahara, vilket skulle ge ett erkännande
            till västsahariernas fredliga kamp och öka trycket på Marocko
            att verka i enlighet med FN:s konventioner.
          </p>
          <p xml:id="i-TzRrScNTGHrjc1viiB7dRk">
            I anslutning till att Sverige erkänner Västsahara och dess exilregering
            bör Västsahara ges rätt till en västsaharisk representation i
            Sverige. Trots att Marocko är en diktatur och ockupationsmakt
            har de inte bara en representation i Sverige utan till och med
            en ambassad. Givetvis bör landet de ockuperar, Västsahara, ges
            minst samma rätt!
          </p>
        </div>
        <div type="motSignatures">
          <list>
            <item xml:id="i-JAw12XvsC4VGcXNxy29RZV" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-8jPXH9HmW8aFqgQGWKDxoi" who="i-5wjo1ueHReDkDwSPYFudcd">
              Yasmine Larsson (S)
            </item>
            <item xml:id="i-Lr7KEdV9rAtKSYgi21fcKq" who="i-Uxe3rhosBnSZpqJX5d7gpy">
              Carina Ohlsson (S)
            </item>
            <item xml:id="i-3NWioyabeof5xfpzVwynpb" who="i-TifWqzmRuorK3zFDqAUZk8">
              Sara Karlsson (S)
            </item>
            <item xml:id="i-Enp4kF76qYQFU4aeHRBYrm" who="i-5NG8haprnyzzwKpK9HjwGZ">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
