<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01258">
  <teiHeader>
    <fileDesc>
      <titleStmt>
        <title>Underrättelseberedning och vissa beslutsfunktioner i regeringskansliet m. m.</title>
        <author>Björn Körlof och Carl Bildt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Underrättelseberedning och vissa beslutsfunktioner i regeringskansliet m. m.</title>
          <idno type="rdwebb">G5021258</idno>
          <rs type="number">1258</rs>
          <ref type="dokument_url_text">http://data.riksdagen.se/dokument/G5021258/text</ref>
          <ref type="dokument_url_html">http://data.riksdagen.se/dokument/G5021258</ref>
          <ref type="dokumentstatus_url_xml">http://data.riksdagen.se/dokumentstatus/G5021258</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V1JQWDZ7k3QqQbobPCMQLb" type="signed"/>
        <correspContext corresp="i-V1JQWDZ7k3QqQbobPCMQLb">
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="i-AZnaWEAg22YQ3HzVMfNSHR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1258/mot_198182__1258-001.pdf"/>
      <fw xml:id="i-Dd2wVoAAiY4a4ctZpaHCo4">
        Mot. 1981/82:1258 2
      </fw>
      <div type="motHeader" xml:id="i-DLGXfvxSXmL8vswmA4cA7g">
        <div type="motTitle" xml:id="i-Y7rEUpEmonnMLgGbbGhqxo"/>
        <div type="motSubmissionInfo" xml:id="i-Hg4ireV55Lt4cpduGRKBQJ"/>
      </div>
      <div type="motBody" xml:id="i-8zmw7jzK9coikrXo33rSo5">
        <div xml:id="i-97phXFA5zeS6iK8g8WVP6G">
          <p xml:id="i-GqyUo7D4WefU9K4VJxLVpJ">
            0 AA
          </p>
          <p xml:id="i-DYqxD7pM5P7xbgfAwTHdNo">
            Mot. 1981/82
          </p>
          <p xml:id="i-3uMNUZiV5EJLxKEqPWPijV">
            1258-1262 Motion
          </p>
          <p xml:id="i-2JPQ4nFRn8ZmP67xusrXW7">
            1981/82:1258
          </p>
          <p xml:id="i-PbKDpJoKxmGMFKQaW5vm5y">
            Björn Körlof och Carl Bildt
          </p>
          <p xml:id="i-JbQqpqsMFBJkzmWqbXB9mt">
            Underrättelseberedning och vissa beslutsfunktioner i regerings-
            kansliet m. m.
          </p>
          <p xml:id="i-HrUhpCScMVSZSGxafyn3e5">
            Regler och fasta rutiner finns för att möta ett militärt angrepp
            på Sverige och för att i fred förbereda de beredskapsåtgärder
            som kan behövas inom totalförsvaret. Däremot saknas en beredskap
            för fredstida handläggning av plötsliga krisförlopp på lägre nivåer
            som ställer krav på regering och myndigheter men för ögonblicket
            inte bedöms vara av direkt krigshotande natur. De senaste åren
            har givit exempel på krisförlopp på olika lägre nivåer vars handläggning
            i regeringskansliet och i regeringen aktualiserar frågan om regeringskansliets
            rutiner och organisation till alla delar är lämpligt utformade.
            Exempel på sådana interna krisförlopp på låga nivåer är t. ex.
            mordet på den jugoslaviske ambassadören 1971, flygkapningen i
            Malmö 1973, ockupa- tionen av västtyska ambassaden och Kröcheraffären
            1977. Samtliga dessa interna kriser inrymde element av både diplomatisk,
            polisiär och straffrättslig beskaffenhet. Också krisnivåer med
            mer uppenbar utrikes- eller säkerhetspolitisk anknytning har präglats
            av en viss oklarhet om hur informationsbehovet och beslutsfunktionen
            och order eller anvisningar skall gestaltas i regeringskan- sliet
            och i förhållandet mellan regering och förvaltningsmyndigheterna.
            Ubåtsincidenten vid Huvudskär i Stockholms södra skärgård i september
            1980 berörde inte endast marinen och överbefälhavaren utan även
            försvars-, utrikes- och justitiedepartementen kopplades in med
            tanke på konsekven- serna av att sänka en främmande ubåt på svenskt
            vatten. Bristen på samordning av information och beslut rörande
            militära, folkrättsliga, diplomatiska och polisiära åtgärder om
            ubåten tvingats till ytan eller sänkts var enligt insiktsfulla
            bedömare uppenbar. Ubåtskrisen vid Karlskrona (U 137) hösten 1981
            gav på liknande sätt exempel på en kris med utrikespolitiska komplikationer
            men också här fanns svåra både militära och straffrättsliga problem
            invävda. Denna kris hanterades i regeringskansliet med de förutsättningar
            som förelåg på ett i stort sett kompetent sätt. Rollspelet mellan
            olika regeringsledamöter å ena sidan och mellan överbefälhavaren,
            riksåklagaren och regeringen å andra sidan framträder dock för
            allmänheten på ett något egenartat sätt. Problem som har uppstått
            i samband med dessa kriser har vanligen kunnat hanteras enligt
            gällande regler och bestämmelser i förvaltning och regerings-
            kansli. Men ofta visar det sig i realiteten nödvändigt att, med
            hänsyn till
          </p>
          <p xml:id="i-FHHuMRaM8y2GzBexLz1Hhj">
            1 Riksdagen 19811/82. 3 saml. Nr 1258-1262
          </p>
          <pb facs="riksdagen-motions-pdf/data/198182/mot_198182__1258/mot_198182__1258-002.pdf"/>
          <p xml:id="i-DtczintaumZgTipC2VYJzC">
            ärendets utrikespolitiska eller politiskt komplexa natur, samla
            information och beslutsfattande till en informell ”krisgrupp”
            i regeringskansliet. Det synes som om tillkomsten av en sådan
            ”krisgrupp” skett tämligen formlöst. Om och på vilket sätt statsråd
            engageras tycks stundom vara resultatet mera av vederbörandes
            personliga handlingskraft och om veder- börande befinner sig på
            plats där information samlas. Det är också oklart om statsministern
            gett något eller några statsråd i uppdrag att sköta ärendet och
            om så skett i vilken ordning ett sådant uppdrag har lämnats. I
            vilken omfattning och på vilket sätt handläggningen av dessa kriser
            skett enligt bestämmelser eller delvis formlöst är något oklart.
            Det kan också hävdas att man velat lämna detta område delvis oreglerat
            med hänsyn till behovet av att inte för hårt binda regeringen
            vid ett regelsystem som i det konkreta fallet visar sig olämpligt
            eller t. o. m. omöjliggör ett snabbt och kraftfullt agerande.
            Om den säkerhetspolitiska spänningen i vårt närområde ökar utan
            att krigshot mot Sverige bedöms föreligga kan flera olika krisförlopp
            utvecklas som kräver en högre beredskap och mer utvecklade fasta
            rutiner i regering och regeringskansli. Spänningen kan ge utslag
            i ökad militär närvaro i Östersjöområdet eller på Nordkalotten.
            Den kan inledas av att främmande krigsfartyg lägger sig i en skärm
            utanför olika kustavsnitt i det nordiska området. Sammanlagt torde
            en sådan utveckling innebära att risken ökar för kränkning av
            de svenska gränserna. Gränsbevakningen och incidentberedskapen
            torde sålunda behö- va förstärkas ytterligare. Flyktingar kan
            komma att söka sig till Sverige från olika håll och i okänt antal.
            De måste i så fall skyddas och tas om hand så fort de kommer innanför
            de svenska gränserna. Det kan även bli aktuellt att ge nödlidande
            hjälp på internationellt vatten. Utländska örlogsfartyg och militärflygplan
            kan eventuellt komma att söka sin tillflykt i Sverige. Besättningarna
            har i så fall rätt till asyl, medan fartygen och flygplanen skall
            återlämnas. Svåra och motstridiga krav kan komma att resas i detta
            sammanhang. Svenska medborgare arbetar på olika håll i våra grannländer.
            Därtill finns många tillfälliga svenska besökare i dessa länder;
            visumtvånget är avskaffat på flera håll. Vid en ökad spänning
            kan dessa snabbt vilja återvända till Sverige. Flyg- och båttransporter
            måste i så fall organiseras. Reguljär färjetrafik finns mellan
            Sverige och flera Östersjö- och Nordsjö- länder. Om utländska
            färjor befinner sig på svenskt territorium, kan flera passagerare
            tänkas vilja stanna i Sverige. Här har endast givits exempel på
            vad en stegrad spänning kan leda till och vilka krav på s. k.
            krishantering som kan komma att ställas. Betydelsefull underrättelseinformation
            flyter enligt nuvarande system in i regeringskansliet från flera
            olika håll. Till utrikesdepartementet kommer informationer från
            de svenska beskickningarna. Till försvarsdepartementet
          </p>
          <pb facs="riksdagen-motions-pdf/data/198182/mot_198182__1258/mot_198182__1258-003.pdf"/>
          <fw xml:id="i-KMG1hVkN1f1ZMjr7q9QD3R">
            Mot. 1981/82:1258 3
          </fw>
          <p xml:id="i-717RN2UquPQLjpPeVLRaej">
            kommer underrättelser från försvarsstaben, vilken i sin tur inhämtat
            dessa från flera olika källor. Försvarsstaben har kapacitet för
            kontinuerlig bearbetning och värdering av sitt underrättelsematerial.
            Till justitiedeparte- mentet kommer polisiär information från
            rikspolisstyrelsen. Det ligger i sakens natur att i stort sett
            alla dessa underrättelser är sekretessbelagda. Visst utbyte av
            dessa underrättelser äger rum i regeringskansliet mellan handläggare
            från olika departement, och vissa förbättringar av dessa rutiner
            har skett under senare år. En grundläggande fråga är hur det från
            olika håll erhållna underrättelse- materialet bör beredas i regeringskansliet.
            Det finns ett starkt behov av att en samlad utvärdering sker och
            att en presentation och föredragning sker med en viss regelbundenhet
            inför statsministern och andra berörda regeringsmed- lemmar. En
            första utvärdering av vissa av de inkommande informationerna sker
            i försvarsstaben men det torde alltså finnas behov av att samlade
            bedömningar också sker på en högre nivå, i form av en underrättelseberedning.
            I detta sammanhang bör också värderas vilka svårigheter som generellt
            råder för beslutsfattande i lägen där man inte har full politisk
            kontroll. Vad vi inte har i dag på svensk sida är genomtänkta
            planer på hur vi skall hantera våra resurser, vilka beslut som
            är möjliga att fatta och hur man hanterar politiska opinioner
            i krislägen som inte är direkt krigshotande. Förutom frågeställningen
            om hur insamling och beredning av underrättel- sematerial i förvaltningar
            och i regeringskansliet skall gestaltas bör frågan alltså vidgas
            och omfatta en prövning också av behovet av att i regerings- kansliet
            ha fast organiserat någon grupp eller avdelning som kan fungera
            som ett organ för samlad säkerhetspolitisk uppföljning och bedömning
            på högsta nivå. Den skall också kunna fungera som ”krisstab” i
            olika lägen, där de för krigsliknande förhållanden tänkta organen
            ännu inte behöver börja ver- ka. I Storbritannien finns direkt
            under premiärministern ett tjänstemannaor- gan för säkerhetspolitisk
            uppföljning, Assessment Staff. Däri ingår även underrättelsesidan.
            I Australien har på liknande sätt för något år sedan tillskapats
            en särskild National Assessment Staff under premiärministern.
            I Norge har nyligen inrättats en särskild befattning som statssekreterare
            för säkerhetspolitiska frågor i statsministerns kontor. I Danmark
            finns sedan flera år på informell basis ett statssekreterarorgan
            för säkerhetsfrågor. Gruppen är avsedd för både yttre och inre
            säkerhets- kriser. Under statssekreterargruppen finns en grupp
            med handläggare från några myndigheter. Det är förutsatt att denna
            grupp i händelse av en akut kris automatiskt skall övergå i en
            handläggande krisstab. I Finland har regeringen inom sig bildat
            ett särskilt utrikesutskott, vari samtliga koalitionspartier ingår.
            Dets. k. försvarsrådet spelar en central roll i Finland.
          </p>
          <pb facs="riksdagen-motions-pdf/data/198182/mot_198182__1258/mot_198182__1258-004.pdf"/>
          <fw xml:id="i-XTXEmwbTVmp1zcPj7DLJZB">
            Mot. 1981/82:1258 4
          </fw>
          <p xml:id="i-NssviXk4b9bsajLth4SzJX">
            I USA finns Nationella säkerhetsrådet med presidenten som ordförande
            och vice-presidenten, utrikesministern, försvarsministern, nationelle
            säker- hetsrådgivaren, överbefälhavaren, CIA-chefen m.fl. som
            medlemmar. Säkerhetsrådgivaren är chef för ett stort sekretariat,
            som samordnar den amerikanska säkerhetspolitiken. I Frankrike
            finns inrättat det s. k. Secrétariat Gå. ale de la Défense Nationale.
            Detta sekretariat lyder direkt under premiärministern och har
            som huvuduppgift att insamla och bereda underrättelser på hög
            nivå med anknytning till inre och yttre säkerhet. Vidare ansvarar
            sekretariatet för samordning inom totalförsvaret. I Schweiz finns
            en ledningsorganisation för krishantering direkt under regeringen,
            och i Österrike finns motsvarande organisation inom statsråds-
            beredningen. Sverige har, som inledningsvis anfördes, permanenta
            eller förberedda organ för den händelse vi blir indragna i krig
            och för att i fred planera de beredskapsåtgärder som då kan behövas.
            För att hantera plötsliga kriser av icke-krigshotande karaktär
            av den typ som här behandlas har man hittills litat dels till
            den ordinarie organisationen, dels till ad hoc-åtgärder eller
            ”organisation” för stunden. Den nuvarande strukturen framgår av
            följande redovisning: 1. Statsministern är i krig ansvarig för
            samordningen inom totalförsvaret med hjälp av ett i krig inrättat
            kansli. 2. Försvarsministern är i fred ansvarig för samordningen
            inom totalför- svaret och biträds därvid av försvarsdepartementets
            samordningsavdelning, inrättad 1962. 3. Försvarsrådet, i vilket
            statsministern är ordförande och andra statsråd enligt statsministerns
            bedömande samt ÖB, försvarsstabschefen och vissa verkschefer är
            medlemmar, inrättades 1962. 4. Totalförsvarets chefsnämnd, i vilken
            ÖB är ordförande och vissa verkschefer ingår, tillkom också 1962.
            Försvarsrådet och chefsnämnden existerar endast i fred med ansvar
            att samordna försvarsberedskapen. De är ej verkställande organ
            och kan alltså ej fungera som krisstaber utan sysslar med kartläggning
            av totalförsvarets resurser, administrativa beredskapen m. m.
            5. Försvarsstaben är i fredstid huvudsakligen inriktad på studier,
            budget- frågor, förvaltning och krigsförberedelser av olika slag
            men kan snabbt övergå till att operativt leda försvarsinsatser
            vid incidenter m. m. 6. Vid krig eller krigsfara biträds överbefälhavaren
            i stället av högkvar- teret i vilket ingår försvarsstaben, försvarsgrenscheferna
            med sina staber samt försvarsmaktens centrala förvaltningsmyndigheter
            m. m. Övergång till högkvartersorganisation förutsätter dock en
            vida allvarligare utrikespolitisk kris än vad som berörs i denna
            motion. 1978 års försvarskommitté har i sitt slutbetänkande tagit
            upp den här aktualiserade frågeställningen. Kommittén anför:
          </p>
          <pb facs="riksdagen-motions-pdf/data/198182/mot_198182__1258/mot_198182__1258-005.pdf"/>
          <fw xml:id="i-K8v8AdPtaHLby9PBwdRCRN">
            Mot. 1981/82:1258 5
          </fw>
          <p xml:id="i-Gg2tEeqDXHUb6SvC3Un95c">
            Den ökade risken för överraskande anfall skärper kraven på dels
            en sammanhållen utvärdering av alla tillgängliga underrättelser
            i syfte att skapa högsta möjliga förvarning, dels en beredskap
            av regeringskansliet att på detta underlag utarbeta erforderliga
            beslut om bl. a. beredskapshöjningar inom hela eller delar av
            totalförsvaret. Det ankommer på regeringen att själv pröva fördelningen
            av totalförsvarsuppgifter mellan olika departement i syfte att
            uppnå största möjliga effekt. Uppgifter m. m. för försvarsrådet
            och totalförsvarets chefsnämnd bör prövas i detta sammanhang.
          </p>
          <p xml:id="i-PN3gzKWbKxXn5G73PMASdx">
            Det finns alltså ett uttalat behov av ett organ för samlad säkerhetspolitisk
            uppföljning och bedömning på högsta nivå. Ett sådant organ skulle
          </p>
          <p xml:id="i-X9Y1AsibwLLpqBt5H23dNi">
            — säkerställa kvalificerat informationsutbyte mellan berörda
            departement, försvarsstab och andra säkerhetsorgan; — diskutera
            konsekvenserna för Sverige av olika internationella kriser och
            andra säkerhetsproblem; — Överväga eventuella åtgärder från svensk
            sida för att möta de krislägen som kan uppstå; — svara för att
            statsministern och berörda statsråd blir informerade i tid och
            får underlag för beslut.
          </p>
          <p xml:id="i-3qeLKSY4NrJRtR8XesURcY">
            Detta organ kan i ett uppkommet krisläge — eventuellt med vissa
            kompletteringar — fungera som en krisstab och leda de samordnade
            åtgärder som behövs. Inte minst viktig i detta sammanhang är en
            samordnad informationspolitik från regeringens och myndigheternas
            sida. Som komplement till nuvarande organisation och de informella
            kontakter på handläggningsnivå som sker kan därför behovet av
            en särskild krisledning behöva övervägas. Krisledningen i fråga
            bör kunna bedöma och hantera alla typer av säkerhetskriser, dvs.
            både sådana som främst berör utrikes- och försvarspo- litiska
            förhållanden och sådana som uppstår i samband med terrorist- och
            spionaffärer. Detta innebär att krisledningens sammansättning
            bör bestäm- mas med hänsyn till den aktuella situationen. De statsråd
            som främst har att ta ställning till dessa säkerhetsproblem är
            statsministern, eventuella övriga partiledare i regeringen samt
            utrikesminis- tern, försvarsministern, justitieministern och handelsministern.
            Berörda departement är således i första hand utrikes-, försvars-,
            justitie- och handelsdepartementen samt statsrådsberedningen.
            I sammanhanget måste ställning tas till hur information till oppositionspartier
            skall tillgå och vilken roll utrikesnämnden skall spela. Det ligger
            ett värde i att placera ett krishanteringsorgan i statsrådsbered-
            ningen direkt under statsministern. Härigenom skulle undvikas
            att visst departement eller t. o. m. visst statsråd får ett sakligt
            sett otillbörligt stort inflytande över information och beslutsunderlag.
            Vidare skulle detta organ kunna sammanställa och bedöma inkommande
            informationer och distribue- ra dem inom regeringskansliet.
          </p>
          <pb facs="riksdagen-motions-pdf/data/198182/mot_198182__1258/mot_198182__1258-006.pdf"/>
          <fw xml:id="i-C6wTUymiBaEmMZHCBU5U7S">
            Mot. 1981/82:1258 6
          </fw>
          <p xml:id="i-CGQSE2EVTTbGYMaHkA6mTo">
            En möjlighet är att försvarsdepartementets samordningsavdelnings
            lyd- nadsställning övergår från försvarsdepartementet till statsrådsberedningen
            där en mer systematisk lägesuppföljning med regelbundna föredragningar
            för regeringen är en ordning som ter sig naturlig också med hänsyn
            till den ledningsfunktion som statsrådsberedningen är avsedd att
            få i krig som statsministerns kansli. Därtill kan sägas att en
            omorganisation alltid är svår att genomföra under en kris. Den
            föreslagna ordningen innebär dock att samordningsavdelningens
            kapacitet för underrättelseberedning och krishantering avsevärt
            måste förstärkas samt att avdelningens nuvarande tunga uppgift
            att svara för fredstida samordning av totalförsvaret lämpligen
            bör kvarstanna på försvars- departementet med en annan organisation
            och huvudsaklig inriktning på fredstida budget-, organisations-
            och andra samordningsfrågor. Att regeringen enligt regeringsformen
            måste utöva beslutanderätten själv utesluter naturligtvis inte
            att den kani en eller annan praktisk form uppdra åt en särskild
            grupp tjänstemän i statsrådsberedningen att mer eller mindre självständigt
            bereda vissa regeringsärenden eller grupper av sådana ärenden.
            Dock kan också på beredningsstadiet förekomma uppgifter som i
            princip inte kan delegeras. En sådan uppgift är t. ex. regeringens
            skyldighet att överlägga med utrikesnämnden (RF 10:6). Under det
            att kriser av här aktualiserat slag pågår är det naturligt och
            väsentligt att vårt land utåt visar en nationell enighet. Detta
            är en viktig förutsättning för vår utrikes- och säkerhetspolitiska
            trovärdighet. Mot denna bakgrund måste också prövas frågan om
            utrikesnämndens roll under kriser på lägre nivåer. Mot denna bakgrund
            hemställs att riksdagen hos regeringen begär en utvärdering av
            hittillsvaran- de underrättelseinformationsberedning och beslutsordning
            i regeringskansliet under krisförlopp och att regeringen härefter
            prövar behovet av organisationsförändringar för att bättre kunna
            möta framtida krissituationer.
          </p>
          <p xml:id="i-45LQRtCZFqW4LgEHCBngoV">
            Stockholm den 26 januari 1982
          </p>
          <p xml:id="i-H8k54dmE7ayGvpMnPsA9TK">
            BJÖRN KÖRLOF (m) CARL BILDT (m)
          </p>
        </div>
      </div>
    </body>
  </text>
</TEI>
