<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967_höst_ak__1102/mot_1967_höst_ak__1102-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 1102 år 1967
          </p>
          <p>
            Nr 1102
          </p>
          <p>
            Av herr Lindkvist m. fl., i anledning av Kungl. Maj:ts proposition
            nr 141, med förslag till lag angående ändring i vissa delar av
            lagen den 14 juni 1907 (nr 36 s. 1) om nytt-
          </p>
          <p>
            janderätt till fast eyendom, m. m. (Lika lydande med motion nr
            886 i Första kammaren)
          </p>
          <p>
            Den nuvarande hyresregleringslagen bygger på 1942 års hyresnivåer
            och tillkom för att förhindra oskälig hyressättning under andra
            världskriget och tiden därefter. Lagen var till hela sin karaktär
            provisorisk. Efter hand har också undantagen från hyresregleringslagen
            blivit allt flera. På åtskilliga or- ter där det finns någorlunda
            balans mellan tillgång och efterfrågan på bostä- der har hyresregleringslagen
            upphävts. Den gäller inte heller för allmän- nyttiga företag vilka
            förvaltar sitt bostadsbestånd efter självkostnadsprincip. Hyresregleringslagen
            har under årens lopp haft en välgörande inverkan för en skälig
            hyressättning. Den har väl fyllt sin uppgift som en skyddslag
            för bostadskonsumenterna. Vid flera tillfällen har den varit föremål
            för hårda politiska attacker från såväl parti- som enskilda intressegrupper,
            vilka oftast stått fastighetsägarintressena nära. För socialdemokratin
            har hyresregleringslagen — trots sina påtagliga brister — varit
            ett verksamt medel för hävdandet av partiets allmänna bostadspolitiska
            målsättning som präglats av långtgående socialpolitiska ambitioner.
            Behovet av en moder- nare hyreslagstiftning har dock vuxit sig
            allt starkare. Det har framstått som ett väsentligt hyresgästintresse
            att ersätta den provisoriska lagstift- ningen med en permanent
            hyreslag med hänsyn till de grundläggande krav på trygghet i boendet
            som hör till ett modernt samhälle. Det är från dessa utgångspunkter
            man har att bedöma regeringens förslag i proposition nr 141 som
            — efter sedvanlig utredning, remissförfarande och prövning i kansli-
            huset — nu förelägges riksdagen. Med hänsyn till bostadsmarknadens
            struktur är det naturligt att hyres- gästerna i de större bristorterna
            har särskild anledning att följa debatten om den nya hyreslagen.
            I flera väsentliga avseenden kan vi ansluta oss till det nya lagförslaget
            som innebär en klar förstärkning av boendeskyddet samtidigt som
            det förhindrar en oskälig hyressättning. Vi har emellertid avvikande
            uppfattningar på vissa punkter och hänvisar därvid dels till denna
            motion, dels till en motion där vi beträffande överinstans för
            hyres- sättningsärenden har föreslagit inrättandet av en särskild
            hyresdomstol.
          </p>
          <pb facs="riksdagen-motions-pdf/data/1967/mot_1967_höst_ak__1102/mot_1967_höst_ak__1102-002.pdf"/>
          <p>
            Motioner i Andra kammaren, nr 1102 år 1967 11
          </p>
          <p>
            1. Rätt till förlängning av hyresavtalet
          </p>
          <p>
            I 45 8 förslag till ny hyreslag medges rätt för hyresvärden och
            hyresgästen att i särskilt upprättad handling träffa överenskommelse
            att hyresrätten icke skall vara förenad med rätt till förlängning.
            Om icke hyresförhållandet uppgår till minst 9 månader i följd
            skall dock en sådan överenskommelse — för att vara giltig — godkännas
            av hyresnämnden. Det kan ifrågasättas om det är tillrådligt att
            i lagen medge en sådan be- stämmelse. Såväl hyreslagskommittén
            som hyreslagstiftningssakkunniga har framhållit att besittningsskyddet
            inte får sättas ur spel med mindre hyres- värden har fullgoda
            skäl påfordra hyresgästens avflyttning. Sålunda anförde hyreslagstiftningssakkunniga
            att &gt;»Obefogad uppsägning skall, liksom chika- nös uppsägning,
            alltid leda till att besittningsskyddet träder i verksamhet&gt; (SOU
            1966: 14, s. 110). Sakkunniga anförde samtidigt att besittningsskyddet
            är behövligt även i en balanserad marknad. Tillkomsten av en ny
            hyreslag motiveras bl.a. av ett ökat boendeskydd för hyresgästen.
            Om man emellertid gör besittningsskyddet till en förhand- lingsfråga
            mellan hyresvärd och hyresgäst rubbas denna väsentliga mål- sättning.
            En sådan möjlighet kan av mindre ansvarskännande hyresvärdar användas
            som ett påtryckningsmedel gentemot hyresgästen. Han kan t. ex.
            vid upprättandet av hyreskontrakt ställa krav på ett bortskrivande
            av be- sittningsskyddet varigenom hyresgästen går miste om en
            av lagens mest värdefulla fördelar. Vi kan därför inte bortse
            ifrån riskerna att en betydande del av bostadsbeståndet därest
            möjligheterna att avtala bort besittnings- skyddet Jagfästes —
            kan komma att icke omfattas av besittningsskyddet. Vi anser att
            de överenskommelser, som kan träffas mellan hyresvärd och hyres-
            gäst — sedan hyresförhållandet varat längre än 9 månader i följd
            — om slopande av besittningsskyddet, skall underställas hyresnämnden
            för pröv- ning. Under förutsättning att en sådan prövning leder
            till godkännande är avtalet giltigt.
          </p>
          <p>
            2. Överlåtelse av hyresrätt
          </p>
          <p>
            Hyresgästens möjligheter att överlåta hyresrätten regleras i
            lagförslagets 32—38 88. Överlåtelserätten är emellertid omgärdad
            med flera begräns- ningar. Undantagen från bytesrätten framgår
            av 33—36 $$. I 35 $ finns be- stämmelser som hindrar direkta byten
            vid förvärv av småhus. Om ett små- hus förvärvas av en person
            med lägenhet i t. ex. det privatförvaltade bostads- beståndet
            kan han icke använda denna hyresrätt för överlåtelse på säljaren.
            Förvärv av småhus bygger oftast på förutsättningen att säljaren
            kan erbju- das en lägenhet. Särskilt äldre småhusägare har, vid
            försäljning av sitt hus, ett betydande intresse av en lättskött
            och ur kommunikationssynpunkt väl- belägen bostad. Hyreslagstiftningssakkunniga
            förordade i betänkandet »&gt;Ny hyreslagstift- ning» (SOU 1966:14)
            åtgärder i syfte att stimulera till ökade lägenhets-
          </p>
          <pb facs="riksdagen-motions-pdf/data/1967/mot_1967_höst_ak__1102/mot_1967_höst_ak__1102-003.pdf"/>
          <p>
            12 Motioner i Andra kammaren, nr 1102 år 1967
          </p>
          <p>
            byten. De sakkunniga hade t. o. m. utarbetat förslag till lagtext
            för tvångs- bytesrätt men stannade inför att tills vidare acceptera
            fastighetsägarorgani- sationernas löften att medverka till frivilliga
            lägenhetsbyten. Ledamoten av kommittén, numera statsrådet Lennart
            Geijer, anmälde på denna punkt en avvikande mening och förordade
            omedelbar lagstiftning om tvångsbytesrätt (SOU 1966: 14, s. 23).
            Att fastighetsägarna gör allvarliga ansträngningar att infria
            löftet om medverkan till frivilliga lägenhetsbyten betvivlas inte,
            men vi befarar att detta inte i någon högre grad kommer att motsvara
            hyres- gästernas förväntningar. En annan begränsning av bytesrätten
            enligt propositionen ligger däri att överlåtelse av hyresrätten
            endast medges på bristorterna. Laglig rätt till lä- genhetsbyte
            bör omfatta samtliga bostadsorter. Förutsättningarna för lägen-
            hetsbyten är ju oftast att parterna har intresse av varandras
            lägenheter. La- gens utformning av bytesrätten bör därför göras
            generell. Mot ytterligare ett uppställt hinder reser vi starka
            invändningar. Enligt lagförslagets 35 $ tillåtes inte alltför
            täta byten. Har byte skett skall ett nytt lägenhetsbyte medges
            först sedan tre år gått. Orsakerna till bytesinitiativ är vanligtvis
            byte av arbetsplats, förändringar i familjesammansättningen eller
            ändrade inkomstförhållanden. Den utformning lagförslaget fått
            be- gränsar effektivt nödvändiga flyttningar som ur arbetsmarknadssynpunkt
            är önskvärda. En vidgad bytesrätt kan påverka omflyttningsrörelserna
            inom stora bostadsförsörjningsområden och skulle underlätta för
            såväl barn- familjer som svagare inkomstgrupper att snabbare erhålla
            en lämplig bostad. I föränderlighetens samhälle är en så till
            boendetiden begränsad bytesrätt ett direkt hinder för nödvändig
            omflyttning av arbetskraften.
          </p>
          <p>
            3. Registrering och prövning av enskilda hyresavtal
          </p>
          <p>
            Förslaget till ny hyreslag bygger till väsentlig del på principen
            om frihet att avtala om hyrans storlek. Den inbjuder å ena sidan
            till frivilliga överens- kommelser mellan hyresvärd och hyresgäst
            och bygger å andra sidan på förtroende för de förhandlingsuppgörelser
            som träffas mellan parterna på bostadsmarknaden. För hyresgästens
            vidkommande innebär denna upp- läggning att han som medlem av
            sin intresseorganisation — hyresgäströrel- sen — kan utnyttja
            organisationens service. Man kan dock inte bortse från riskerna
            att enskilda hyresgäster — under press — kan känna sig nödsa-
            kade acceptera hyror som i lagens mening är oskäliga. Hyresgästen
            får i sådana fall väga in eftergiften för hyresvärdens krav mot
            fördelarna att bo kvar i en bostad som passar familjen och som
            — exempelvis — också ligger i nära anslutning till arbetsplatsen.
            I de verkliga bristorterna är möjligheten att erhålla en annan
            bostad begränsad dels genom de föreslagna starka hind- ren för
            funktionellare byten, dels genom ett starkt efterfrågetryck på
            bo- städer. Hyresgästen kan visserligen, förutsatt att det är
            förstagångshyra, be- gära prövning hos hyresnämnden inom ett år
            efter den frivilligt träffade
          </p>
          <pb facs="riksdagen-motions-pdf/data/1967/mot_1967_höst_ak__1102/mot_1967_höst_ak__1102-004.pdf"/>
          <p>
            Motioner i Andra kammaren, nr 1102 år 1967 13
          </p>
          <p>
            överenskommelsen, men vi avser här närmast sådana fall där det
            är fråga om förlängning av hyreskontrakt. Vi bortser nu från de
            förhandlingsuppgörelser om hyresnivåerna som un- der gemensamt
            ansvar träffas mellan partsorganisationerna och intresserar oss
            i detta sammanhang för de avtal som träffas direkt mellan hyresvärd
            och hyresgäst. Här föreligger i de större bristorterna en betydande
            risk för missbruk. När likväl sådana uppgörelser om hyran träffas
            bör hyresvärden ha skyldighet att låta inregistrera dem. En sådan
            registrering bör ske under hyresnämndens ansvar och överinseende.
            Det är samtidigt ett betydande samhällsintresse att följa utvecklingen
            på hyresmarknaden sedan den nya lagen börjat verka. Hyresnämnden
            bör också ges befogenhet att — därest vissa registrerade hyror
            markant avviker från den i orten gängse hyresnivån — pröva ärendet
            utan att någondera parten begärt detta. Ett sådant förfa- ringssätt
            skulle avsevärt dämpa riskerna för oskälig hyressättning. En för
            hög hyra blir inte mera acceptabel för att den givits en frivillig
            karaktär. Vi anser denna fråga så betydelsefull att den bör bli
            föremål för utredning.
          </p>
          <p>
            4. Hyresutvecklingen under övergångsperioden
          </p>
          <p>
            Den nya lagen föreslås träda i kraft den 1 januari 1969. För
            orter med be- tydande bostadsbrist föreslås en 4-årig övergångsperiod.
            Särskilda hyres- spärrar skall här motverka oskälig hyressättning.
            De allmännyttiga före- tagens hyror är därvid normerande. Den
            aktuella hyran prövas inte bara med hänsyn till jämförliga lägenheters
            hyra utan även med beaktande av det allmänna hyresläget i orten
            för lägenheter i nybyggda bostadshus. Från denna utgångspunkt
            skall sedan den aktuella hyran bestämmas varvid hän- syn skall
            tas till ifrågavarande lägenhets modernitetsgrad, underhåll och
            skick i övrigt m. m. Om det sedvanliga underhållet för en lägenhet
            är efter- satt, bör det leda till att bruksvärdet anses väsentligt
            lägre än om lägenheten varit i gott skick. De bestämmelser som
            regeringen föreslår under övergångstiden är nöd- vändiga. Åtgärderna
            är ett led i strävandena att hålla hyresmarknaden under kontroll.
            Att i nuläget försöka ge några närmare besked om eventuella hyres-
            höjningar är heller inte möjligt. Därtill är storstadens bostadsbild
            alldeles för splittrad. Enligt vår bedömning hade familjelägenheterna
            av mindre typ redan vid hyresregleringslagens tillkomst 1942 ett
            relativt högt hyresläge. Den starka efterfrågan på dessa innerstadslägenheter
            höll hyrorna uppe. Bilden är något annorlunda när man bedömer
            hyrorna för de större lägen- heterna. Därtill kommer åtskilliga
            lägenheter som är eftersatta i fråga om såväl underhåll som miljö.
            Dessa bostäder måste först sättas i ett accepta- belt skick innan
            en hyresprövning kan bli aktuell. De spärrar som vägts in i de
            allmänna riktlinjerna för den framtida hyres- politiken är av
            dessa anledningar värda att uppmärksammas. Huruvida dessa spärrar
            i ett förändrat hyresläge kan visa sig tillräckligt effektiva
            kan inte
          </p>
          <pb facs="riksdagen-motions-pdf/data/1967/mot_1967_höst_ak__1102/mot_1967_höst_ak__1102-005.pdf"/>
          <p>
            14 Motioner i Andra kammaren, nr 1102 år 1967
          </p>
          <p>
            nu med säkerhet bedömas. De föreslagna åtgärderna bör prövas
            för erhål- lande av ett mått på deras effektivitet. Vi har tidigare
            övervägt att komplet- tera regeringens förslag med ännu en spärregel
            under övergångsperioden. Enligt denna uppläggning skulle högsta
            tillåtna höjning utgöra 3 kronor per kvm och år. En sådan maximiregel
            kan måhända lätt uppfattas som en minimiregel och motverka andra
            vällovliga syften i hyreslagen. En sådan regel bör ändå övervägas.
            Skulle nämligen hyressättningen få en ogynnsam utveckling måste
            restriktiva åtgärder vidtagas i syfte att bringa hyresmark- naden
            under skärpt samhällelig kontroll. Med stöd av ovanstående får
            vi hemställa, att riksdagen måtte besluta 1. att bifalla det yrkande
            som framställts i motionerna I: 875 av herr Dahlberg m. fl. och
            II: 1082 av herr Svenning m. fl. angående rätt till förlängning
            av hyresavtal; 2. att beträffande 35 $ a) bytesrätten skall gälla
            inte enbart bristorter utan gene- rellt; b) treårsregeln skall
            utgå ur lagtexten; samt c) möjligheter öppnas för bytesrätt även
            vid försäljning av småhus till innehavare av hyresrätt; 3. att
            i skrivelse till Kungl. Maj:t hemställa om utredning angående
            a) skyldighet för hyresvärd att, när avtal träffas direkt mellan
            hyresvärd och hyresgäst, låta inregistrera avtalet i fråga samt
            b) befogenheter för hyresnämnden att — därest vissa in- registrerade
            hyror markant avviker från den i orten gängse hyresnivån — pröva
            ärendet utan att någondera parten be- gärt detta; samt 4. att
            i skrivelse till Kungl. Maj:t ge till känna, att Kungl. Maj:t
            med största uppmärksamhet följer utvecklingen på hyresmarknaden
            sedan den nya lagen trätt i kraft. Vi hemställer att utskottet
            måtte utarbeta erforderlig lag- text. Stockholm den 2 november
            1967
          </p>
          <p>
            Oskar Lindkvist (s) Nancy Eriksson (s) Sigrid Ekendahl (s/)
          </p>
          <p>
            Stellan Arvidson (s) Nils Kellgren (s) Rune Johansson (s) i Norrköping
          </p>
          <p>
            Eric Svenning (s) Einar Henningsson (s) Villiam Björk (s)
          </p>
          <p>
            Hans Hagnell (s) Gunnar Carlsson (s) Kurt Hugosson (s)
          </p>
        </div>
      </div>
    </body>
  </text>
</TEI>
