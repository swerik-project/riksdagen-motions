<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00439">
  <teiHeader>
    <fileDesc>
      <titleStmt>
        <title>Förbud mot tatuering av barn</title>
        <author corresp="i-HAhJoyMXKr6u13gLG6SszU">av Hillevi Engström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot tatuering av barn</title>
          <idno type="rdwebb">GX02So439</idno>
          <rs type="number">So439</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So439/text</ref>
          <ref type="dokument_url_html">http://data.riksdagen.se/dokument/GX02So439</ref>
          <ref type="dokumentstatus_url_xml">http://data.riksdagen.se/dokumentstatus/GX02So439</ref>
          <ref type="doc">http://data.riksdagen.se/fil/0E91E173-5665-4C6B-80E0-0CFD756A9441</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Nt54xG8eYAxAvoxWTqEhx" type="signed"/>
        <correspContext corresp="i-4Nt54xG8eYAxAvoxWTqEhx">
          <note type="signatory" corresp="i-HAhJoyMXKr6u13gLG6SszU"/>
        </correspContext>
        <correspAction type="numbering" xml:id="i-FxNDExR92g5LeyRMtFp9GU">
          <date when="2009-10-06"/>
        </correspAction>
        <correspAction type="submission" xml:id="i-Fw2dWwmFCpfQyvkZyzScSy">
          <date when="2009-10-02"/>
        </correspAction>
        <correspAction type="transfer" xml:id="i-TeCwrjcwAsZrpgSSBBcjCX">
          <date when="2009-10-02"/>
        </correspAction>
        <correspAction type="assigned" xml:id="i-EUnnHdoTWdzqMTKTXks3eN"/>
        <correspContext corresp="i-EUnnHdoTWdzqMTKTXks3eN">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-98pgm1TbtRdZEEKTtFM8Bu">
            Förslag till riksdagsbeslut
          </head>
          <p xml:id="i-PEetA6uzcMqURK82ZJdGyd">
            Riksdagen tillkännager för regeringen som sin mening vad som
            anförs i motionen om att tatuering av barn bör kriminaliseras.
          </p>
        </div>
        <div type="motContent">
          <head type="h1" xml:id="i-BsonSyc2PxkUxEmFL4L2FG">
            Motivering
          </head>
          <p xml:id="i-RNcCHRgGf1MBeZkihHVTVh">
            Förtvivlade föräldrar konstaterar att det saknas regler mot ett
            kroppsligt ingrepp på deras barn nämligen tatuering. Många tror
            att det finns lagar och regler som förbjuder detta på samma sätt
            som det finns regler som tydligt anger att det är förbjudet att
            sälja alkohol och tobak till barn. Förbud löser inte automatiskt
            problem, men det är viktigt att det finns tydliga och klara regler
            som skyddar våra barn mot att råka illa ut. Det sänder en tydlig
            signal till både barn, föräldrar och utförarna.
          </p>
          <p xml:id="i-RvJEz81j2eXGfjJnaJ8wJt">
            De flesta av oss menar att det är självklart att vi ska försöka
            göra allt för att skydda våra barn, men i den här frågan tycks
            lagstiftaren anse att det är obehövligt. Tidigare har man hänvisat
            till att ett avtal om tatuering inte betraktas som en sedvanlig
            rättshandling som en minderårig kan utföra utan vårdnadshavarens
            samtycke. Men verkligheten talar ett annat språk, och det är en
            klen tröst att i efterhand konstatera att avtalet om tatuering
            mellan barnet och företaget inte är giltigt.
          </p>
          <p xml:id="i-X2j9gWsdVa3nsSWxs1jv4t">
            Tatueringsverksamhet har förekommit i tusentals år, men har tidigare
            mest förknippats med människor i marginaliserade grupper. Trender
            kommer och går. En längre tid har tatuering av kroppens olika
            delar blivit mer populärt. Utomlands, men även här i Sverige,
            växer olika mer eller mindre seriösa verksamheter fram som erbjuder
            sina tjänster att utföra tatuering. De mer seriösa har egna branschöverenskommelser
            om att inte tatuera barn och ungdomar eller människor som är påverkade
            av droger. Men det råder inte något förbud. Så länge det finns
            pengar att tjäna kommer denna verksamhet att pågå utan att samhället
            kan reagera.
          </p>
          <p xml:id="i-UzhWGb65g4sa4JZ4DEH2BC">
            Tyvärr är det få ungdomar som är medvetna om konsekvenserna av
            att göra tatueringar, särskilt när dessa består av symboler eller
            namn som man inte vill bli förknippad med längre upp i åren. Vem
            vill ha en taggtråd, ett nazikors, idrottsklubbens logo eller
            pojkvännens namn på armen vid en anställningsintervju 20 år senare?
            Helt klart är det många ungdomar som senare i livet ångrar sig,
            och det innebär då stora problem.
          </p>
          <p xml:id="i-7cpCKv4RfQ4oDCpQea1tF3">
            Behandlingen för att ta bort en tatuering är både kostsam och
            smärtfylld. På en privat klinik kan det ta tio behandlingar à
            800 kronor per behandling för att ta bort en mindre tatuering
            med flera färger. Behandlingstiden är lång eftersom de nya och
            mer effektiva metoderna spränger bort färgpigmenten i huden med
            en sorts laser. Mellan varje behandlingstillfälle ska det gå två
            månader. Då förstår var och en att detta är besvärligt. Dessutom
            gör det ont. Det känns som om ett rakblad dras över huden och
            vissa patienter får så kraftig smärta att de avbryter behandlingen.
          </p>
          <p xml:id="i-XV9ZDXdr9J5wtXHtYHbq4q">
            Utöver de psykiska problem som en oönskad tatuering medför finns
            det även rent medicinska problem. Det finns enligt min uppfattning
            ingen anledning att tillåta barn under 18 år att utsättas för
            detta. Tyvärr räcker inte rekommendationer och råd. De oseriösa
            aktörerna kommer att fortsätta med verksamheten. Många är de föräldrar
            som ser bekymren och verkligen önskar en förändring. Bland patienter
            som genomgår en kostsam och dyrbar behandling finns många som
            i efterhand ångrar sig och hade velat få kroppsklottret ogjort.
          </p>
          <p xml:id="i-QxYANZkp62UmK4JURD8STP">
            Jag anser att det utifrån barnets bästa finns skäl att förbjuda
            att tatuera barn och att det bör övervägas om det går att straffsanktionera.
          </p>
        </div>
        <div type="motSignatures">
          <list>
            <item xml:id="i-GSm1LBQK4YmBCQqvoUvfZc" who="i-HAhJoyMXKr6u13gLG6SszU">
              Hillevi Engström (m)
            </item>
          </list>
        </div>
      </div>
    </body>
  </text>
</TEI>
