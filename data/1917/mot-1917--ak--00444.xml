<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00444">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__444/mot_1917__ak__444-001.pdf"/>
      <div xml:id="i-W4GzCaQi7MGmME1gdmTN7J" type="motHeader">
        <div xml:id="i-QExsRaHoNkGag9E5tQqGDS" type="motTitle"/>
        <div xml:id="i-R3Gr9xadaxDkvPAx3JbGR2" type="motSubmissionInfo"/>
      </div>
      <div xml:id="i-Aw9HUQe4PNXudzrK69KGRD" type="motBody">
        <div xml:id="i-L4mFmJhzcdo7cnzT7Hvv3c">
          <p xml:id="i-6KTqLFYuqEbnkitdXnqowF">
            Motioner i Andra kammaren, Nr 444. 1
          </p>
          <p xml:id="i-UiD2vbpnFHFLN1YV65nJ9j">
            Nr 444.
          </p>
          <p xml:id="i-UWE3XcQWg4XXmaEHiBYuqL" type="titleString">
            Av herr Bolander, i anledning av Kungl. Maj:ts proposition, nr
            211, angående omorganisation av fögderiförvaltningen och lönereglering
            för tjänstemännen därstädes m. m.
          </p>
          <p xml:id="i-GUMcoagyF2PHJRwL4nXd24">
            I anledning av Kungl. Maj:ts nådiga proposition nr 211 angående
            omorganisation av fögderiförvaltningen och lönereglering för tjänste-
            männen därstädes m. m. får jag härmed väcka följande motion. De
            synpunkter, som jag härmed velat framföra, har jag funnit lämpligt
            uppdela på följande sätt.
          </p>
          <p xml:id="i-Lb6xogsrRVZFvyqojwjcu4">
            1. Angående ett tredje ålderstillägg åt landsfiskalerna (kronolänsmännen).
          </p>
          <p xml:id="i-JE4PNnVJkrrC3kVDn3t97X">
            Enligt den under år 1878 fastställda löneregleringen utgjorde
            be- gynnelselönen för kronolänsmännen 1,600 kronor. Enligt det
            nu för riksdagen framlagda förslaget skulle begynnelselönen för
            landsfiskalerna uppgå till 3,300 kronor. Förhöjningen kan ju således
            anses avsevärd, då lönen faktiskt blir något mer än fördubblad.
            Men om man jämför levnadskostnaderna på 1880-talet med de nuvarande,
            torde alla kunna medgiva, att en lön av 1,600 kronor för närmare
            40 år tillbaka hade lika stort realvärde, som en lön av 3,300
            kronor för närvarande kan anses äga. Härtill kommer emellertid
            dels att tjänstgöringsområdena enligt det föreliggande förslaget
            i de flesta fall bliva avsevärt större än förut, dels att länsmännens
            göromål under senare tid år från år betydligt ökats, samt dels
            att en ytterligare ökning av göromålen givetvis blir en följd
            av den nu föreslagna indragningen av kronofogdetjänsterna. Jag
            har icke ansett mig böra föreslå någon förändring av Kungl. Maj:ts
            förslag i vad det avser begynnelselön för landsfiskalerna. Där-
            emot torde det få anses vara med rättvisa och billighet överensstäm-
            mande, att dessa tjänstemän tillerkändes ett tredje ålderstillägg
            å 400 kronor att utgå efter 15 års väl vitsordad tjänstgöring.
            Såsom ytterligare skäl härför må anföras, att länsnotarier och
            länsbokhållare av såväl Bihang till riksdagens protokoll 1917.
            4 saml. 201 häft. (Nr 444—447.) bl
          </p>
          <pb facs="riksdagen-motions-pdf/data/1917/mot_1917__ak__444/mot_1917__ak__444-002.pdf"/>
          <p xml:id="i-AvQhHdAyrtE8GxEEgySmyz">
            2 Motioner i Andra kammaren, Nr 444.
          </p>
          <p xml:id="i-NfnqfWtvuFbEqR35vrufhq">
            första som andra lönegraden ävensom landskanslister och landskon-
            torister enligt det nu framlagda kungl. förslaget skola erhålla
            tre ålderstillägg, vartdera å resp. 500 kronor och 400 kronor.
            Det kan väl näppeligen anses vara rättvist, att landskanslister
            och landskontorister, vilka torde kunna erhålla sina tjänster
            utan att hava undergått någon som helst examen och som dessutom
            aldrig behöva utföra något arbete på eget ansvar, skola efter
            15 års tjänstgöring erhålla högre ålders- tillägg än landsfiskalerna.
            Om man bortser från förvaltningsbidraget, skulle slutlönen för
            landskanslister och landskontorister med endast 200 kronor komma
            att understiga den slutlön, som landsfiskalerna skulle erhålla.
            Landskanslister och landskontorister skulle således i pensions-
            hänseende bli nästan likställda med landsfiskalerna, ehuru de
            sist- nämndas arbete helt naturligt måste vara långt mera maktpåliggande.
            Det arbete, som åligger landskanslister och landskontorister,
            är ju i de flesta fall tämligen enkelt och maskinmässigt samt
            fordrar icke någon nämnvärd: utbildning eller högre grad av omdömesförmåga.
            De äro därjämte befriade från resor, varjämte, såsom förut är
            framhållet, an- svaret för det arbete, de utföra, i regel vilar
            på andra tjänstemäns axlar. Det torde kunna invändas, att landsfiskalerna
            erhålla större möj- ligheter att förskaffa sig förtjänster utom
            tjänsten än landskanslister och landskontorister. Härvid är dock
            att märka, att denna möjlighet, sedan omorganisationen genomförts,
            blir betydligt mindre än förut, i ty att tjänstegöromålen i flertalet
            distrikt helt säkert bliva så krävande, att tjänsteinnehavarnes
            arbetskraft ej räcker till för några göromål utom tjänsten. "
          </p>
          <p xml:id="i-9EUbu7WK2zsZ8XHqf4KVNy">
            2. Angående semester åt häradsskrivare och landsfiskaler.
          </p>
          <p xml:id="i-ERm4JS3P5pjg4q2NiybgBu">
            Enligt Kungl. Maj:ts förslag skulle samtliga landsstatstjänstemän
            med undantag av häradsskrivare och landsfiskaler årligen erhålla
            se- mester under längre eller kortare tid. Att innehavare av de
            båda sist- nämnda befattningarna icke skulle erhålla sådan förmån,
            torde väl hava motiverats därmed, att de möjligen kunna ordna
            sina arbeten på ett sådant sätt, att de vid behov någon gång på
            året kunna bereda sig nödig vila från arbetet. Ett sådant antagande
            torde emellertid icke vara riktigt, och under alla förhållanden
            är det uppenbart, att de icke utan att hava erhållit tjänstledighet
            samt annan person förordnats att uppehålla tjänsten kunna vistas
            utom tjänstgöringsområdet. Vad särskilt beträffar landsfiskalerna,
            måste det beaktas, att dessa på förhand icke
          </p>
          <pb facs="riksdagen-motions-pdf/data/1917/mot_1917__ak__444/mot_1917__ak__444-003.pdf"/>
          <p xml:id="i-5RpLiowoE9ofX3mFCioGdi">
            Motioner i Andra kammaren, Nr 444. 3
          </p>
          <p xml:id="i-P28UT1xiM9Paaz6bVQ3u3y">
            kunna beräkna, att de under någon viss dag skola vara befriade
            från arbete 1 tjänsten. Givet är också, att det i avseende å såväl
            härads- skrivare som landsfiskaler kan medföra stora olägenheter,
            i fall de under en tid av endast någon dag ej funnes att anträffa
            å den vanliga tjänste- lokalen. Nu är emellertid att märka, att
            frågan om semester icke uteslutande får bedömas ur synpunkten
            av behovet att under någon tid av året er- hålla nödig vila eller
            rekreaktion. Rättigheten att erhålla semester inne- fattar på
            visst sätt jämväl en löneförmån. Ty det får väl anses ostridigt,
            att varje tjänsteman någon gång då och då måste förskaffa sig
            tjänst- ledighet för utförande av något enskilt uppdrag, som han
            icke lämp- ligen kan överlämna åt annan, för hälsans vårdande
            eller av annan orsak. Den, som har rätt till semester, kan givetvis
            i många fall ordna för sig på ett sådant sätt, att den ledighet
            för nyssnämnda ändamål, som han kan behöva, sammanfaller med den
            tid, då han har utsikt att erhålla semester. Han behöver då icke
            vidkännas någon minskning i inkomsterna i tjänsten, under det
            att den, som icke äger rätt till se- mester, måste för tid, då
            han åtnjuter nödig tjänstledighet, av lönen avstå, vad som erfordras
            till ersättning åt vikarien. Slutligen må i avseende å denna punkt
            framhållas, hurusom under senare tid allt dera grupper av statsanställda
            personer erhållit rätt till semester. Aven arbetare vid statens
            kommunikationsverk åtnjuta nu- mera längre eller kortare tids
            ledighet utan minskning av lönen. I allmänhet hava städernas tjänstemän
            och betjänte rätt till semester. Polismännen i städerna pläga
            numera vanligen erhålla 15 dagars ledig- het med bibehållen avlöning,
            ehuru deras tjänstgöring i regel är så ordnad, att de dessutom
            hava någon fridag under vayje vecka. Slutligen tillåter jag mig
            erinra därom, att vid innevarande års riksdag väckts en motion
            om skrivelse till Kungl. Maj:t angående införande av allmän semester
            för arbetare såväl i statens som enskild tjänst. På grund av här
            anförda skäl torde det väl få anses lämpligt, att jämväl härads-
            skrivare och landsfiskaler årligen finge åtnjuta semester under
            en månad.
          </p>
          <p xml:id="i-T3dJQaPSnvYDtUA3TDKXYX">
            3. Kompetensvillkor för de blivande landsfiskalerna.
          </p>
          <p xml:id="i-9N1UGKbsbiGVWaJzQ6EbnZ">
            Av den kungl. propositionen framgår, att för kompetens till lands-
            fisckalstjänst skulle fordras, bl. a., »avlagd realskoleexamen
            eller annat kunskapsprov, som, enligt vad särskilt är stadgat,
            må kunna ersätta sagda examen». Då inga särskilda bestämmelser
            finnas angående sådant kunskapsprov, som kan anses ersätta realskoleexamen,
            kunna de här
          </p>
          <pb facs="riksdagen-motions-pdf/data/1917/mot_1917__ak__444/mot_1917__ak__444-004.pdf"/>
          <p xml:id="i-4GiR6TQAL5y8FoZZRMQk9S">
            4 Motioner i Andra kammaren, Nr 444.
          </p>
          <p xml:id="i-7KJWQNwyvwGYqvujJFee1R">
            citerade uttrycken lätt giva anledning till missförstånd. Om
            kompetens- fordringarna komma att uppställas i enlighet med vad
            som finnes angivet i föredragande departementschefens yttrande,
            skulle följden därav bliva, att varje yngling, som avlagt realskoleexamen,
            hur okunnig och obildbar han än må vara, ansåges kompetent att
            vinna inträde på landsstatsebanan med förhoppning om att så småningom
            kunna befordras till landsfiskal. Jag har haft flera ynglingar,
            vilka avlagt realskole- examen, anställda såsom biträden å mitt
            kontor. Några av dem hava befunnits vara så okunniga och odugliga,
            att de knappast kunnat an- vändas för de allra enklaste kontorsgöromål.
            Jag har därför fått den uppfattningen, att realskoleexamen strängt
            taget icke medför större kompetens än den allmänbildning, som
            erhålles i våra folkskolor. Att i en blivande instruktion eller
            annan särskild författning uttryckligen bestämma, att realskoleexamen
            fordrades såsom kompetens till lands- fiskalstjänst, skulle enligt
            mitt förmenande endast medföra olägenheter. Därigenom erhålles
            nämligen ingen som helst garanti för att lands- fiskalernas allmänbildning
            bleve större än den, som de nuvarande krono- längmännen i allmänhet
            förskaffat sig, utan snarare tvärt om. Bestäm- melsen skulle därjämte
            medföra, att vissa begåvade och dugliga yng- lingar, som erhållit
            endast folkskolebildning, utestängdes från möjlig- heten att erhålla
            landsfiskalstjänst. Skulle det anses erforderligt att utfärda
            särskilda bestämmelser angående det allmänna kunskapsminimum,
            som erfordras för erhållande av landsfiskalstjänst, så torde det
            vara lämpligt att kräva studentexamen. Det kan visserligen invändas,
            att en person utan studentexamen kan sköta en landsfiskalstjänst
            lika bra som den, vilken avlagt nämnda examen. Undantag kunna
            ju uppvisas på alla områden och så även här. Men det torde väl
            ändå icke kunna förnekas, att de kunskaper, som förvärvats av
            den, som tagit studentexamen, måste i många avse- enden vara till
            gagn även för en landsfiskal. I sammanhang härmed anser jag mig
            böra erinra om ett annat förhållande, som i viss mån står i samband
            med frågan om landsfiskalernas utbildning. I kommitté- utlåtanden
            samt andra yttranden och förslag angående omorganisation av fögderiförvaltningen
            har framhållits den stora betydelsen av att all- män åklagare
            ägde juridisk utbildning. Ostridigt torde ju också vara, att de
            ifrågasatta landsfiskalstjänsterna komma att kräva mera om- fattande
            juridiska insikter än de nuvarande kronolänsmanstjänsterna. Man
            torde också hava anledning förmoda, att ett rätt stort antal personer
            med juridisk examen komma att aspirera å de blivande landsfiskals-
            tjänsterna. Om en person, som avlagt studentexamen och som aspirerar
          </p>
          <pb facs="riksdagen-motions-pdf/data/1917/mot_1917__ak__444/mot_1917__ak__444-005.pdf"/>
          <p xml:id="i-2hKRjv8Bd5RQ1BNW3CBdZk">
            Motioner i Andra kammaren, Nr 444. 5
          </p>
          <p xml:id="i-XtQnLyCGQPhY2uZcRbbydW">
            till landsfiskalstjänst eller redan erhållit sådan befattning,
            skulle finna, att han för tjänstens behöriga skötande vore i behov
            av högre juridisk utbildning, än den han mera på egen hand förvärvat,
            skulle det för honom icke möta några oöverstigliga hinder att
            avlägga juris kandi- datexamen, under det att annan sådan tjänsteman,
            vilken avlagt endast realskoleexamen, omöjligen skulle kunna förvärva
            sig denna högre juridiska utbildning utan att först avlägga studentexamen.
            Jag förmo- dar därför, att om studentexamen uppställes såsom kompetensvillkor
            för erhållande av landsfiskalstjänst, detta bör vara ägnat att
            dels i avse- värd mån höja landsfiskalernas allmänna kunskapsnivå
            samt dels för dem bereda större möjligheter att förskaffa sig
            den högre juridiska utbildning, som för en åklagare är synnerligen
            välbehövlig. För erhållande av häradsskrivartjänst erfordras som
            bekant student- examen. Häradsskrivarnas arbete är visserligen
            mycket omfattande samt kräver ordningssinne och god kunskap i
            ett mindre antal allmänna för- fattningar, men är emellertid i
            allmänhet av den beskaffenhet, att det fullt nöjaktigt kan verkställas
            av varje person, som är kunnig i vanliga kontorsgöromål. Det kan
            i stort sett jämföras med de göromål, som åligga kommunalnämndsordförande,
            ordförande i taxeringsnämnd samt vissa städernas tjänstemän såsom
            stadskamrerare, kronouppbördskassörer m. fl. Endast en del av
            dessa sistnämnda befattningshavare torde hava avlagt studentexamen,
            och dylik examen torde ej heller ifrågasättas för erhållande av
            sådana befattningar eller tjänster. Då det väl får anses ostridigt,
            att de blivande landsfiskalernas åligganden kvalitativt äro mera
            krävande än häradskrivarnas, måste det ju förefalla egendomligt
            att fordra studentexamen såsom kompetensvillkor för häradsskrivarna
            men endast den jämförelsevis värdelösa realskoleexamen för landsfiskalerna.
          </p>
          <p xml:id="i-2X9YrqyUg5EtKdKtxFyxtK">
            $ 4. Angående tillsättning av länsnotarier, länsbokhållare och
            landsfiskaler.
          </p>
          <p xml:id="i-7hk384PQPgoeiMmvcdc2C1">
            Som bekant tillsättas häradsskrivare och krigsfiskaler av Kungl.
            Maj:t, de förstnämnda efter förslag av K. befallningshavande och
            de sistnämnda efter det justitiekanslersämbetet avgivit yttrande.
            Då lands- fiskalerna såsom åklagare måste anses äga större betydelse
            för det all- männa än krigsfiskalerna och då deras befattning
            och göromål i övrigt bör kunna jämställas med häradsskrivarnas,
            ehuru dessa sistnämndas arbetsbörda kvantitativt är större, måste
            det anses föreligga giltiga skäl för att även landsfiskalerna
            böra tillsättas av Kungl. Maj:t. Av samma anledning borde ju länsnotarie-
            och länsbokhbållaretjänsterna tillsättas av Kungl. Maj:t. Genom
            en dylik anordning skulle tillsättningarna
          </p>
          <pb facs="riksdagen-motions-pdf/data/1917/mot_1917__ak__444/mot_1917__ak__444-006.pdf"/>
          <p xml:id="i-BBWV9Km8iemdnbK1whBwDc">
            6 Motioner i Andra kammaren, Nr 444.
          </p>
          <p xml:id="i-9jhw48dMVJsQuN3TZSD2Sb">
            helt säkert komma att äga rum efter mera enhetliga principer,
            varjämte personliga hänsyn i sådant fall finge mindre inflytande
            vid tillsättandet av dessa tjänster, än om utnämningen skulle
            ske på sätt Kungl. Maj:t nu synes hava ifrågasatt. Man har naturligtvis
            icke den ringaste anledning antaga, att Konungens befallningshavande
            vid tillsättandet skulle handla medvetet partiskt eller avsiktligt
            gynna en mindre lämplig person fram- för dem, som ägde större
            förutsättningar att kunna nöjaktigt sköta den tjänst, som skulle
            tillsättas. Men å andra sidan är det ju tänkbart, att vissa sökande
            på grund av personliga egenskaper, som icke hava någon betydelse
            för tjänsten, mera omedvetet skulle kunna gynnas framför andra.
            Härjämte kan ifrågasättas, huruvida det kan vara prin- cipiellt
            riktigt, att en ämbets- eller tjänsteman till- och avsättes av
            sin närmaste förman. Om länsnotarier, länsbokhållare och landsfiskaler
            tillsättas av Kungl. Maj:t, erhölle dessa befattningshavare ett
            större rättsskydd och en jämväl i övrigt i viss mån säkrare ställning.
            Det bör nämligen icke vara orimligt att fordra, att en allmän
            åklagare be- redes den trygghet och säkerhet, som enligt lag i
            allmänhet tillkomma befattningshavare, som äro att hänföra till
            ämbetsmannaklassen.
          </p>
          <p xml:id="i-P8mi1h7N3sBGyV95EYpCC8">
            5. Angående landsfiskalernas uppflyttande i högre klass i resereglementet.
          </p>
          <p xml:id="i-TL3rc7Cm1VRQmSrBQxDHaW">
            I en till herr statsrådet och chefen för civildepartementet den
            18 sistlidne januari avlåten promemoria har föreningen Sveriges
            kronoläns- män hemställt, bl. a., att länsmännen, som nu tillhöra
            femte klassen i resereglementet, borde uppflyttas i fjärde klassen
            i samma reglemente. Jag kan icke finna annat än att denna framställning
            hade synnerligen goda skäl för sig. Då de blivande landsfiskalerna
            med hänsyn till sin utbildning och beskaffenheten av de göromål,
            de haya att utföra, böra jämställas med de tjänstemän, som tillhöra
            fjärde klassen i reseregle- mentet, måste det anses vara riktigt,
            att de också erhålla reseersätt- ning i likhet med nyssnämnda
            befattningshavare. I sammanhang här- med tillåter jag mig erinra
            därom, att häradsskrivare, stadsfogde, alla tjänstemän av högre
            grad vid statens järnvägar och postverket samt av Konungens befallningshavande
            förordnad kontrollant vid uppbördsstämma (i vissa län vanligen
            länsmännen) åtnjuta reseersättning enligt fjärde klassen i resereglementet.
            Ifrågasättas kan väl också, huruvida det kan vara lämpligt och
            rättvist, att landsfiskalerna tillhöra samma klass i resereg-
            lementet som telefonister och vaktmästare i fångvårdsanstalt.
            En del resor, som de blivande landsfiskalerna nödgas vidtaga,
            måste ske med sådan skyndsamhet, att det mången gång är icke allenast
            ändamåls-
          </p>
          <pb facs="riksdagen-motions-pdf/data/1917/mot_1917__ak__444/mot_1917__ak__444-007.pdf"/>
          <p xml:id="i-XsuhSvwRZ2pBLVqdv8CrhU">
            Motioner i Andra kammaren, Nr 444. 7
          </p>
          <p xml:id="i-MUd6anYxAiXZpNmtKFafGp">
            enligt utan t. o. m. nödvändigt att använda automobil som fortskaff-
            ningsmedel. Om emellertid ersättningen skall utgå efter femte
            klassen i resereglementet, kan en tjänsteinnehavare icke begagna
            sig av detta transportmedel utan att, för att såvitt resan avser
            en större väglängd, åsamka sig en avsevärd förlust. Den invändningen
            kan ju göras, att resereglementet i en snar framtid kommer att
            fullständigt omarbetas och att således den av föreningen BSveriges
            kronolänsmän påyrkade uppflyttningen i högre klass icke f. n.
            kan anses erforderlig. Det torde emellertid ännu dröja i flera
            år, innan en dylik revision av reseregle- mentet kommer till stånd.
            Härtill kommer, att vissa detaljförändringar eller kompletteringar
            av sagda reglemente under alla förhållanden torde bliva en nödvändig
            följd av fögderiförvaltningens omorganisation, för så vitt den
            samma nu kommer att beslutas. Jag anser det därför vara ur flera
            synpunkter erforderligt, att de blivande landsfiskalerna upp-
            flyttas i fjärde klassen i gällande resereglemente. På grund av
            vad jag sålunda anfört, tillåter jag mig hemställa, att riksdagen
            för sin del ville besluta,
          </p>
          <p xml:id="i-XSPSE7LBsEAdWYErqHw1Po">
            1) att de blivande landsfiskalerna — utöver de i den kungl. propositionen
            föreslagna löneförmåner — måtte tillerkännas ett tredje ålderstillägg
            å 400 kr. att utgå efter 15 års väl vitsordad tjänstgöring; 2)
            att semester årligen må, när sådant kan ske utan hinder för göromålens
            behöriga gång, åtnjutas av häradsskrivare och landsfiskaler, envar
            under en månad; | 3) att för kompetens till landsfiskalstjänst
            fordras avlagd studentexamen eller annat kunskapsprov, som må
            kunna ersätta sagda examen eller att i varje fall realskoleexamen
            icke må uppställas som kompetens- villkor; 4) att länsnotarier,
            länsbokhållare och landsfiskaler skola utnämnas av Kungl. Maj:t
            efter förslag av Kungl. Maj:ts befallningshavande; samt 5) att
            de blivande landsfiskalerna måtte uppföras i fjärde klassen i
            gällande resereglemente.
          </p>
          <p xml:id="i-A5rnVaa7PdDJaKC9NXGvXQ" type="date">
            Stockholm den 2 maj 1917.
          </p>
          <div xml:id="i-S1QEtvDfArAHX3aMJRV7Uy" type="signatureBlock">
            <list xml:id="i-HMJUzeLA2b2CNkMTuc41H">
              <item xml:id="i-JdRcNbKkj7FcCFZUJTreoR" who="i-QxtcAkdsi14cChCzDiXJXh" type="signature">
                Alfred Bolander
              </item>
            </list>
          </div>
          <pb facs="riksdagen-motions-pdf/data/1917/mot_1917__ak__444/mot_1917__ak__444-008.pdf"/>
        </div>
      </div>
    </body>
  </text>
</TEI>
