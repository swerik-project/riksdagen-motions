<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00336">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__336/mot_1935__ak__336-001.pdf"/>
      <fw xml:id="i-4PtfnNQ7WGWnHiFGbHSemP">
        Motioner i Andra kammaren, Nr 336. 9
      </fw>
      <div xml:id="i-FiBUWccpw61oJwiJEYfaKk" type="motHeader">
        <div xml:id="i-WxUUHd74nk3gRHja33ssjC" type="motTitle"/>
        <div xml:id="i-UaQNQVyJ447rF2gmKyjRks" type="motSubmissionInfo"/>
      </div>
      <div xml:id="i-7DKAUQrhavVg8V5Mt485nM" type="motBody">
        <div xml:id="i-Vfz9nU9bDmKLmTQuav9atr">
          <p xml:id="i-16rCRdW1biabX1Y98ZKVmz">
            Nr 336.
          </p>
          <p xml:id="i-BLgew3mkgkhXEZd9qaBHyz">
            Av herr Henrikson m. fl., angående reglering av löne- och arbetstidsför-
            hållanden för ungdom i icke-industriellt arbete.
          </p>
          <p xml:id="i-Fiz4Hy3CETqou8TJGKqMF1">
            Under den svårartade kris, som nu så länge behärskat det ekonomiska
            livet, att den kan anses vara en permanent företeelse, ha så gott
            som alla i privata företag anställda fått sina levnadsvillkor
            starkt försämrade. Bortsett från de olyckliga, som genom krisen
            blivit helt ställda utanför pro- duktionen, torde det icke finnas
            några, som drabbats så hårt som den ungdom, vilken icke kunnat
            skapat sig några fackorganisationer, d. v. s. i huvudsak alla
            med annan anställning än industriellt arbete. Anställningar i
            affärer, kontor och lager ha alltid utövat en stor dragnings-
            kraft på ungdomen och ha väl också tidigare varit att föredraga
            framför ar- bete i industrien. Men läget har nu undergått en avsevärd
            förändring. Medan den inom industrien arbetande ungdomen genom
            fackorganisationernas kamp tillförsäkrats åtta timmars arbetsdag
            och en, om också låg, så dock garanterad minimiinkomst så har
            den i icke-industriellt arbete anställda ungdomen icke några som
            helst garantier beträffande inkomst och arbetstid utan är helt
            och hållet utlämnad åt sina arbetsköpares godtycke. Det är därför
            helt naturligt, att i en tid, då arbetslösheten är så skrämmande
            stor som nu och då det därför alltid finnes tillgång på ungt kompetent
            folk, som äro villiga att på nästan vilka villkor som helst taga
            ett arbete endast för att slippa den deprimerande sysslolösheten,
            arbetsköpare av genomsnittstyp skola utnyttja detta mot sin värnlösa
            personal. Ständigt har man de stora arbetslöshetskadrerna att
            hänvisa till, vilka icke ha någon högre önskan än att få rycka
            in i de med sina arbetsvillkor missnöjdas ställe. Det skulle kunna
            räcka att motivera ett ingripande från statsmakternas sida med
            att hänvisa till tidningarnas annonsspalter. Man söker folk, kompetenta
            att sköta korrespondens på engelska, tyska och franska, stenografi-,
            maskin- skrivnings- och bokföringskunniga, med fordran om flerårig
            praktik, goda re- ferenser och kanske t. o. m. kapitalinsats med
            svar till »100 kr. pr månad». Man söker ynglingar och flickor
            med realskoleexamen »ur bättre familjer», som kunna få anställning
            som volontärer utan lön, Vad beträffar kategorien »springpojkar»
            och »springflickor», yngre affärs- och lageranställda o. a. äro
            naturligtvis arbetsvillkoren om möjligt ännu sämre än för den
            något äldre gene- rationen. Mycket ofta ordas det om »framtidsplats,.
            — En större plats i tid- ningarnas annonsspalter upptages dock
            av de arbetssökande, som utbjuda sin arbetskraft samtidigt som
            de försäkra, att »vid lön fästes mindre avseende». I höstas lästes
            således på första sidan i en västsvensk tidning en annons, där
            en ung man med studentexamen, handelsutbildning, praktik, goda
            referenser
          </p>
          <pb facs="riksdagen-motions-pdf/data/1935/mot_1935__ak__336/mot_1935__ak__336-002.pdf"/>
          <fw xml:id="i-NMBTEPz89MKVUQdLcGnZyd">
            10 Motioner i Andra kammaren, Nr 336.
          </fw>
          <p xml:id="i-8zD1k4RkFiWyQkbHEMNC9L">
            och en hel massa andra förträffliga egenskaper, förklarade sig
            villig att arbeta »Gärna utan lön». Desperationen inför sysslolöshetens
            spöke är förklarlig. Vid en undersökning, som vi företogo i slutet
            av år 1933 i Göteborg, visade det sig också att dessa kategorier
            av ungdom är utsatt för en upprörande hän- synslöshet från arbetsköparnas
            sida. Sålunda konstaterades, att man lät min- deråriga arbeta
            ända upp till 68 timmar i veckan för löner ned till 2,50 å 3 kronor
            pr vecka. Ibland med löften om »framtidsplats» men i det stora
            flertalet fall med utsikt att få avsked, så snart bättre villkor
            krävdes. Vi hänvisa f. ö. till vår motion i detta ämne nr 71 A.K.
            vid förra årets riksdag. Att de siffror vi kommit till vid vår
            undersökning om förhållandena i Göteborg icke gälla blott för
            denna stad, bevisades av det yttrande socialstyrelsen avgav över
            vår motion, vari man påpekar, att Socialstyrelsen under 1931 företagit
            en utredning, omfattande 4,000 minderåriga tillhörande denna kategori.
            Ur detta yttrande må citeras: »Bruttoarbetstiden för försäljare,
            anställda i handelsbodar i allmänhet inom den privata detaljhandeln,
            uppgår i genomsnitt för vecka till c:a 61 timmar i mindre företag
            och 58V, timmar i större företag, medan den genomsnittliga nettoarbetstiden
            utgör resp. 53 och 51 timmar i större företag. För vakter, bud
            o. d. äro motsvarande siffror 60 och 58 resp. 52 och 51. De sär-
            skilt redovisade specialbranscherna mjölkbodar, bageriaffärer
            o. d., frukt- och blomsterbutiker samt tobaksaffärer uppvisa icke
            obetydligt högre arbetstider, nämligen för försäljare 657, och
            67, resp. 577, och 62 samt för vakter och bud 62 och 61, resp.
            55 och 51. Den kooperativa handeln synes i stort tillämpa nå-
            got lägre arbetstider än privathandeln, men äro avvikelserna obetydliga.
            I handelsbodar med servering åter, som äro undantagna för tillämpningen
            av butiksstängningslagen, är arbetstiden för försäljare betydligt
            längre än i ovan omförmälda bodar: bruttoarbetstiden redovisas
            till i medeltal c:a 76 timmar pr vecka och nettoarbetstiden till
            63 timmar, varvid ytterligare är att påpeka, att arbetstiden är
            ännu längre än de sålunda anförda medeltalen angiva i lands- kommuner
            samt mindre städer, köpingar och municipalsamhällen. För bud,
            anställda vid dessa bodar, upptages den genomsnittliga bruttoarbetstiden
            till 62 timmar och nettoarbetstiden till 49 timmar. Uppmärksammas
            bör emellertid, att arbetstiden är väsentligt olika i de sär-
            skilda fallen. Besked härom erhålles beträffande springgossar
            och springflickor av tabell 39 å sid. 107. (Hänvisningen avser
            en av Socialstyrelsen 1933 publicerad redogörelse över verkställd
            undersökning av arbetstidsförhållandena inom de- taljhandeln.
            Vår anm.) Av denna framgår sålunda bland annat, att brutto- arbetstiden
            per vecka för nämnda kategori anställda inom såväl den privata
            som den kooperativa deltaljhandeln varierat från mindre än 44
            timmar till inemot 80 timmar och nettoarbetstiden från mindre
            än 44 timmar till inemot 70 timmar. I två fall inom privathandeln
            har nettoarbetstiden till och med uppgått till 70 timmar eller
            därutöver . ..» »Beträffande arbetslönen för här ifrågavarande
            kategorier anställda må ur
          </p>
          <pb facs="riksdagen-motions-pdf/data/1935/mot_1935__ak__336/mot_1935__ak__336-003.pdf"/>
          <fw xml:id="i-6qrs4NjtDx45yVNmxuQ4HX">
            Motioner i Andra kammaren, Nr 336. 11É
          </fw>
          <p xml:id="i-7ptXP7iarQDcJ6EBGQbvxN">
            lönestatistisk årsbok för år 1933 anföras, att på grund av uppgifter
            från över 700 firmor den genomsnittliga löneinkomsten per vecka
            för minderåriga inom handel och varulager upptagits till 18:41
            kronor, samt att enligt uppgiften från de offentliga arbetsförmedlingsanstalterna
            veckolönen för springpojkar inom yrkesgruppen hantverks- och transportarbete
            beräknats till i medeltal 12 kronor (för Stockholm 20 kronor).
            Enligt de uppgifter, som legat till grund för beräkningen av sistnämnda
            siffra, utgjorde den lägsta å viss ort gällande medellönen för
            springpojkar 5 kronor och har den noterats i 3 fall, samtliga
            avseende orter å landsbygden. Vid bedömandet av de ovan meddelade
            uppgifterna rörande arbetslönens storlek i vissa fall är att uppmärksamma,
            att de avse medellöner, och att följ- aktligen de faktiskt utgående
            lönerna i särskilda fall kunna tänkas väsentligt underskrida de
            uppgivna medeltalen.» Vad angår arbetstiden framhåller Socialstyrelsen:
            »Beträffande arbetstiden för minderåriga (personer under 18 år)
            gäller numera enligt 14 $ 1 mom. första stycket i den år 1931
            reviderade arbetsskyddslagen, att minderåriga icke får användas
            till arbete, varå nämnda lag helt äger tillämpning — d. v. s.
            praktiskt taget all yrkesmässigt bedriven verksamhet utom jordbruket
            — mer än tio timmar av dygnet eller sextio timmar i veckan. Angående
            minderårigas arbets- tid i arbete, varå arbetstidslagen äger tillämpning,
            gäller givetvis vad där är stadgat, dock att dylikt arbete i varje
            fall är underkastat de tidsbegränsningar, som nyss nämnts. En
            maximering av arbetstiden kan således numera sägas vara allmänt
            genomförd. Från denna begränsning kan undantag ifrågakomma allenast,
            om natur- eller olyckshändelse eller annan omständighet, som ej
            kun- nat förutses, vållat avbrott i ett företags drift eller ock
            medfört överhängande fara för sådant avbrott elter för skada å
            liv, hälsa eller egendom.» En lag skulle således finnas, som stipulerade
            en maximiarbetstid på sextio timmar pr vecka. Men ändock tolereras
            utan straffåtgärder, som framgår av socialstyrelsens utredning,
            att minderåriga tvingas att arbeta ända upp till 70 timmar pr
            vecka netto. Lagen har alltså ingen som helst praktisk betydelse.
            Frågan om fastställande av minimilöner har behandlats vid internationella
            arbetskonferensens tionde och elfte sammanträden 1927 och 1928,
            som också föreslagit en konvention om införande av bestämmelser
            beträffande minimi- lön. Denna konvention hade till början av
            år 1934 ratificerats av 14 stater, nämligen Australien, Chile,
            Columbia, Frankrike, Irland, Italien, Kina, Norge, Spanien, Storbritannien,
            Sydafrika, Tyskland, Ungern och Uruguay. Svenska riksdagen har
            dock vägrat ratifikation av konventionen. Andra lagutskottet,
            till vilket vår motion f. å. hänvisades, motiverar sitt avslagsyrkande
            sålunda: »Lagbestämmelser beträffande minimilöner hava icke ansetts
            böra antagas i vårt land, sålunda ej ens ifråga om vuxna anställda
            i allmänhet. Att i lagstiftningen införa bestämmelser härutinnan
            beträffande ungdom, varom nu är fråga, torde ännu mindre vara
            anledning, då möjligheten
          </p>
          <pb facs="riksdagen-motions-pdf/data/1935/mot_1935__ak__336/mot_1935__ak__336-004.pdf"/>
          <fw xml:id="i-88f6r8LLQoGJmumAXnq3na">
            12 Motioner i Andra kammaren, Nr 336.
          </fw>
          <p xml:id="i-68Vn8ibjZasktHKc7gdjC3">
            för dem att överhuvud erhålla sysselsättning ofta är beroende
            just därpå, att deras arbetskraft kan erhållas mot en billigare
            ersättning än som betalas till Vuxna.» Den petrificerade negativism,
            som talar ur dessa rader, är skrämmande. Icke är det väl meningen,
            att dylika missförhållanden skall få fortsätta en- dast och allenast
            av den anledning, att det finns andra grupper, vars villkor är
            långt ifrån idealiska. Frågan om en reglering nedåt av arbetstiden
            är ytterligt vital och tvingar sig fram genom sina betingelser
            i den mäktiga tekniska omvälvningsprocessen. Vi ha också i en
            särskild motion ställt yrkande om arbetstidens ytterligare begränsning.
            I avvaktan på riksdagens beslut härvidlag vilja vi emellertid
            fästa riksdagens uppmärksamhet på ovan skisserade missförhållanden
            och hemställa om snabba åtgärder för att få dem eliminerade. Detta,
            att låta det passera opåtalt, att minderåriga arbeta upp till
            tolv timmar om dagen och ibland därtill måste försaka sin nattsömn
            för övertidsarbete är ovärdigt ett samhälle som kallar sig civiliserat.
            En dylik arbetstid i ett jäktigt och nervsli- tande arbete är
            synnerligen skadligt för de ungas fysiska och psykiska utveck-
            ling. Under hänvisning till vad som ovan anförts hemställa vi,
          </p>
          <p xml:id="i-3yu3LRFrpqBvPfnf1nSgBH">
            1) att riksdagen måtte i skrivelse till Kungl. Maj:t hem- ställa,
            att Kungl. Maj:t måtte låta undersöka och utreda möj- ligheterna
            för en lagstiftning syftande till bestämmelser om minimilön samt
            till effektivisering av redan befintliga bestäm- melser angående
            maximalarbetsdag och semester för ungdom i icke-industriellt arbete,
            2) att i händelse riksdagen finner skäligt bifalla vår motion
            om arbetstidens reglering vid lagens utformning tillses att dessa
            grupper icke komma utan dess verkningskraft.
          </p>
          <p xml:id="i-WyR6XCJ1sA64QVHpLmimXF" type="date">
            Stockholm den 23 januari 1935.
          </p>
          <div xml:id="i-2RcPcqFEHL8u3FWK5BiDeU" type="signatureBlock">
            <p who="i-4jaP3xPW7Ju24ajrmv4T2c" type="signature">
              Torsten Henrikson
            </p>
            <p who="unknown" type="signature">
              Albin Ström Verner Karlsson
            </p>
            <p who="i-Tym6Aw1gBuoRJqfGXa3Wdy" type="signature">
              Nils Flyg
            </p>
            <p who="i-NDCzHf1MdvBbXr8wEdxPun" type="signature">
              Arvid Olsson
            </p>
            <p who="i-KBbXYtnknZx7i11LnE5ff8" type="signature">
              Viktor Herou
            </p>
            <p who="i-UA8QjszavpQnNcqKo12DY2" type="signature">
              Karl Kilbom
            </p>
            <p who="i-S4jJECjfFmddUzRkooT6yP" type="signature">
              Aug Spångberg
            </p>
          </div>
        </div>
      </div>
    </body>
  </text>
</TEI>
