<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00530">
  <teiHeader>
    <fileDesc>
      <titleStmt>
        <title>Bohusbanan</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bohusbanan</title>
          <idno type="rdwebb">GV02T530</idno>
          <rs type="number">T530</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T530/text</ref>
          <ref type="dokument_url_html">http://data.riksdagen.se/dokument/GV02T530</ref>
          <ref type="dokumentstatus_url_xml">http://data.riksdagen.se/dokumentstatus/GV02T530</ref>
          <ref type="doc">http://data.riksdagen.se/fil/4DA183A6-6EA1-42BC-9FB7-8FB4A595BF70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LmWFT5xTAi9tiqVWuchRFL" type="signed"/>
        <correspContext corresp="i-LmWFT5xTAi9tiqVWuchRFL">
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction type="referral" xml:id="i-3RZ4JEKRRyqPGpCUYsNP4H">
          <date when="2007-10-16"/>
        </correspAction>
        <correspAction type="dismissal" xml:id="i-XjcoYenXBNJSwJFCsiR9wD">
          <date when="2007-10-16"/>
        </correspAction>
        <correspAction type="numbering" xml:id="i-SSnpMkxupDwQFQicrzTaX2">
          <date when="2007-10-09"/>
        </correspAction>
        <correspAction type="submission" xml:id="i-7TjNAkYL2B2RMNQhH78vTH">
          <date when="2007-10-05"/>
        </correspAction>
        <correspAction type="transfer" xml:id="i-5xbKte1oRXfkqCK2HKhWrs">
          <date when="2007-10-05"/>
        </correspAction>
        <correspAction type="assigned" xml:id="i-sni9hBmoriop7Xgj4jBbN"/>
        <correspContext corresp="i-sni9hBmoriop7Xgj4jBbN">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-zzz2vzK9dbahREgPLn1Xt">
            Förslag till riksdagsbeslut
          </head>
          <p xml:id="i-Mw53z7ppwGiZmyzSHNBPX1">
            Riksdagen tillkännager för regeringen som sin mening vad som
            anförs i motionen om att utveckla och inte avveckla Bohusbanan.
          </p>
        </div>
        <div type="motContent">
          <head type="h1" xml:id="i-RMZvwni4Urnk9Zz6sjFY5J">
            Motivering
          </head>
          <p xml:id="i-EeTJkecrjz6D54bqTDkTtX">
            Att minska utsläppen från transportsektorn är den kanske största
            utmaningen för Sverige. Riksdagen har fastlagt att utsläppen av
            koldioxid från transporter i Sverige 2010 bör ha stabiliserats
            på 1990 års nivå, men i stället har utsläppen ökat med nio procent.
            Och prognoser visar att det kommer att ske en ökning med två procent
            per år.
          </p>
          <p xml:id="i-D7frdcFCJjcNiafVcSYiyN">
            Vi vill se ett transportsystem som är ekologiskt hållbart. Det
            betyder bl.a. att vi måste få fler transporter av gods och människor
            att flytta från vägtrafik till järnväg och kollektivtrafik. Det
            är även helt i linje med riksdagens transportpolitiska mål God
            miljö, som innebär att transportsystemet ska bidra till att miljökvalitetsmålen
            uppnås. För att göra tågtrafik attraktiv krävs en viss kvalitet
            när det gäller standard, tillgänglighet och punktlighet. Fler
            män färdas med flyg och bil och fler kvinnor färdas kollektivt
            med lokaltrafik och tågtrafik. Om samhällets resurser till kommunikationer
            ska fördelas likvärdigt mellan kvinnor och män, vilket inte sker
            i dag, är det viktigt att prioritera färdmedel som kvinnor använder.
          </p>
          <p xml:id="i-W2XtpxnjUFFbLXHSvsTgQh">
            Banverket har gått igenom 55 bansträckor som de kallar för lågtrafikerade.
            Eftersom de medel som staten anvisat inte räcker har verket flaggat
            för att 17 järnvägssträckor under en fyraårsperiod kommer att
            läggas ned på grund av bristande anslag till underhåll. Även om
            dessa banor inte alltid används i dag är det ett stort resursslöseri
            att avskaffa redan befintlig infrastruktur. I stället borde vi
            se värdet av att försöka utnyttja en infrastruktur som vi redan
            har betalat för. Den största investeringen är redan genomförd
            i och med att banan finns där. På fem av dessa går det något enstaka
            tåg per dag, men på två stycken går det något mer trafik, t.ex.
            på Bohusbanans sträcka SmedbergStrömstad. Underhållet på sträckan
            beräknas upphöra 2010. I stället för att lägga ner sträckan borde
            hela Bohusbanan moderniseras och utvecklas, så att den blir konkurrenskraftig
            gentemot E 6.
          </p>
          <p xml:id="i-NUDAsSjidKayzNhzMs27dB">
            Vi behöver ett ekologiskt hållbart transportsystem och här utgör
            järnvägen ett modernt, effektivt och miljövänligt sätt att förflytta
            både gods och människor på. Att i det läget göra sig av med järnvägskapacitet
            är helt fel väg att gå. I motion 2007/08:T529 med anledning av
            proposition 2007/08:1 utgiftsområde 22, föreslår vi därför att
            det avsätts 250 miljoner kronor under fem år, för att säkerställa
            att dessa banor inte läggs ned.
          </p>
          <p xml:id="i-GvAEnsjsU7nrQRj7hpZTyP">
            Bohusbanan ska fungera i det moderna kommunikationssamhället
            inte vara en museijärnväg från 1905. Det bör gå lika snabbt att
            ta sig fram på järnväg som med buss eller bil. För klimatets,
            trafiksäkerhetens och resenärernas bekvämlighets skull är järnväg
            alltid att föredra framför trafik på väg.
          </p>
          <p xml:id="i-VwGpfhZGGB4WZPBGjqFbt5">
            En upprustning av stationsområdena är också viktig. Kliver man
            av tåget i Skee känns det som att förflyttats till 1950-talsfilmen
            En man klev av tåget. På den mörka Skee station finns ingen information
            att få om huruvida tåget ska komma eller inte, och inte heller
            något telefonnummer att ringa för att få information. Miljön är
            totalt avvisande till presumtiva passagerare och vem vill ta tåget
            då?
          </p>
          <p xml:id="i-2k9BzeGA5MM1zQNbFmKy1N">
            Även om Bohusbanan i dag räknas som lågtrafikerad är det ett
            stort resursslöseri att avskaffa redan befintlig infrastruktur.
            I stället borde vi se värdet av att försöka utnyttja en infrastruktur
            som vi redan har betalat för. Den största investeringen är redan
            genomförd i och med att banan finns där. Vi behöver ett ekologiskt
            hållbart transportsystem och här utgör järnvägen ett modernt,
            effektivt och miljövänligt sätt att förflytta både gods och människor
            på. Att i det läget göra sig av med järnvägskapacitet är helt
            fel väg att gå.
          </p>
          <p xml:id="i-97gThXKzPcxRteLmtRBDic">
            Flera banor som hotats av nedläggning men som genom lokala protester
            fått vara kvar och dessutom utvecklats har ökat resandet dramatiskt.
            Simrishamn/Österlensbanan är exempel på en sådan lyckad satsning
            där bekväma och snabbare tåg har tredubblat resandet. Denna bana
            är jämförbar med Bohusbanan. MalmöYstadSimrishamn är ungefär lika
            stora orter som GöteborgUddevallaStrömstad, med mindre orter längs
            vägen. Det är fullt möjligt att utveckla Bohusbanan på samma sätt
            som redan gjorts med Simrishamn/Österlensbanan.
          </p>
          <p xml:id="i-NvZiajMggZEQQ22twGehep">
            Restiden mellan Strömstad och Uddevalla bör kunna minskas till
            50 minuter. Tåg från norra Bohuslän fortsätter i vår vision från
            Uddevalla till Trollhättan, en resa som inte bör ta mer än 10
            till 12 minuter. På så vis knyts norra Bohuslän ihop med högskolan
            och arbetsmarknaden i Trollhättan. Då dubbelspåret mellan Trollhättan
            och Göteborg är klart 2012 krymps på så vis restiden mellan Strömstad
            och Göteborg med en dryg timma. Då är tåget ett helt överlägset
            transportsätt och bör ha möjlighet att öka resandet på samma vis
            som sträckan SimrishamnMalmö har gjort.
          </p>
          <p xml:id="i-FrAxJhKSVxCNtmoZYiQiec">
            Bohusbanan behöver dessutom förlängas till Halden i Norge, en
            sträcka på cirka två mil. En sådan förlängning av Bohusbanan skulle
            betyda att det blir ett s.k. tekniskt dubbelspår HaldenGöteborg.
            Då skulle man kunna leda om tåg till hamnen i Lysekil, vilket
            hade behövts vid raset i Småröd, och hamnen i Uddevalla om de
            ordinarie banorna blockeras. Så mycket järnväg har lagts ned att
            det saknas reservvägar när banor blockeras och att då lägga ned
            fler banor gör situationen för järnvägen ännu mer sårbar.
          </p>
          <p xml:id="i-6DzwvrVDEUqDBG6WdyAs2w">
            Busstrafiken mellan Göteborg och Oslo är mycket intensiv. En
            vanlig vardag under lågsäsong går det 17 turer mellan Göteborg
            och Oslo på E 6:an.
          </p>
          <p xml:id="i-9jUJhbWTa44jdtG6KMZEtU">
            Det är mycket olyckligt att Vägverket lyckats driva igenom en
            stängning av Bohusbanan, sträckningen SkeeStrömstad, under två
            år, från sommaren 2008 till sommaren 2010. Anledningen till att
            Vägverket fått igenom sitt beslut är att det anses smidigare för
            vägbyggarna att bygga av- och påfarter till motorvägen utan att
            behöva ta hänsyn till Bohusbanan.
          </p>
          <p xml:id="i-HkVkJWZ6BpRweG4Q8wfQRo">
            Vad som ovan anförs om att utveckla Bohusbanan bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-BZUk5H2BTLo2Z4dMoPyv39" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
          </list>
        </div>
      </div>
    </body>
  </text>
</TEI>
