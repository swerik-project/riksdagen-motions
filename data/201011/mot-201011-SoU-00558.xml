<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00558">
  <teiHeader>
    <fileDesc>
      <titleStmt>
        <title>Personlig assistans</title>
        <author corresp="i-D7mgFwiCKxywz1E18YrEuZ i-9CH1KbWwyrj8DRqAQB3Fza">av Agneta Luttropp och Gustav Fridolin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personlig assistans</title>
          <idno type="rdwebb">GY02So558</idno>
          <rs type="number">So558</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So558/text</ref>
          <ref type="dokument_url_html">http://data.riksdagen.se/dokument/GY02So558</ref>
          <ref type="dokumentstatus_url_xml">http://data.riksdagen.se/dokumentstatus/GY02So558</ref>
          <ref type="doc">http://data.riksdagen.se/fil/9C937CA1-AAFA-4DF7-9E65-283D8AD7117A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MQccWhNjohuoziaXH8EV4Y" type="signed"/>
        <correspContext corresp="i-MQccWhNjohuoziaXH8EV4Y">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-EpnLPg6nm7TUCa7X2rwoLW" type="numbering">
          <date when="2010-10-29"/>
        </correspAction>
        <correspAction xml:id="i-r2h3Z2ZTzGdjG63txV9p8" type="submission">
          <date when="2010-10-27"/>
        </correspAction>
        <correspAction xml:id="i-Eaup6KYzVyY7XiXAUihU5Q" type="transfer">
          <date when="2010-10-27"/>
        </correspAction>
        <correspAction xml:id="i-LpPm6frfT23TXoGvxRMyJs" type="assigned"/>
        <correspContext corresp="i-LpPm6frfT23TXoGvxRMyJs">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q6GeXEvPjZ5bnsVKucg1MP" type="motBody">
        <div xml:id="i-RcMY1qa2HCAKn647n7EzFL" type="motProposal" subtype="förslag">
          <head xml:id="i-AsED2CMeFSmREptbjkjnN6">
            Förslag till riksdagsbeslut
          </head>
          <list xml:id="i-Ch5Ax1H9cVwg2xGDNi69V6" style="ol">
            <item xml:id="i-3es7NGEQBSMm76Wy1FstA3">
              Riksdagen tillkännager för regeringen som sin mening vad som
              anförs i motionen om behovsbedömningsinstrument för personlig
              assistans.
            </item>
            <item xml:id="i-SQamCiu8P8dDwRznBy1Q1W">
              Riksdagen tillkännager för regeringen som sin mening vad som
              anförs i motionen om dubbel assistans.
            </item>
            <item xml:id="i-8NHRqReodyf5hkPdy1gQrN">
              Riksdagen tillkännager för regeringen som sin mening vad som
              anförs i motionen om regler för assistans under sjukhusvistelse.
            </item>
            <item xml:id="i-SHNAw25HKe3RVhh1ngSGEm">
              Riksdagen tillkännager för regeringen som sin mening vad som
              anförs i motionen om personer med psykisk funktionsnedsättning
              och daglig verksamhet.
            </item>
          </list>
        </div>
        <div xml:id="i-NpYWpVEsAgwgpZNqiswm8g" type="motContent">
          <head xml:id="i-YMysr3m7mmHTRsQAmx6U1o" type="h1">
            Motivering
          </head>
          <p xml:id="i-P6DHNFHjPQ2dJxjXz8F4Xm">
            I FN-konventionen om mänskliga rättigheter för personer med funktionsnedsättning
            fastslås rätten till självbestämmande och rätten att kunna delta
            i samhället. För detta behövs ibland personligt stöd i vardagen.
            Det svenska systemet med personlig assistans bidrar till ökat
            självbestämmande och deltagande i samhället på lika villkor för
            personer med funktionsnedsättningar. Utan ett sådant stöd skulle
            många människor med funktionsnedsättningar tvingas till ett liv
            i passivitet.
          </p>
          <p xml:id="i-Ub3QYNEfPEUaWzFztBcheC">
            Personlig assistans ingår som en av tio insatser som individen
            har rätt till under vissa förutsättningar enligt LSS (lagen om
            stöd och service för vissa funktionshindrade). LSS har funnits
            i mer än 15 år. På direktiv av dåvarande socialminister Bengt
            Lindqvist gjordes i slutet av 1980-talet en utredning om villkoren
            för personer med funktionsnedsättningar. Utredningen pekade på
            stora skillnader i levnadsvillkoren mellan personer med funktionsnedsättningar
            och den övriga befolkningen. Utredningen konstaterade att socialtjänstlagen
            och hälso- och sjukvårdslagen inte räckte till utan att det behövdes
            en särskild lag som kompletterade dessa och andra lagar. Utredningens
            förslag ledde till ett enigt beslut om LSS i riksdagen 1993. Med
            LSS fick personer med mer omfattande och varaktiga funktionshinder
            en starkare ställning i samhället och ökad möjlighet att själva
            styra över sin vardag. Den statliga ersättningen för insatsen
            personlig assistans regleras genom en särskild lag, LASS (lagen
            om assistansersättning).
          </p>
          <p xml:id="i-923yqpeQ1FXtRrD5H1vA39">
            En av grundtankarna med personlig assistans är att människor
            med funktionsnedsättning ska få leva det liv som de vill leva.
            Personlig assistans har förbättrat livskvaliteten enormt för många
            människor med allvarlig funktionsnedsättning och är en av de viktigaste
            jämlikhetsreformerna som genomförts. Rätten till personlig assistans
            är för dessa människor en ovärderlig förutsättning för frihet
            och självständighet.
          </p>
          <p xml:id="i-TV67VJXm4YLNfywBQtUq5o">
            I december 2009 hade ca 16 000 personer personlig assistans.
            Det genomsnittliga antalet beslutade timmar var 110 timmar per
            vecka. Samhällets totala kostnader för assistansersättningen uppgick
            2009 till 22 miljarder kronor.
          </p>
          <p xml:id="i-SN4vCU8EF6fVBurbTrcpQS">
            LSS-verksamheten har ökat mycket kraftigt sedan införandet 1994.
            Kostnaderna för assistansersättningen har ökat från 4 miljarder
            kronor 1995 till dagens 22 miljarder kronor (2009). Det beror
            både på en ökning av antalet assistansberättigade och en ökning
            av antalet assistanstimmar per person. Rätten att få behålla personlig
            assistans efter fyllda 65 år infördes i början på 2000-talet och
            är en viktig orsak till ökningen under 2000-talet.
          </p>
          <p xml:id="i-DAy735YA2uxdGzTPMrrsTG">
            Den statliga utredningen LSS-kommittén har sett över hela lagstiftningen
            och lämnade efter fyra års utredande ett stort antal förslag till
            förändringar i sitt slutbetänkande Möjlighet att leva som andra
            (SOU 2008:77). Bland annat föreslås att ett tydligt barnperspektiv
            skrivs in i LSS. Staten föreslås få ett samlat ansvar för personlig
            assistans. Det föreslås också tydligare regler för hur behovet
            av personlig assistans ska bedömas. Vidare föreslås ett golv för
            rätten till personlig assistans på minst 20 timmars grundläggande
            behov per vecka samt en ny kommunal insats med personlig service
            och boendestöd för dem med lägre behov än 20 timmar per vecka.
            Personer med psykiska funktionsnedsättningar föreslås vidare få
            rätt till insatsen daglig verksamhet om de ingår i personkretsen
            för stöd och service enligt lagen. Kommittén föreslår också att
            lagen om assistansersättning (LASS) ska upphävas och att tillämpliga
            delar av denna lag i stället ska föras in i LSS.
          </p>
          <p xml:id="i-VrJ6F4aDdqH45KXA4wGuXm">
            Den proposition som regeringen lade fram tidigare i år, Personlig
            assistans och andra insatser åtgärder för ökad kvalitet och trygghet,
            behandlade enbart ett fåtal av utredningens förslag. Hur regeringen
            avser att hantera övriga förslag från LSS-kommittén framgår inte.
            Vi återupprepar i denna motion förslag som vi lade fram i samband
            med propositionen men som vi inte fick gehör för då. Vi anser
            dock att de är av sådan vikt att vi vill lyfta fram dem på nytt.
          </p>
          <p xml:id="i-EUrj4dAGUwcCfGPvD7SwQS">
            Att barnperspektivet nu har förts in i lagstiftningen är principiellt
            viktigt. Barns bästa ska beaktas och när en LSS-insats rör ett
            barn ska barnet ges möjlighet att framföra sina åsikter utifrån
            barnets ålder och mognad. Vi tycker också att det är bra med registerkontroll
            av personer som utför LSS-insatser. Vi ser det som en rimlig och
            proportionerlig skyddsåtgärd för barn, begränsad på samma sätt
            som registerkontrollen avseende förskoleverksamhet, skola och
            barnomsorg.
          </p>
          <p xml:id="i-7ELw4HtY6dL69FVXpzMnDp">
            Vi känner dock oro när det gäller det pågående arbetet med att
            ta fram behovsbedömnings­instrument för personlig assistans. Socialstyrelsen
            har regeringens uppdrag att i samarbete med Försäkringskassan
            utarbeta ett vetenskapligt instrument som kan användas när behovet
            av personlig assistans ska bedömas. Uppdraget ska redovisas senast
            den 31 mars 2011. Försäkringskassan har också ett uppdrag att
            följa hur enhetligheten i bedömningarna ser ut när det gäller
            grundläggande och andra personliga behov i beslut om assistansersättning.
            Försäkringskassan ska vid behov föreslå åtgärder för att öka rättssäkerheten
            och enhetligheten i besluten.
          </p>
          <p xml:id="i-Ka8UCDkmAfeb4cwKD96Rh6">
            Vi har inget emot att Försäkringskassan ges möjligheter att skapa
            och verka för lika bedömningar i hela landet. Inte minst mot bakgrund
            av att Försäkringskassan redovisat olikheter som inte beror på
            olikheter i befolkningsstruktur utan på att det finns olika lokala
            rutiner och riktlinjer för handläggningen av ärenden. Arbetet
            med behovsbedömningen däremot väcker frågor. Ett tidigt utkast
            var ett 91-sidigt dokument där varje detalj i en persons liv skulle
            redovisas och därefter inom varje detaljerat område rimlighetsbedömas
            av Försäkringskassans handläggare. Instrumentets utformning var
            enligt vår mening minst sagt integritetskränkande, och handikappförbunden
            lämnade i början på året referensgruppen i protest mot inriktningen
            på arbetet.
          </p>
          <p xml:id="i-9ZJJG63G2vFq8HQ7z5M2Gx">
            Den enskilde förväntas redovisa allt från de intimaste behov
            på toaletten, till hur en balanserad diet upprätthålls och om
            sexualvanorna är säkra. Enbart frågor om matintag skulle utredas
            på 16 sidor. Hela denna hantering av behovsbedömningsinstrumentet
            är enligt vår mening oacceptabel och skadar tilltron till LSS-reformen.
            Socialstyrelsen har efter protester från handikappförbunden gett
            besked om att förslaget inte kommer att testas på några personer
            som söker. Det är bra att Socialstyrelsen och Försäkringskassan
            lyssnat på de argument som framförts men frågorna om det fortsatta
            arbetet kvarstår. Vi anser att arbetet med behovsbedömningsinstrumentet
            måste bygga på respekt för individen och dennes oberoende och
            integritet. Regeringen bör vidta lämpliga åtgärder för att säkerställa
            detta. Detta bör riksdagen som sin mening ge regeringen till känna.
          </p>
          <head xml:id="i-LUKMwfUG9ScFQTp8SDAA6q" type="h1">
            Några specifika frågor angående assistans och daglig verksamhet
          </head>
          <head xml:id="i-PAmKveNTjRxkMXthqcqKvb" type="h2">
            Villkor vid ansökan om dubbel assistans
          </head>
          <p xml:id="i-9KQf3TavHqjnhPcVA5AGzU">
            En nyligen införd regel gäller när en person har behov av mer
            än en personlig assistent samtidigt. Han eller hon ska ha rätt
            till detta endast under förutsättning att möjligheterna att erhålla
            bostadsanpassningsbidrag eller andra hjälpmedel har utretts. Regeringen
            skrev i propositionen att det är angeläget att den enskilde inte
            drabbas negativt under tiden som ärenden om bostadsanpassning
            eller hjälpmedel prövas. Därför bör ärenden av detta slag handläggas
            skyndsamt med hänsyn till den enskildes situation. Vi menar att
            det naturligtvis trots allt finns en risk att handläggningen kan
            dröja och att den enskilde därför också riskerar att befinna sig
            i en besvärlig situation. Därför anser vi att det måste vara möjligt
            för den enskilde att ansöka om dubbel assistans under tiden, även
            om han eller hon senare väljer att avsluta insatsen när bostadssituationen
            är anpassad och hjälpmedel provats ut. Kravet bör alltså gälla
            att ansökan om att utreda alternativ ska ha lämnats in, men vi
            menar att ärendet inte ska behöva vara färdigutrett för att en
            person ska kunna ansöka om dubbel assistans, vilket regeringen
            alltså nyligen infört som regel.
          </p>
          <p xml:id="i-R39xENciyWze9AjoTdVPCV">
            Vi yrkade detta i vår motion som nämnts ovan. När utskottet behandlade
            frågan sades enbart att de noterade att regeringen har för avsikt
            att noggrant följa upp och utvärdera tillämpningen av de föreslagna
            reglerna, och avslog därmed yrkandet. Vi beklagar detta eftersom
            det finns en uppenbar risk att människor hamnar i kläm och väcker
            därför frågan på nytt.
          </p>
          <head xml:id="i-MiAnAURaBqEYpj2xhuE3RQ" type="h2">
            Assistans vid sjukhusvistelse
          </head>
          <p xml:id="i-4j7j8B2UxD8MaG4RXNQtKR">
            En annan för den enskilde mycket konkret förändring och förbättring
            skulle vara att ändra regelverket för assistans vid sjukhusvistelse.
            LSS-kommittén pekade också på detta. I dagsläget kan assistansersättning,
            när särskilda skäl föreligger, lämnas även för tid då den funktionshindrade
            vårdas för kortare tid på sjukhus, högst fyra veckor. Det här
            är ett påtagligt problem både för den enskilde och för den personliga
            assistenten. Den enskilde riskerar att bli av med den personliga
            assistent som fungerar väl och riskerar behöva anställa en ny
            efter en sjukhusvistelse. Praktiska svårigheter blir än större
            för dem som själva är arbetsgivare. För den som arbetar som personlig
            assistent är det naturligtvis otryggt att med mycket kort varsel
            kunna förlora sin anställning. Det kan skapa stor oro för båda
            parter och är också något som kan försvåra rekrytering.
          </p>
          <p xml:id="i-3wXwMqdZFRBL8jiwKKF5jr">
            Frågan har tidigare belysts av arbetsgruppen Rekrytering av personlig
            assistans (Ds 2001:72) och man föreslog då en utökning till tre
            månader. Dåvarande Riksförsäkringsverket föreslog sex månader,
            en bedömning som Försäkringskassan fortfarande anser är önskvärd
            och skulle underlätta planering för alla parter. Regeringen bör
            snarast utreda aspekter runt finansiering av ett sådant förslag
            och återkomma med ett förslag om regeländring.
          </p>
          <p xml:id="i-GZNW1gGtHZzPgXkP3YFNUP">
            Vid behandling av denna fråga i socialutskottet nämndes att det
            pågår ett arbete i Socialdepartementet med att ta fram underlag
            för att bereda frågan om assistansersättning vid sjukhusvistelse.
            Utskottet välkomnade detta och anser att resultatet av det arbetet
            bör avvaktas. Vad vi känner till har ännu inget hänt i frågan,
            varför vi här lyfter den på nytt.
          </p>
          <head xml:id="i-Bn7YcKM3Fvv9mgfuor61jE" type="h2">
            Rätt till daglig verksamhet för personkrets 3
          </head>
          <p xml:id="i-UJFRQmwoZRS3CCmLcQF7Wj">
            Förslaget från LSS-utredningen om att personkrets 3 ska få rätt
            till daglig verksamhet har regeringen valt att inte lägga fram.
            Ett skäl som de anger är de åtgärder som görs för att skapa arbete
            i olika former för gruppen. Ett annat skäl som tagits upp är att
            det är så få som i dag går vidare från daglig verksamhet till
            någon form av lönearbete, trots att Socialstyrelsen gör bedömningen
            att ca 10 procent skulle kunna göra det. Man är rädd för inlåsning.
          </p>
          <p xml:id="i-EN4cy7cSf1mmzATQerroft">
            Vi delar bedömningen att människor med psykisk funktionsnedsättning
            självklart i första hand måste få tillgång till anställningsformer
            på arbetsmarknaden. Men det är också viktigt att se att långt
            ifrån alla nås, trots de satsningar som pågår. Utredningen föreslog
            att insatsen daglig verksamhet utvecklas så att den ger en meningsfull
            sysselsättning av god kvalitet samt stärker den enskildes möjlighet
            att övergå till lönearbete.
          </p>
          <p xml:id="i-6bmbcdhmZZVU2v6XfJ81k5">
            Så som rätten till daglig verksamhet för personkrets 1 och 2
            är utformad i dag, gäller den under förutsättning att personen
            i fråga saknar förvärvsarbete, inte utbildar sig och inte får
            behoven tillgodosedda på annat sätt. Vi anser därför att det finns
            anledning att mycket noga följa utvecklingen och återkomma till
            att överväga rätt till daglig verksamhet, eller på annat sätt
            garantera en anpassad arbetssituation för människor med psykisk
            funktionsnedsättning.
          </p>
          <head xml:id="i-NDEUpnHtQP7w2ueFi13mQZ" type="h2">
            Frågan om differentierad timschablon
          </head>
          <p xml:id="i-4RemVPXtpwWT8tGRBDuryS">
            Vi anser slutligen också att det är bra att regeringen avser
            att återkomma i frågan om differentierad timschablon. Frågan är
            komplicerad och behöver utredas mer. Vi anser dock att det finns
            anledning att titta vidare på den.
          </p>
        </div>
        <div xml:id="i-5ajMW2wpAZoVmwwvUSHEdv" type="motSignatures">
          <list xml:id="i-Mfcb23RHcUoDvSZwc92HHk">
            <item xml:id="i-4nbgmqnv16xQuvm4sDqJC6" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-5GU8fC3Lqm7hrcq38Mbazq" who="i-9CH1KbWwyrj8DRqAQB3Fza">
              Gustav Fridolin (MP)
            </item>
          </list>
        </div>
      </div>
    </body>
  </text>
</TEI>
