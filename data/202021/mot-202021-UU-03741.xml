<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03741">
  <teiHeader>
    <fileDesc>
      <titleStmt>
        <title>med anledning av prop. 2020/21:21 Fortsatt svenskt deltagande i den militära utbildningsinsatsen i Irak</title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3741 av Håkan Svenneling m.fl. (V)</title>
          <idno type="rdwebb">H8023741</idno>
          <rs type="number">3741</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023741/text</ref>
          <ref type="dokument_url_html">http://data.riksdagen.se/dokument/H8023741</ref>
          <ref type="dokumentstatus_url_xml">http://data.riksdagen.se/dokumentstatus/H8023741</ref>
          <ref type="docx">http://data.riksdagen.se/fil/24B47F2F-4B32-4B89-B02A-30515E9E86B6</ref>
          <ref type="pdf">http://data.riksdagen.se/fil/CCE62C84-9103-48F8-9684-704EF9A5A574</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JVdV3DvNK87p5f1po91kHb" type="basedOn"/>
        <correspContext corresp="i-JVdV3DvNK87p5f1po91kHb">
          <ref>Proposition 2020/21:21</ref>
        </correspContext>
        <correspAction xml:id="i-QBb2zppKJxJf4QJxrKyX9k" type="signed"/>
        <correspContext corresp="i-QBb2zppKJxJf4QJxrKyX9k">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-Uh9ccKWHMfdFcTBZA7kY8D" type="submitted">
          <date when="2020-10-29"/>
          <time when="11:06:48"/>
        </correspAction>
        <correspAction xml:id="i-2NQwLG85aZgQR1yXUKn3cT" type="reviewed">
          <date when="2020-11-02"/>
          <time when="08:58:23"/>
        </correspAction>
        <correspAction xml:id="i-QohDbZwAhmbJEUoCP8enoP" type="dismissed">
          <date when="2020-11-03"/>
        </correspAction>
        <correspAction xml:id="i-FRz4EPzMg7TEpfHyapyrH5" type="referred">
          <date when="2020-11-04"/>
        </correspAction>
        <correspAction xml:id="i-RFTw8xRp4tw9Z79NgNv2gx" type="assigned">
          <date when="2020-12-09"/>
          <time when="16:28:10"/>
        </correspAction>
        <correspContext corresp="i-RFTw8xRp4tw9Z79NgNv2gx">
          <ref type="assignedTo">Utrikesutskottet</ref>
        </correspContext>
        <correspAction xml:id="i-7HBzMQZUeCatxyz6xY3mxM" type="behandlas_i"/>
        <correspContext corresp="i-7HBzMQZUeCatxyz6xY3mxM">
          <ref type="uppgift">2020/21:UFöU2</ref>
          <ref type="ref_dok_id">H801UFöU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU2</ref>
          <ref type="ref_dok_titel">Fortsatt svenskt deltagande i den militära utbildningsinsatsen i Irak</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9qAo6Ad1iUJmLJxcxTFECU" type="motHeader">
        <div xml:id="i-XxWBtg1Y5xbfERNCyzzcoQ" type="motTitle">
          Motion till riksdagen 2020/21:3741 av Håkan Svenneling m.fl.
          (V) med anledning av prop. 2020/21:21 Fortsatt svenskt deltagande
          i den militära utbildningsinsatsen i Irak
        </div>
      </div>
      <div xml:id="i-57VK7zCHvF7TZ1yPeTmLUj" type="motBody">
        <div xml:id="i-TLKsZ6KogSZZ4Np7qjsUZP" type="motProposal" subtype="förslag">
          <head xml:id="i-PqqNxixeLnLCMix5kYjN43">
            Förslag till riksdagsbeslut
          </head>
          <list xml:id="i-QXy2r2T3yk4yoDT4etd5b1">
            <item xml:id="i-3VRwUWXtVexa6aoPwUbbgb" sortKey="Yrkande 1">
              Riksdagen avslår proposition 2020/21:21 Fortsatt svenskt deltagande
              i den militära utbildningsinsatsen i Irak.
            </item>
          </list>
        </div>
        <div xml:id="i-Xetd784dpGPmKYVMyeFco6" type="motContent">
          <head xml:id="i-NXp7Dqi6E82NiiGMtfFAij" type="h1">
            Inledning
          </head>
          <p xml:id="i-9PVMgi7ZmZtDxcWwL6YnR">
            I proposition 2020/21:21 Fortsatt svenskt deltagande i den militära
            utbildningsinsatsen i Irak föreslår regeringen att riksdagen medger
            att regeringen ställer en svensk väpnad styrka bestående av högst
            220 personer till förfogande på plats i Irak t.o.m. den 31 december
            2021, för att på irakisk inbjudan delta i den militära utbildningsinsats
            i Irak som genomförs av den globala koalitionen mot Daish.
          </p>
          <p xml:id="i-UAVJwU4G18NUUUfh2jH77r">
            Det svenska bidraget ska i huvudsak utgöras av stabspersonal
            för bemanning av för insatsen relevanta staber och för mentorskap
            för de irakiska säkerhetsstyrkorna. I propo­sitionen redogör regeringen
            för situationen i Irak, inklusive säkerhetsläget, och för Sveriges
            och det internationella samfundets engagemang i landet. Regeringen
            redogör även för insatsens folkrättsliga grund och resonerar kring
            det svenska bidragets målsätt­ningar och måluppfyllnad samt sina
            överväganden inför ett fortsatt svenskt deltagande i den globala
            koalitionens utbildningsinsats i Irak.
          </p>
          <p xml:id="i-9U62G1t8uNnQNn5vABV1z5">
            I mars 2020 beslutade Försvarsmakten att tillfälligt ta hem den
            svenska personalen med anledning av att coronapandemin inneburit
            en minskad efterfrågan på utbildning. För närvarande är endast
            tre personer från Försvarsmakten på plats i Irak.
          </p>
          <head xml:id="i-EzMvNC5xem72pdqfNpnbUb" type="h1">
            Vänsterpartiets syn på insatsen
          </head>
          <p xml:id="i-FtuXM77N7YVYgU5oHrySh2">
            Vänsterpartiet har stått bakom den svenska utbildningsinsatsen
            vid de tillfällen frågan varit uppe för beslut i riksdagen. Vi
            menar att Sverige bör ställa upp solidariskt när världssamfundet
            efterfrågar det, när det finns folkrättsligt mandat och särskilt
            i fall som detta när ett enskilt land är i behov av hjälp med
            att bekämpa en brutal terrororganisa­tion som Daish. Varje enskild
            insats måste dock avgöras från fall till fall och följas noga
            över tid. På grund av det förändrade säkerhetsläget, men framför
            allt på grund av insatsens förändrade karaktär, har Vänsterpartiet
            omvärderat sin hållning till den svenska utbildningsinsatsen i
            Irak.
          </p>
          <p xml:id="i-JcMXg5Euaf81RWAmpF4hf2">
            Läget i Irak är fortsatt instabilt och risken finns fortfarande
            att Daish lyckas växa och vinna ny mark. Vänsterpartiet vill understryka
            vikten av att Sverige även i fort­sättningen deltar aktivt i den
            globala koalitionen mot Daish. Det är också centralt att grogrunden
            för terrorism och extremism motverkas. Daishs framväxt är i mångt
            och mycket ett symptom på politiskt missnöje. Det handlar bl.a.
            om humanitär hjälp och om att bekämpa korruption och arbetslöshet,
            förbättra samhällsservicen, öka tryggheten och säkerheten och
            inte minst att öka jämlikheten mellan olika samhällsgrupper.
          </p>
          <p xml:id="i-7RPwaeAJCG74hrc2uqHsjL">
            Irak har prövats hårt av krig och konflikter under lång tid.
            Enligt FN är 1,6 miljoner människor internflyktingar, och det
            finns stora brister vad gäller demokrati och mänsk­liga rättigheter.
            Behovet av humanitärt stöd för återuppbyggnad av landet är stort,
            inte minst i de områden som befriats från Daish.
          </p>
          <p xml:id="i-VAKcNfYiTKBW2a3kBZAKfb">
            I propositionen konstaterar regeringen kort behovet av stöd och
            nämner också de omfattande protester som skakade landet i början
            av oktober 2019. Tusentals människor demonstrerade mot den höga
            arbetslösheten, omfattande korruption och återkommande el- och
            vattenavbrott. Demonstrationerna bemöttes med kraftigt våld från
            polis och militär, internet och sociala medier stängdes ned. FN
            har rapporterat att drygt 500 demonstranter dödats och nära 7
            800 skadats. Den irakiska armén har medgett att dess styrkor använt
            för mycket våld mot demonstranterna och meddelat att ansvariga
            ska ställas till svars.
          </p>
          <p xml:id="i-YYjYHyt754sxQMnAcwdzyB">
            Vänsterpartiet är mycket kritiskt mot den irakiska regeringens
            bemötande av demonstrationer med legitima krav om en bättre levnadsstandard.
            För Sveriges del är det särskilt allvarligt mot bakgrund av att
            den svenska insatsen tränar den irakiska militären som varit delaktig
            i våldet mot sin egen befolkning. Under våren 2017 kom även uppgifter
            om grova övergrepp begångna av irakiska styrkor mot tillfångatagna
            Daish-krigare. Sammantaget väcker dessa händelser frågor om innehållet
            i den utbildningsinsats Sverige deltar i.
          </p>
          <p xml:id="i-KA8KqaKbgjdBntT9ZWi9Gf">
            Den eskalerade konflikten mellan USA och Iran påverkar i hög
            grad Irak. Det oansvariga agerandet från USA och Donald Trump
            att utomrättsligt låta avrätta den iranske generalen Qasem Soleimani
            har inneburit ökade risker för våra svenska soldater. Ett exempel
            är attacken från iranskstödd milis mot Tadjibasen i mars där svensk
            personal är stationerad och där två amerikanska och en brittisk
            soldat fick sätta livet till. Det förändrade säkerhetsläget bör
            tas i beaktande när det gäller det svenska deltagandet.
          </p>
          <p xml:id="i-3ooyL7ZYtrTBL2f1gGunjm">
            Men det är i första hand en förändring av insatsen som sådan
            som gör att Vänster­partiet inte längre kan stå bakom den svenska
            insatsen. Regeringen skriver kort i sin proposition om förhållandet
            mellan Operation Inherent Resolve (OIR) och Nato Mission in Iraq
            (NMI). Mot bakgrund av övergången till en ny fas för OIR pågår
            samtal om den framtida samordningen med Natoinsatsen. Vänsterpartiet
            menar att ett närmare samarbete med Natoinsatsen omöjliggör ett
            svenskt deltagande i OIR.
          </p>
          <p xml:id="i-SsNGuZWn7ScRmywLyAoKda">
            Sverige har redan beslutat om att bidra till Natoinsatsen som
            sådan. Det svenska försvarets integration med Nato har pågått
            under lång tid. Under samma tid har Nato och Natoländer genomfört
            tre misslyckade krig i Afghanistan, Irak och Libyen. Dessa krig
            har bidragit till stort lidande, till att miljontals människor
            tvingats på flykt och till framväxten av terrororganisationen
            Daish.
          </p>
          <p xml:id="i-XmfqWu5r7K4DiKfJQh1tU9">
            I mars 2017 presenterades slutsatserna av den regeringstillsatta
            utredningen av det svenska deltagandet i den Natoledda ISAF-insatsen
            i Afghanistan mellan 2002 och 2014. Utvärderingen presenterade
            förödande kritik, men trots det fortsätter det organisa­toriska
            hoptvinnandet med både Natostrukturer och Natoländer. Samtidigt
            som Sveriges deltagande i Natoinsatser drar resurser från Sveriges
            eget försvar är det svårt att se på vilket sätt det höjer Sveriges
            försvarsförmåga. Strävan efter ökad interoperabilitet gör oss
            dessutom alltmer beroende av Nato och skapar bilden av Sverige
            som en inofficiell Natomedlem. Vänsterpartiet är kritiskt till
            att Sveriges försvar i allt högre utsträckning integreras i Natos
            strukturer och med Natoländernas försvarsorganisationer. Att man
            nu för de två insatserna i Irak närmare varandra gör att Sverige
            bör avstå från deltagande.
          </p>
          <p xml:id="i-8NiNNPbDW2ctzjeqbztVjg">
            Riksdagen bör avslå regeringens proposition 2020/21:21 Fortsatt
            svenskt deltagande i den militära utbildningsinsatsen i Irak.
            Detta bör riksdagen besluta.
          </p>
        </div>
        <div xml:id="i-NK7yRGxQrEYqHvsEtcYCfR" type="signatureBlock">
          <list xml:id="i-UsuCbrXi6NmgEdfHwaM4HQ">
            <item xml:id="i-9RZbZKmq4BiD8qxtRp8uiL" type="signature">
              Håkan Svenneling (V)
            </item>
            <item xml:id="i-7PR38TqNcs7hvfQ3pFXyZQ" type="signature">
              Hanna Gunnarsson (V)
            </item>
            <item xml:id="i-Gr6rvKpS6k64G95Z4dwDQ7" type="signature">
              Jens Holm (V)
            </item>
            <item xml:id="i-8T4QTqBhttfJNMKk4H7rwV" type="signature">
              Lotta Johnsson Fornarve (V)
            </item>
            <item xml:id="i-8Z1uGohCGRW5RnekM5wtHy" type="signature">
              Yasmine Posio (V)
            </item>
            <item xml:id="i-Mjsw3yEZ1HDAYy6HVxfMoV" type="signature">
              Elin Segerlind (V)
            </item>
            <item xml:id="i-39xkzHqywaHZFQMdhEyWy8" type="signature">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
