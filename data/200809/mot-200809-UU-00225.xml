<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00225">
  <teiHeader>
    <fileDesc>
      <titleStmt>
        <title>Bolivia</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bolivia</title>
          <idno type="rdwebb">GW02U225</idno>
          <rs type="number">U225</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U225/text</ref>
          <ref type="dokument_url_html">http://data.riksdagen.se/dokument/GW02U225</ref>
          <ref type="dokumentstatus_url_xml">http://data.riksdagen.se/dokumentstatus/GW02U225</ref>
          <ref type="doc">http://data.riksdagen.se/fil/CACC9791-AAC7-45CA-B8F6-B0D068684CB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3FEqUmjAiGNHCjPdmyRAYJ" type="signed"/>
        <correspContext corresp="i-3FEqUmjAiGNHCjPdmyRAYJ">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction xml:id="i-PqGLPwbduQ3xMuopcxi7qS" type="numbering">
          <date when="2008-10-06"/>
        </correspAction>
        <correspAction xml:id="i-HvdMvkgCn9m93Nesa6BRXs" type="submission">
          <date when="2008-10-01"/>
        </correspAction>
        <correspAction xml:id="i-84EG1RWBBcgL8N8YSXgxqS" type="transfer">
          <date when="2008-10-01"/>
        </correspAction>
        <correspAction xml:id="i-4bstkXGKvxaYmukj9GSF97" type="assigned"/>
        <correspContext corresp="i-4bstkXGKvxaYmukj9GSF97">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-St6nNgaM7sxRcXQvvnjXLX">
            Förslag till riksdagsbeslut
          </head>
          <list style="ol">
            <item xml:id="i-RbrdB8KLzmqmP2YjooiXUh">
              Riksdagen tillkännager för regeringen som sin mening vad som
              anförs i motionen om att agera för att få stopp på det våld som
              pågår i Bolivia.
            </item>
            <item xml:id="i-2rnt29XGPUmad8wec36nar">
              Riksdagen tillkännager för regeringen som sin mening vad som
              anförs i motionen om att ge stöd åt den demokratiska utvecklingen
              i Bolivia.
            </item>
          </list>
        </div>
        <div type="motContent">
          <head xml:id="i-DdeFq9GqW2DNGeeePLvKAf" type="h1">
            Motivering
          </head>
          <p xml:id="i-DiBx8UzVFN3cSnLkYxRbJH">
            Sedan Evo Morales tillträdde som president i Bolivia har han
            ifrågasatts av delar av den egna befolkningen samt ibland också
            av delar av omvärlden. Oavsett vad man tycker om valet av ledare
            i ett land är det dock viktigt att respektera och stödja den som
            valts i en demokratisk process. Movimiento al Socialismo (MAS)
            som regerar för första gången har haft en svår första period vid
            makten. De saknade av naturliga skäl den politiska erfarenhet
            som tidigare ledarskikt hade, förutom att de dessutom ärvt hela
            den korrupta statsapparaten från tidigare administrationer. Det
            är därför inte konstigt att den nya administrationen haft en hel
            del svårigheter att brottas med.
          </p>
          <p xml:id="i-38FMc3njrJonZSTNWrRp63">
            Under de år som Morales varit president har regeringen t.ex.
            tvingats till den ena efter den andra brandkårsutryckningen när
            oppositionen försökt stoppa alla reformer. Oppositionen är missnöjd
            med Morales och vill inte införa en rättvis fördelningspolitik
            i landet. Framför allt vill de inte ha en ny konstitution som
            ger presidenten större befogenheter, ökar ursprungsbefolkningens
            rättigheter och omfördelar resurser från landets rikare lågland
            till det fattigare höglandet detta trots att en folkomröstning
            redan ett år innan valet av Morales klart visat att Bolivias gamla
            författning måste skrivas om. Den gamla, som kom till någon gång
            i mitten av 1800-talet, innebär en kraftig diskriminering av indianbefolkningen.
          </p>
          <p xml:id="i-LdKows8nxdNK4W9XU4Ln5A">
            Arbetet för förändring går inte i den takt man önskar, och de
            som arbetat för och röstat på MAS börjar i vissa fall tro att
            de glömts bort. MAS riksdagsledamöter har svårt att förklara för
            sina väljare att de inte kommit längre i förändringsarbetet. I
            ett land med enorma behov är förväntningarna skyhöga, och risken
            är att tron på demokratin försvagas då ledamöterna inte ges chansen
            att prestera vad de lovat på grund av att den tröga samhällsapparaten
            sätter käppar i hjulet, förutom bristen på ekonomiska resurser.
            Den fortsatta fattigdomen i kombination med höjda livsmedelspriser
            gör inte saken bättre.
          </p>
          <p xml:id="i-FeycB2DhJa6XCB6qm18KKj">
            Bolivia har dessutom under dessa år drabbats enormt av naturkatastrofer
            och klimatfenomen som resulterat i översvämningar och höjda flodnivåer
            i landet på 45 meter. Tiotusentals människor har tidvis tvingats
            lämna sina hem och många har dött. Faran med återkommande vattenburna
            epidemier i områden som Beni, där översvämningar har härjat i
            flera år nu, gör det hela ännu svårare.
          </p>
          <p xml:id="i-5KYMbNvTXnaPL1dpxCGRRr">
            Redan kort efter att Evo Morales tillträdde började det förekomma
            våldsamheter i Bolivia. Arbetet med den nya grundlagen har stött
            på motstånd av de 15 familjer som mer eller mindre kontrollerar
            Bolivia ekonomiskt och som inte har några intressen av att förbättra
            situationen för de miljontals indianer som nu fått ett hopp om
            förbättrade livsvillkor när för första gången en man från ursprungsbefolkningen
            valdes till president. Förutom de tidiga våldsamma demonstrationerna
            och attackerna mot myndigheter ser vi nu en eskalering av konflikten
            som blir alltmer blodig. Risken för att den gamla eliten kommer
            att försöka störta den demokratiskt valda regeringen är stor.
          </p>
          <p xml:id="i-7W8aHB4dar71J2hjpdKxP1">
            De s.k. illegala regionala folkomröstningarna och presidentens
            svar på dessa genom dels dialog med regionerna, dels folkomröstningen
            den 10 augusti där han återigen ges ett starkt stöd visar att
            regeringen försöker lösa de problem landet står inför på ett fredligt
            sätt. Att dessa omröstningar ändå genomförs är tecken på växande
            missnöje med Evo Morales även om regionerna samtidigt använder
            sig av det föreslagna politiska systemet med självstyre för regioner,
            kommuner och ursprungsbefolkning. Oppositionen vill inte gå med
            på Morales förslag att göra de regionala autonomiernas stadgor
            kompatibla med förslaget i konstitutionen. Morales å sin sida
            menar att dialog måste vara ömsesidig.
          </p>
          <p xml:id="i-DWU15EJzV1ghgkezDD2Jkc">
            Protesterna mot regeringen leds av det politiska styret och medborgarkommittéer
            i de östra regionerna. Deras krav är att regeringen ska återinföra
            en tidigare fördelning av inkomsterna från fossila bränslen samt
            att omröstningen om förslaget till ny konstitution stoppas eftersom
            denna bland annat innehåller ett förslag om jordreform och respekt
            för ursprungsfolkens territorier, vilket hotar de stora godsägarnas
            intressen.
          </p>
          <p xml:id="i-9wi6dL9UNCW4dBi9DWpFYX">
            Det är viktigt att vi som värnar och främjar demokrati i världen
            i detta läge ger Bolivias regering ett starkt stöd för en fortsatt
            fredlig process och att vi tar starkt avstånd från alla de gärningar
            som uppmuntrar till det våld som bara de senaste dagarna resulterat
            i minst 30 döda samt att vi sällar oss till den skara av latinamerikanska
            ledare som enhälligt gett den demokratiskt valda presidenten sitt
            stöd. Sverige har ett långsiktigt biståndssamarbete med Bolivia.
            Den svenska regeringen prioriterar demokratiutveckling i biståndet,
            vilket förhoppningsvis även avspeglar sig i övrig utrikespolitik
            vad gäller Bolivia.
          </p>
        </div>
        <div type="motSignatures">
          <list>
            <item xml:id="i-K3Bs3EKHWQezkt8uNVSyKP" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-9VBgKWY7fVzrc4cZETbVpY" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-HnjnRC68VsnwhFkvY3bTnF" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-CzYDALi85ZuRttGGKuGc8G" who="i-Q6UywURdDfH4kXfTm7hwEb">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
