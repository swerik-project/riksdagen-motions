<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00398">
  <teiHeader>
    <fileDesc>
      <titleStmt>
        <title>Södertäljeslussen och Mälarhamnar</title>
        <author corresp="i-HUjSZiwF294s3waLDaSH8f">av Agneta Berliner m.fl. (fp, m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertäljeslussen och Mälarhamnar</title>
          <idno type="rdwebb">GV02T398</idno>
          <rs type="number">T398</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T398/text</ref>
          <ref type="dokument_url_html">http://data.riksdagen.se/dokument/GV02T398</ref>
          <ref type="dokumentstatus_url_xml">http://data.riksdagen.se/dokumentstatus/GV02T398</ref>
          <ref type="doc">http://data.riksdagen.se/fil/F2EB4E88-7F51-45CE-8F7B-2184A13D9534</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SyUsm5ucCS3TNQSdE51dFv" type="signed"/>
        <correspContext corresp="i-SyUsm5ucCS3TNQSdE51dFv">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-VdihabCvvgRAFyrwU5mdKf"/>
          <note type="signatory" corresp="i-WpwTRcdcGLWddgdaUtKiwJ"/>
        </correspContext>
        <correspAction xml:id="i-J3iiSMfjWfQPrMu17purDf" type="referral">
          <date when="2007-10-16"/>
        </correspAction>
        <correspAction xml:id="i-QMnxtFAdoM8zGJTgFMnur8" type="dismissal">
          <date when="2007-10-16"/>
        </correspAction>
        <correspAction xml:id="i-G9GiH8fpKj5YDya5yyPxt" type="numbering">
          <date when="2007-10-05"/>
        </correspAction>
        <correspAction xml:id="i-28pCLGRFTwH2QSyt7QoCba" type="submission">
          <date when="2007-10-04"/>
        </correspAction>
        <correspAction xml:id="i-9ApseXXse7BdJBM6naK7Rf" type="transfer">
          <date when="2007-10-02"/>
        </correspAction>
        <correspAction xml:id="i-5UfyYV3cTd9LK1JyvRP762" type="assigned"/>
        <correspContext corresp="i-5UfyYV3cTd9LK1JyvRP762">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Am9urKnDWN3c7bz6WiM5pH" type="motBody">
        <div xml:id="i-7dkvjppjMFEpFKxGu1XbQb" type="motProposal" subtype="förslag">
          <head xml:id="i-57XTbVgZdrUy4vRtLDsRHa">
            Förslag till riksdagsbeslut
          </head>
          <p xml:id="i-RCLBx2K9KLRbmGYoZJPpYe">
            Riksdagen tillkännager för regeringen som sin mening vad som
            anförs i motionen om behovet av att bygga om slussen i Södertälje
            för att främja handelssjöfarten på Mälaren och för att vid behov
            sänka vattennivån.
          </p>
        </div>
        <div xml:id="i-JemQUhg3Sqg7Qj1qrCB375" type="motContent">
          <head xml:id="i-P3PX2nDCb77LoHw2DAU1wJ" type="h1">
            Motivering
          </head>
          <p xml:id="i-7HDX1j5RMehNF4fonTShQa">
            Slussen i Södertälje behöver byggas ut. Anledningarna är i princip
            fyra.
          </p>
          <list xml:id="i-KYWLcWAkbERbXwBpANC5zR" style="ol">
            <item xml:id="i-KYW2QTYKMiWoPBgwRB1bFa">
              Slussens nuvarande kapacitet begränsar handelssjöfarten och hämmar
              därmed näringslivet runt Mälaren.
            </item>
            <item xml:id="i-K6UhiuEywTZsJ31M7GtfDp">
              Minskade sjötransporter innebär ökade landtransporter, vilket
              är negativt från trafiksäkerhets- och miljösynpunkt.
            </item>
            <item xml:id="i-DYzbbKedmRe4WdMEM5z6VH">
              Minskade sjötransporter innebär även ökade järnvägstransporter,
              vilket innebär påfrestningar på det redan hårt belastade järnvägsnätet
              i regionen.
            </item>
            <item xml:id="i-XwvwFYE73DWYHA5xSNayvb">
              Risker för översvämning gör att utflödet ur Mälaren behöver kunna
              ökas.
            </item>
          </list>
          <p xml:id="i-DeR5fxxeFhLVFWLeDZUCy1">
            Mälarsjöfarten står idag för viktiga delar av transportförsörjningen
            avseende råvaror och färdigprodukter till industrier i Mälardalen
            och Bergslagen. Båttransporterna är dessutom en viktig del av
            ett miljövänligt transportsystem i Mälardalen, och det är därför
            angeläget att Mälarsjöfarten får möjligheter att utvecklas i takt
            med sjöfartens ökade betydelse.
          </p>
          <p xml:id="i-CQcVv7m6zHSjjt9xghEAk8">
            Mälarfarleden via Södertälje kanal förbinder Västerås och Köpings
            hamnar (Mälarhamnar AB) med Östersjön sjöfarten når långt in i
            landet i den mest befolkningstäta delen av Sverige. Detta leder
            till att behovet av landtransporter kan hållas nere, vilket gynnar
            miljön och trafiksäkerheten. Även behovet av järnvägstransporter
            mellan Stockholmsområdet och västra Mälardalen kan hållas nere,
            vilket ger mer utrymme för persontrafiken på det hårt belastade
            järnvägsnätet i regionen. Båda hamnarna, likväl som själva farleden,
            är utpekade att vara av riksintresse.
          </p>
          <p xml:id="i-U7ZNf2auNS9AdnxWxiabFm">
            Nivån på godstrafiken i Mälaren, varav cirka 80 procent berör
            hamnarna i Köping och Västerås, har nu legat ganska konstant under
            många år. Den alltmer ökande andelen fliseldning vid den inre
            Mälarregionens fjärrvärmeverk talar för att trafiken kommer att
            öka om förutsättningarna ges för detta. För att sjöfarten ska
            behålla sin konkurrenskraft som transportslag krävs idag större
            fartyg än då slussen i Södertälje byggdes. En utbyggnad av kanalen
            och den 80 år gamla slussen är därför nödvändig. Redan idag finns
            det fartyg som inte kan passera genom nuvarande sluss, vilket
            innebär ökad belastning på vägnätet. En utbyggnad medför att de
            modernaste fartygen på ett effektivare sätt kan trafikera Mälaren
            till gagn för näringslivet, miljön och trafiksäkerheten på vägarna.
            Dessa moderna fartyg är även ur kostnadssynpunkt effektivare genom
            att lastvolymen ökar och att lossnings- och lastningstiderna i
            hamn förkortas, vilket medför att näringslivet ökar sin konkurrensförmåga.
          </p>
          <p xml:id="i-VBr9n1f5emoWnPjBeQ6SjD">
            Klimat- och sårbarhetsutredningens delbetänkande Översvämningshot
            Risker och åtgärder för Mälaren, Hjälmaren och Vänern (SOU 2006:94)
            visar behov av förstärkt avvattning av Mälaren vid stora nederbördsmängder.
            Utredningen bedömer riskerna för översvämningar med allvarliga
            konsekvenser som acceptabelt höga. Till exempel hotas vid en översvämning
            vitala samhällsfunktioner i Stockholms innerstad, och runt Mälaren
            skulle en översvämning ge stora materiella skador. Infrastrukturen
            runt Mälaren är väl utbyggd; både vägar och järnvägar finns vid
            vattnets omedelbara närhet.
          </p>
          <p xml:id="i-BGt71NJmamTSMbMBb1MR2h">
            Konsekvenserna av en så kallad 100-årsnivå (högsta vattennivån
            inom en hundraårsperiod) i Mälaren är betydande. Bebyggelse, industrier
            och jordbruk skulle drabbas förhållandevis hårt. Värst utsatta
            är Västerås och Stockholm. Några bedömningar hämtade från KTH:s
            beräkningar:
          </p>
          <list xml:id="i-ASHCG9t73TCjKRdb4anxu8" style="ul">
            <item xml:id="i-W1zbSJyB5q2BfguR49ShSo">
              en byggnadsyta om 360 000 m² bostäder, kontor och service översvämmas
            </item>
            <item xml:id="i-L6hxPGDdPyzdGUF7YZDTYv">
              480 000 m 2 övrig bebyggelse inklusive industribyggnader drabbas
            </item>
            <item xml:id="i-2VtmMu5PM3iFu7HEmamdXm">
              avloppsnäten skulle påverkas i betydande omfattning
            </item>
            <item xml:id="i-HV8Pcm91dQVcEtBgGTmPFi">
              i centrala Stockholm finns risk för att bland annat Riddarholmstunneln
              för all järnvägstrafik söderut (getingmidjan) och delar av vägar
              vid Tegelbacken och i Gamla stan översvämmas
            </item>
            <item xml:id="i-CUZ823u9YyjGv7yEBSRAiP">
              systemet med försörjningstunnlar under Stockholm för vatten,
              el, tele och fjärrvärme kan också drabbas
            </item>
            <item xml:id="i-XEYXRWSx8nwbwsNodtVqEF">
              vissa industrier och förorenad mark, liksom betydande områden
              jordbruksmark och skogsmark, skulle sättas under vatten
            </item>
            <item xml:id="i-JS9R9FCxGEN3vMKXkPbWfH">
              risken för läckage av föroreningar är påtaglig, vilket skulle
              kunna påverka vattenkvalitén och vattenförsörjningen
            </item>
            <item xml:id="i-YPQ2NR4xQc9cT62LN9jWbg">
              flera järnvägs- och vägavsnitt skulle sättas under vatten
            </item>
          </list>
          <p xml:id="i-216j1n8sWTxsVuqZQAizyw">
            Slutsatsen är att det krävs kraftfulla återgärder för att minska
            riskerna men att möjligheterna att snabbt minska riskerna i Mälaren
            är begränsade. Enligt utredningens bedömning bör en rejäl ökning
            av avtappningskapaciteten komma till stånd så snart som möjligt,
            eftersom andra åtgärder för att minska översvämningsriskerna antingen
            inte ger tillräcklig effekt eller är dyrare. En rejält tilltagen
            avtappningskapacitet möjliggör också att man generellt kan hålla
            en högre vattennivå i sjön och tillåta större variationer i vattenstånd,
            något som gynnar naturmiljön och den biologiska mångfalden. Ett
            första snabbt steg är att möjliggöra ett ökat flöde i Södertäljesluss
            genom slussens ombyggnad.
          </p>
          <p xml:id="i-CwhYgoBur8MSog4RXjh67R">
            De senaste åren har slussporten in mot Mälaren bytts och fått
            full bredd. Lösningen mot Saltsjön görs dock i begränsad skala
            eftersom resurser saknas för en fullständig ombyggnad av slussen.
            En utebliven slussinvestering kan få allvarliga följder för både
            Mälarsjöfarten och miljön. En utebliven investering är också negativ
            för näringslivet och kan därmed leda till försämrad tillväxt.
            Statens ansvar för sjötransporterna, klimatpåverkan och ett långsiktigt
            hållbart transportsystem är oomtvistat. I de samhällsekonomiska
            beräkningar för utbyggnad av slussen som genomförts, har samhällsnyttan
            i samtliga fall varit positiv. Detta bör riksdagen som sin mening
            ge regeringen till känna.
          </p>
        </div>
        <div xml:id="i-PZbed2coQbuu4V8Bsy7GyY" type="signatureBlock">
          <list xml:id="i-PSCgqmcxptXmXbnsZMxyXS">
            <item xml:id="i-5Av53AwmPjVCaNi3pAJXLN" who="i-HUjSZiwF294s3waLDaSH8f" type="signature">
              Agneta Berliner (fp)
            </item>
            <item xml:id="i-Ceeo5QR4Tnojipncz5WjhG" who="i-VdihabCvvgRAFyrwU5mdKf" type="signature">
              Jessica Polfjärd (m)
            </item>
            <item xml:id="i-13Y47ZUT3Sa6dvJgkGVMFt" who="i-WpwTRcdcGLWddgdaUtKiwJ" type="signature">
              Staffan Anger (m)
            </item>
          </list>
        </div>
      </div>
    </body>
  </text>
</TEI>
