<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00256">
  <teiHeader>
    <fileDesc>
      <titleStmt>
        <title>Översyn av den svenska modellen</title>
        <author corresp="i-N9Pi9YpD4nvtCEsVp2CGcX i-AyN7HRP1y38PeQoLunJifb">av Staffan Danielsson och Jörgen Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av den svenska modellen</title>
          <idno type="rdwebb">GV02K256</idno>
          <rs type="number">K256</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K256/text</ref>
          <ref type="dokument_url_html">http://data.riksdagen.se/dokument/GV02K256</ref>
          <ref type="dokumentstatus_url_xml">http://data.riksdagen.se/dokumentstatus/GV02K256</ref>
          <ref type="doc">http://data.riksdagen.se/fil/185389C2-7EB0-4F3D-AFE2-E600A4265226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JVMJzxsF82xPT6UQWdths6" type="signed"/>
        <correspContext corresp="i-JVMJzxsF82xPT6UQWdths6">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction xml:id="i-EhSwpSWV1Rno1VCDzDm6Z4" type="referral">
          <date when="2007-10-16"/>
        </correspAction>
        <correspAction xml:id="i-JhRj5x6D7sg6oG2bn1UzLX" type="dismissal">
          <date when="2007-10-16"/>
        </correspAction>
        <correspAction xml:id="i-2rU3gxPxjHNsZ2sjDy1tPu" type="numbering">
          <date when="2007-10-04"/>
        </correspAction>
        <correspAction xml:id="i-QKaYunS1Viu1u9eA3hu89C" type="submission">
          <date when="2007-10-02"/>
        </correspAction>
        <correspAction xml:id="i-2VaCRgQMDsMHa4zWBnqoz4" type="transfer">
          <date when="2007-10-01"/>
        </correspAction>
        <correspAction xml:id="i-Lu3q9gK3QuMJD9NXhZRF5t" type="assigned"/>
        <correspContext corresp="i-Lu3q9gK3QuMJD9NXhZRF5t">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NVyZG3A9L9g6J95D8ivvVt" type="motBody">
        <div xml:id="i-MsJJNADrN6tzjMX287JY5r" type="motProposal" subtype="förslag">
          <head xml:id="i-8QG3CYtEt2tqVZTTtzwC77">
            Förslag till riksdagsbeslut
          </head>
          <p xml:id="i-BXvf5shNG6DS387iVYZ3FH">
            Riksdagen tillkännager för regeringen som sin mening vad som
            anförs i motionen om att göra en översyn av den svenska förvaltningsmodellen
            med oberoende myndigheter.
          </p>
        </div>
        <div xml:id="i-Gw3BGCjcv2h9Mu77VaLYpe" type="motContent">
          <head xml:id="i-DfEV4A2bRgPtBLwDyuTL1M" type="h1">
            Motivering
          </head>
          <p xml:id="i-RXG4s9EjQKTDc7BaMnZ2Nr">
            Vi har många heliga svenska modeller i Sverige, varav en är vår
            långa tradition med påstått oberoende myndigheter. Vi är rätt
            unika i världen med vårt system, men sannolikt har säkert vi mera
            rätt än andra länder som har fel. Ändå finns det anledning att
            ibland lyfta upp den här frågan till diskussion och för eventuella
            förändringar, vilket har skett regelbundet under förra seklet.
            Detta skedde senast på 1990-talet, nu är det 2007 och Sverige
            har varit medlem i snart 13 år i EU. Vi föreslår därför att riksdagen
            uppmanar regeringen att se över den här frågan och återkomma till
            riksdagen med resultaten av denna analys.
          </p>
          <p xml:id="i-BqNRjM2NwK8jiSNJnCHKma">
            Vi skickar också med några ingångar inför det arbetet.
          </p>
          <p xml:id="i-UqzwQfibBZg3UFqrHUKBJ">
            Samtidigt som vår svenska förvaltningstradition är oberoende
            myndigheter slår regeringsformen fast att regeringen styr riket
            och att myndigheterna lyder under regeringen. Många av de utredningar
            som gjorts genom åren har visat på att en starkare styrning av
            regeringen egentligen kunde vara rimligt. Det finns ofta en gråzon
            mellan regeringen och myndigheterna där oklarheter råder om vem
            som egentligen drivit fram besluten och har ansvaret. Just detta
            att ansvaret kan hamna mellan stolarna och skjutas fram och tillbaka
            mellan regeringen/ansvarig minister och myndigheten är inte bra.
          </p>
          <p xml:id="i-ALYC3Z4q5HKVRt3RSFC8qB">
            Den svenska modellen bygger på att det går att dra en gräns mellan
            politiska beslut och förvaltningsbeslut. Myndigheterna följer
            givetvis gällande lagar, men får också sina förordningar, sina
            pengaanslag och olika direktiv från regeringen, som också utser
            generaldirektör.
          </p>
          <p xml:id="i-7o7gTpw4ovjhfcdWkTF1Bo">
            De olika departementen har utöver de långt gående styrningsinstrumenten
            enligt ovan också ständigt löpande kontakter på alla nivåer med
            myndigheterna, dagligen och stundligen.
          </p>
          <p xml:id="i-YCDTw9LNDY8CPQmww73wVn">
            Myndigheterna och generaldirektören befinner sig således i en
            stark beroendeställning i en rad viktiga avseenden till regeringen.
          </p>
          <p xml:id="i-EwVAx7GUcShzJe6ohBjocZ">
            Den vanliga alternativa förvaltningsmodellen i t.ex. Europa är
            att departement och myndigheter finns i samlade ministerier, med
            ansvarig minister som chef och med ett tydligt och klart ansvar
            för hela verksamheten.
          </p>
          <p xml:id="i-KY4SusbYS23Mc78bnXs8Ee">
            Utöver den oklara ansvarsfördelningen som kan uppstå i den svenska
            modellen är det därtill så att myndigheterna besitter en mycket
            stor sakkunskap i sakfrågorna samtidigt som myndigheternas ledning
            ofta har väsentligt längre tjänstgöringstider än ministrarna.
            Detta gör att tjänstemannainflytandet över hur politiken och dess
            tillämpning utformas ofta kan vara mycket starkt, samtidigt som
            det formellt är regeringen som har det övergripande ansvaret.
          </p>
          <p xml:id="i-WTbKVwaboTefdRjRACTdXm">
            Det svenska systemet har utvecklats med rötter redan från 1600-talet
            och Axel Oxenstierna. Man ska dock akta sig att dra parallellerna
            för långt, och fram till 1809 års regeringsform hade ofta kungen
            den avgörande makten i hela systemet.
          </p>
          <p xml:id="i-Ma2GaEZkDuiBVymkvXPmWe">
            Under 1800-talet diskuterades flera gånger ministerietanken,
            vid 1868 års riksdag biföll t.ex. andra kammaren att ämbetsverken
            och departementen borde slås ihop. Men första kammaren gick emot
            och inget sådant skedde. Tankarna var uppe återigen i början av
            1900-talet utan att något hände, och även vid regeringsformens
            modernisering 1974 behölls den etablerade svenska förvaltningsmodellen.
          </p>
          <p xml:id="i-W54P3kfJrsEaPiYCk4bARU">
            Förvaltningsutredningen i början av 1980-talet ansåg att det
            egentligen inte fanns så starkt stöd för tudelningen mellan regering
            och myndigheter vare sig i den gamla eller nya regeringsformen.
            Man ansåg att den uppdelning som förstärktes under 1800-talet
            inte var ett resultat av någon i grundlagen förankrad strävan
            efter maktdelning utan snarare en följd av det vankelmod som präglade
            seklets förvaltningsreformer.
          </p>
          <p xml:id="i-nZmekfZUjLvs1bH42UofT">
            Uppenbarligen har ofta regeringarna inte fullt ut utnyttjat sina
            författningsenliga möjligheter att styra myndigheterna. I SOU
            1983:39 påpekas bestämt att den säregna tudelningen mellan regeringen
            och förvaltningen inte enbart är ett resultat av en uppskattad
            förvaltningstradition, utan snarare hänförligt till att regeringen
            av olika skäl valt att vara återhållsam och inte utnyttjat sina
            befogenheter till fullo.
          </p>
          <p xml:id="i-UY5wmjRP7HAMEnTzXyuzyr">
            Den svenska modellen är teoretiskt och till del även praktiskt
            mycket tilltalande, och huvudalternativet inför framtiden är sannolikt
            att hålla fast vid den. Den har dock betydande gråzoner att genomborra;
            den kan ge tjänstemännen väl stor makt samtidigt som regeringens
            styrning i praktiken kan vara mycket stor utan att man behöver
            ta det hela ansvaret för det.
          </p>
          <p xml:id="i-SYoVzxt2J6Qb6uXxAg6FrE">
            Sveriges EU-medlemskap har inneburit mycket samarbete och gemensamma
            beslut på olika nivåer inom EU, där det nödvändiga samarbetet
            mellan regering och myndigheter kan ge upphov till dubbelarbete,
            oklara handlingslinjer vid vissa tillfällen och långsamma beslutsvägar.
            Andra länder med starkare och tydligare samordning inom sina ministerier
            kan här ha ett försteg, och någon stor förståelse för den svenska
            modellens funktionssätt finns nog inte.
          </p>
          <p xml:id="i-3wHWqvzqDWf9r9UdicDXpP">
            Det är nog ändå så att det även i ett ministerium finns behov
            av att dela upp ansvarstagandet på olika nivåer, och i praktiken
            kanske de båda modellerna sakta närmar sig varandra. Självfallet
            finns det även nackdelar med ministeriemodellen som noga behöver
            analyseras.
          </p>
          <p xml:id="i-Ut2zKmFXmc2w3qoMTZeCEG">
            Sammanfattningsvis menar vi att det är dags att utifrån dagens
            verklighet återigen göra en översyn av den svenska förvaltningsmodellen.
          </p>
        </div>
        <div xml:id="i-HCTmUrLdCTo3niw7VWLz5J" type="signatureBlock">
          <list xml:id="i-BLqYaFZEw5DeHg76emBP9d">
            <item xml:id="i-BZLWKHsUFi6K7VsnZPB498" who="i-N9Pi9YpD4nvtCEsVp2CGcX" type="signature">
              Staffan Danielsson (c)
            </item>
            <item xml:id="i-XvCSkGefjZpFoFL2iqhnzV" who="i-AyN7HRP1y38PeQoLunJifb" type="signature">
              Jörgen Johansson (c)
            </item>
          </list>
        </div>
      </div>
    </body>
  </text>
</TEI>
