<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00020">
  <teiHeader>
    <fileDesc>
      <titleStmt>
        <title>med anledning av skr. 2011/12:82 Redogörelse för verksamheten inom Europarådets ministerkommitté m.m. under andra halvåret 2010 och helåret 2011</title>
        <author corresp="i-6Yv6bDMEdGpsmCZBFnnZk4">av Björn von Sydow m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:82 Redogörelse för verksamheten inom Europarådets ministerkommitté m.m. under andra halvåret 2010 och helåret 2011</title>
          <idno type="rdwebb">GZ02U20</idno>
          <rs type="number">U20</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U20/text</ref>
          <ref type="dokument_url_html">http://data.riksdagen.se/dokument/GZ02U20</ref>
          <ref type="dokumentstatus_url_xml">http://data.riksdagen.se/dokumentstatus/GZ02U20</ref>
          <ref type="doc">http://data.riksdagen.se/fil/F87D0372-2AAD-40F4-A423-209DB8065BEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-4tDVRAvPcYtEKG5uSGDqs7"/>
        <correspContext corresp="i-4tDVRAvPcYtEKG5uSGDqs7">
          <ref>Regeringsskrivelse 2011/12:82</ref>
        </correspContext>
        <correspAction xml:id="i-Y8adjwm9gfjpeVokv33T51" type="signed"/>
        <correspContext corresp="i-Y8adjwm9gfjpeVokv33T51">
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction type="referral" xml:id="i-MtPiDTkzzp3QpJJ5ZA11Xx">
          <date when="2012-04-13"/>
        </correspAction>
        <correspAction type="referral" xml:id="i-6A8s7Baoxc3Wcbue6wYQU5">
          <date when="2012-04-13"/>
        </correspAction>
        <correspAction type="dismissal" xml:id="i-4RmfZ5zVXdz5y6oda46wXF">
          <date when="2012-04-12"/>
        </correspAction>
        <correspAction type="dismissal" xml:id="i-YKbGMvGzFChUsnKKheECAM">
          <date when="2012-04-12"/>
        </correspAction>
        <correspAction type="submission" xml:id="i-CEJjrQzT7rujizDuBBm2z3">
          <date when="2012-04-03"/>
        </correspAction>
        <correspAction type="transfer" xml:id="i-YRLKJginmNAY7GE4FgYufh">
          <date when="2012-04-03"/>
        </correspAction>
        <correspAction type="assigned" xml:id="i-YZbqGH87CLypbbkyrrJa47"/>
        <correspContext corresp="i-YZbqGH87CLypbbkyrrJa47">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-T4i29GUbkwmfNtU44jbHSp">
            Förslag till riksdagsbeslut
          </head>
          <list style="ol">
            <item xml:id="i-5uUzJa58Evxx1FsPi9AjZL">
              Riksdagen tillkännager för regeringen som sin mening vad som
              anförs i motionen om Ungern.
            </item>
            <item xml:id="i-TvVT6FfjbAFETTRvUuYXRt">
              Riksdagen tillkännager för regeringen som sin mening vad som
              anförs i motionen om den bristfälliga demokratiska utvecklingen
              i Ryssland.
            </item>
            <item xml:id="i-Nsv4WivGpmq6gspMgywVaP">
              Riksdagen tillkännager för regeringen som sin mening vad som
              anförs i motionen om yttrande- och mediefrihet.
            </item>
            <item xml:id="i-PGr58tpqYHRXBnkgZBWtMR">
              Riksdagen tillkännager för regeringen som sin mening vad som
              anförs i motionen om EU:s anslutning till Europakonventionen för
              de mänskliga rättigheterna.
            </item>
            <item xml:id="i-433SouWdiu8iMQudp6waya">
              Riksdagen tillkännager för regeringen som sin mening vad som
              anförs i motionen om anslutning till konventionen om människohandel
              för sexuella ändamål.
            </item>
            <item xml:id="i-BavyMMcB1vBxkMtPDi1LoN">
              Riksdagen tillkännager för regeringen som sin mening vad som
              anförs i motionen om anslutning till konventionen om våld mot
              kvinnor och våld i nära relationer.
            </item>
          </list>
        </div>
        <div type="motContent">
          <head type="h1" xml:id="i-AHvTpLYMLpT5kSLeXVkZds">
            Parlamentarisk ledning
          </head>
          <p xml:id="i-GNAazwXyEQFjVq34XYvDWY">
            Den parlamentariska delegationen vid Europarådets parlamentariska
            församling lämnar varje år en rapport som därmed kan granskas.
            Men regeringen har under senare år skjutit på och minskat frekvensen
            av rapporterna till kammaren. Vi socialdemokrater har varit kritiska
            mot det. Vi tycker att det på det sättet inte blir den riktiga
            årliga parlamentariseringen av relationerna och politiken mellan
            riksdagen och regeringen vad gäller agerandet i Europarådets ministerkommitté.
          </p>
          <p xml:id="i-77mJciJLr3du1nH5K7i7du">
            Med årets skrivelse tycker vi oss se att regeringen återgått
            till det tidigare systemet med årliga skrivelser till riksdagen.
            Gott så.
          </p>
          <head type="h1" xml:id="i-2Qf9T9XiYdxKzGk5pkuKAC">
            Ungern
          </head>
          <p xml:id="i-Sh721sJMckY1kjzoZbWyp4">
            I Ungern växer tyvärr högerextrema partier samtidigt som den
            nationalkonservativa ungerska regeringen kopplar ett allt hårdare
            grepp om institutioner och medier. Tyvärr tas inget av detta upp
            i skrivelsen. I den svenska delegationens redogörelse för den
            parlamentariska församlingens verksamhet skriver vi om demokratins
            tillstånd i Ungern och redogör för den debatt vi haft om detta.
            Vi vill uppmana regeringen att redovisa för riksdagen vilka instruktioner
            som utrikesministern under 2011 och 2012 har givit till berörda
            svenska myndigheter om hur de ska agera i olika europeiska organisationer
            kring Ungerns konstitutionella utveckling och redovisa sin aktuella
            politik i detta hänseende. Detta bör riksdagen ge tillkänna.
          </p>
          <head type="h1" xml:id="i-mQHxXuJUrB2fAiDpPZTnM">
            Den bristfälliga demokratiska utvecklingen i Ryssland
          </head>
          <p xml:id="i-SY2SDhpzcMTwEF8jUJY1hP">
            De två senaste valen i Ryssland pekar på de stora demokratiska
            underskott som finns. Det vidimeras av valobservatörer och oberoende
            analytiker, liksom av tusentals demonstranter. Vi har invändningar
            gällande avsaknaden av samlade bedömningar av vad Sveriges regering
            gör beträffande Rysslands konstitutionella utveckling, till skillnad
            från behandlingen i skrivelsen av två andra länder som lösgjort
            sig ur det forna sovjetväldet Ukraina och Vitryssland. Från socialdemokratiskt
            håll menar vi att regeringen och utrikesministern beträffande
            Ryssland på nytt förbigår möjligheten att lämna en samlad analys
            av den auktoritära statsordning som finns i Ryssland sedan ca
            2003. Vi menar att det hade varit möjligt att ge en ordentlig,
            bredare och djupare analys av den ryska statsordningen för att
            vi därigenom ska få klart för oss vad det är som leder till att
            Rysslands politik många gånger är oförutsägbar och i strid med
            Europakonventionen och andra internationella åtaganden och konventioner.
            Detta bör riksdagen ge tillkänna.
          </p>
          <head type="h1" xml:id="i-V3dNt8cdrAtGk7UPefVkz4">
            Yttrande- och mediefrihet
          </head>
          <p xml:id="i-YAw4PUtp5qHL1Yfebc6B2E">
            Det finns starka skäl att vara oroad över utvecklingen inom medieområdet
            i många av Europarådets medlemsstater. Sedan länge är Rysslands,
            Turkiets och Italiens mediesituation djupt problematisk. I Turkiet
            har fortfarande inte tillräckligt gjorts för att undanröja de
            lagliga hinder som finns för en fri debatt. Det gäller t ex ifrågasättande
            av Turkiets enhet och omnämnande av massakrerna på bl a assyrier/syrianer
            i samband med Ottomanska rikets fall. I Ryssland så domineras
            medieområdet, särskilt tv, av regeringstrogna företag. Detsamma
            kan sägas om Italien, så länge Berlusconi var premiärminister
            i Italien. Ungerns nutida utveckling är också klart oroande.
          </p>
          <p xml:id="i-Qa31XtaeeMiqyF1vwMMk24">
            På senare år så har utvecklingen också i andra medlemsländer
            gått åt fel håll, med ökad mediekoncentration och med en allt
            svårare situation för många journalister när det gäller att bedriva
            en seriös och självständig bevakning av såväl politiken som ekonomiska
            aktörer. Hot och våld mot journalister som granskar makthavare
            är inte ovanligt. Sett över en längre tid, så har också det viktiga
            skyddet för journalisternas källor kommit att undergrävas i en
            rad medlemsstater. Källskyddet finns till för att t ex anställda
            inom myndigheter och företag anonymt ska kunna tipsa medier om
            t ex korruption och maktmissbruk. Att det finns en stark lagstiftning
            som skyddar journalisternas källor är avgörande för att medierna
            ska kunna fullgöra sin granskande uppgift.
          </p>
          <p xml:id="i-K7toQ9Hs8ug1towwjadT3K">
            Det konstaterades i den rapport om skyddet för journalisternas
            källor som lades fram för Europarådets parlamentariska församling
            i januari 2011. Rapportören föreslog bl a att alla länder skulle
            anta lagar som skyddar journalisternas källor, att Europarådet
            ska vara behjälpligt med att utforma förslag till sådana lagar
            och ge råd om förbättringar av befintlig lagstiftning, så att
            dessa kunde leva upp till Europakonventionens krav. Riktlinjer
            till åklagare och polis och utbildningsmaterial till domstolarna
            om hur konventionen ska tolkas på denna punkt ska också tas fram.
          </p>
          <p xml:id="i-S3pTXAQGAsKLVGBcMiPygN">
            Rapporten antogs enhälligt av Europarådets parlamentariska församling
            den 25 januari 2011.
          </p>
          <p xml:id="i-UXHidBS2gzYmpQTzyAQc8V">
            Regeringen bör i ministerkommittén arbeta för att rapportens
            rekommendationer och förslag genomförs i medlemsstaterna. Vi vill
            också uppmana regeringen att lägga fram en samlad politik på europeisk
            nivå för att säkra och stärka dessa fundamentala rättigheter.
            Detta bör riksdagen ge tillkänna.
          </p>
          <head type="h1" xml:id="i-HetwxCouUArwQhA5tgkLwZ">
            EU:s anslutning till Europakonventionen för de mänskliga rättigheterna
          </head>
          <p xml:id="i-SAtK2wQx3qSEajXak2opGz">
            Vi är bekymrade över att den skyldighet som genom Lissabonfördraget
            uppstod för EU att ansluta sig till Europakonventionen inte kunnat
            genomföras. EU har inte anslutit sig till Europakonventionen.
            Den är ett av de mest effektiva instrumenten till skydd för mänskliga
            rättigheter i världen. Kontrollen av hur konventionen efterlevs
            är unik tack vare Europadomstolen. Det danska ordförandeskapet
            ska ges stöd för ansträngningar att föra anslutningsprocessen
            vidare. Kompletterande initiativ bör identifieras för att kunna
            understödja steg i tidtabellens riktning. Vidare kan regeringen
            föra en dialog med företrädare för Storbritanniens regering som
            nu är ordförande i Europarådets ministerkommitté. Detta bör riksdagen
            ge tillkänna.
          </p>
          <head type="h1" xml:id="i-VdLHEvDCAABhU4Fe3DSxmC">
            Europarådets konvention mot människohandel för sexuella ändamål
          </head>
          <p xml:id="i-FfhkjZGT2iqgzVnmFfiQ77">
            Sverige har signerat Europarådets konvention om våld mot kvinnor
            och våld i hemmet och ratificerat Europarådets konvention mot
            trafficking. Europarådets konvention mot människohandel är ett
            viktigt steg i kampen mot människohandel och ett sätt att arbeta
            för dessa kvinnors och barns grundläggande rättigheter i Europa.
            En av Europarådets viktigaste uppgifter är att garantera och skydda
            de mänskliga rättigheterna i medlemsstaterna, och där ingår att
            söka hitta gemensamma lösningar på samhällsproblem som människohandel,
            organiserad brottslighet och brott mot barn.
          </p>
          <p xml:id="i-3neV2VRKXWDXte5LHzYV83">
            Varje enskilt land har ett ansvar, men även EU har ett uppdrag
            för att genomföra beslut. Men ännu har EU inte påbörjat sitt ratificeringsarbete.
            EU måste både tillträda konventionen samt verka för att alla dess
            medlemsstater gör detsamma. Dessvärre saknar flera av EU:s medlemsstater
            fortfarande en process som syftar till en ratificering av konventionen,
            och arbetet inom EU har stannat av. Den cyniska och hänsynslösa
            handeln med kvinnor och barn är vår tids slaveri och den måste
            bekämpas. Sverige har att driva även inom EU att Europarådets
            konvention mot människohandel för sexuella ändamål ratificeras.
            Detta bör riksdagen ge tillkänna.
          </p>
          <head type="h1" xml:id="i-CvFFi4ZkkDPUVXB35i6h1k">
            Europarådets konvention om våld mot kvinnor och våld i nära relationer
          </head>
          <p xml:id="i-KVc6apiAAUKEYQFGFyaiP4">
            Europarådets konvention om våld mot kvinnor och våld i nära relationer
            signerades vid ministermötet i Istanbul i maj 2011. Konvention
            är den första i världen. En ratificering av en konvention bör
            alltid föregås av en utredning. Men förslag om ratificering bör
            föras till riksdagen utan fördröjning. Vi vill inte se en lika
            utdragen process för ratificering av denna nya konvention som
            för konventionen mot trafficking för sexuella ändamål. Enligt
            olika källor beräknas mer än 127 miljoner kvinnor och flickor
            i världen vara könsstympade men ingen vet säkert hur många av
            dessa som lever i Europa. Men könsstympning är en av de grövsta
            kränkningar flickor och kvinnor kan utsättas för. Ingreppet leder
            ofta till allvarliga fysiska men även psykiska skador och ska
            ses som tortyr. Men vi vet att flickor utsätts för detta kränkande
            övergrepp även när könsstympning uttryckligen är förbjudet enligt
            lag. EU har heller inte något intresse för att ratificera denna
            konvention. Men EU och varje medlemsland ska underteckna och ratificera
            Europarådets konvention om förebyggande och bekämpande av våld
            mot kvinnor och våld i nära relationer. Detta bör riksdagen ge
            tillkänna.
          </p>
          <head type="h1" xml:id="i-8ADty7rR4Svjr7ZwwRErvX">
            Kvinnors sexuella och reproduktiva rättigheter i Europa
          </head>
          <p xml:id="i-TAV2NsZs8vcPwBg3SENrJt">
            Ungdomar har ofta begränsade kunskaper om sexuell och reproduktiv
            hälsa. De flesta är medvetna om risker i form av könssjukdomar
            och oönskad graviditet, men de underskattar enligt studier riskerna.
            I flera länder i Europa har antalet smittade av hiv ökat under
            senare år. Inte minst unga behöver kunskap om smittspridning och
            skydd. Alla män och pojkar, kvinnor och flickor har rätt att få
            tillgång till sexuell och reproduktiv hälsa och rättigheter där
            aborter är en viktig del. Den svenska regeringen i sin helhet
            måste även ta ansvar för att lyfta fram behovet att sexualundervisning
            och frågorna om kvinnors självklara rätt till abort. Det kan gälla
            såväl i Europarådet som i internationella sammanhang. Att neka
            eller begränsa tillgången till abort är också en diskriminering
            på grund av kön.
          </p>
          <p xml:id="i-3oi3N8G6W799tkadpme8nS">
            Rätten till abort ska ses som en del av internationella konventioner
            om mänskliga rättigheter och omfattas av Europakonventionen om
            mänskliga rättigheter. Abort ska vara laglig, säker och tillgänglig
            för alla kvinnor. Europarådet har i en rapport slagit fast att
            abort ska avkriminaliseras. Vi hävdar att ingen ska straffas för
            att ha spridit information om eller genomgått en abort i hemlandet
            eller något annat land. I dag kan kvinnor förnekas tillgång till
            laglig och säker abort även när graviditeten är resultatet av
            ett sexuellt övergrepp, våldtäkt eller incest eller när en fortsatt
            graviditet äventyrar kvinnans hälsa och liv. Alla kvinnor ska
            också ha tillgång till hälso- och sjukvård för behandling av komplikationer
            som har uppstått efter en abort, även om aborten var olaglig.
            Kvinnors rätt till fysisk och psykisk integritet innefattar rätt
            till abort. Mödradödligheten är nära förknippad med abortfrågan.
            Vi vill se abort som en mänsklig rättighet.
          </p>
          <head type="h1" xml:id="i-69pDWFfXh8EENbtHDsANRa">
            Avskaffandet av dödsstraffet
          </head>
          <p xml:id="i-ABAacmLGAps3yUPMJgs3NX">
            Arbetet för avskaffandet av dödsstraffet vilar på Europarådets
            grundläggande värderingar. Därför ställer Europarådet kategoriska
            krav på dödsstraffets avskaffande och har som mål att avskaffa
            dödsstraffet inte bara i Europa utan i hela världen. Europarådet
            har bidragit till att Europa är en zon där dödsstraffet avskaffats,
            med ett undantag: Vitryssland, som står utanför Europarådet och
            är det sista landet i Europa som fortfarande verkställer dödsstraff.
            Kampen för att avskaffa dödsstraffet gör långsamt men stadigt
            framsteg världen över.
          </p>
          <head type="h1" xml:id="i-2GArdbxx5TcZamVbN3rnZf">
            Hbt-rättigheter
          </head>
          <p xml:id="i-CjiVW9BzDyxfJLox8UncZX">
            Homo- och transfobin är fortsatt utbredd i Europa. Dagligen kränks
            hbt-personers mänskliga rättigheter. Ibland sanktioneras kränkningarna
            av det offentliga och myndigheter i Europarådets medlemsstater.
            På senare tid har vi också sett förslag och beslut om lagstiftning
            som inte har något annat syfte än att kringskära hbt-personers
            rättigheter. Detta har varit mest tydligt i Ryssland, Ukraina
            och Litauen där lagar både föreslagits och några också antagits
            som kan ha som resultat att tysta dem som arbetar för hbt-personers
            rättigheter.
          </p>
          <p xml:id="i-DHUH9ixqW7qx4StshkwpdD">
            Rätten att samlas och rätten att manifestera kränks också fortfarande.
            Prideparader i Moskva och Belgrad har nekats tillstånd att genomföras.
            Detta är oacceptabla inskränkningar av mänskliga rättigheter riktade
            mot en grupp enbart på grund av sexualitet och könstillhörighet.
          </p>
          <p xml:id="i-6dwAFZr568zQ7c3ibKDfYN">
            Människorättskommissionär Hammarberg har lyft frågorna om hbt-personers
            rättigheter på ett förtjänstfullt sätt i sin rapport discrimination
            on grounds of sexual orientation and gender identity in Europe
            i vilken han bl.a. konstaterar att Millions of people in Europe
            are discriminated, stigmatised and even victims of violence because
            of their actual or perceived sexual orientation or gender identity.
            They cannot fully enjoy their universal human rights. There is
            an urgent need for all European governments to remedy this situation
            and take policy and legislative measures to combat homophobia
            and transphobia.
          </p>
          <p xml:id="i-Vr91G7crxqsdxsjAmJR2Y2">
            Även det nytillträdda brittiska ordförandeskapet har satt frågorna
            om hbt-personers rättigheter högt på sin agenda för Europarådet.
            Alla sådana här initiativ bör stöttas tydligt av Sverige. De systematiska
            kränkningar och den systematiska diskrimineringen många av Europas
            hbt-personer utsätts för av sina egna regeringar och myndigheter
            hör inte hemma i 2000-talets Europa.
          </p>
        </div>
        <div type="motSignatures">
          <list>
            <item xml:id="i-L5VmSVLUJ1HNnBsRpr5orQ" who="i-6Yv6bDMEdGpsmCZBFnnZk4">
              Björn von Sydow (S)
            </item>
            <item xml:id="i-4cqdy5Y3hGyMaiE7PDia3A" who="i-9KG7jeGdkJDsSQQb3gKA2U">
              Urban Ahlin (S)
            </item>
            <item xml:id="i-67T43XV3BE2REn7VhjNjMR" who="i-8Nio1rUw3hSjL6pvCGw22Y">
              Carina Hägg (S)
            </item>
            <item xml:id="i-D1rfdZnzYMewJA6oTNc2Zx" who="i-4dHfDoweVJM2iAJu9BCQqo">
              Tommy Waidelich (S)
            </item>
            <item xml:id="i-AS8sNRHxpTCGEHqLGHCA4L" who="i-RZNwwHohbyBgLVVG4Dy1Bj">
              Carin Runeson (S)
            </item>
            <item xml:id="i-8QnvddNzLt5yAcbaLM5rPi" who="i-3YAEMbZXswzuyekFnSxXSF">
              Olle Thorell (S)
            </item>
            <item xml:id="i-2e24BEJvt1MVch4AyZcD8M" who="i-Bmi9XXt8ni373cdiv3K6qx">
              Kenneth G Forslund (S)
            </item>
            <item xml:id="i-HpPWvSsQ9Vxd1eV7UHnaf" who="i-XGshyFMh8wg9ExkBGYPjsr">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
