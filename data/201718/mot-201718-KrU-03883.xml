<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-03883">
  <teiHeader>
    <fileDesc>
      <titleStmt>
        <title>Bild- och formkonstnärers villkor</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3883 av Rossana Dinamarca m.fl. (V)</title>
          <idno type="rdwebb">H5023883</idno>
          <rs type="number">3883</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5023883/text</ref>
          <ref type="dokument_url_html">http://data.riksdagen.se/dokument/H5023883</ref>
          <ref type="dokumentstatus_url_xml">http://data.riksdagen.se/dokumentstatus/H5023883</ref>
          <ref type="docx">http://data.riksdagen.se/fil/9410CB08-2F94-4718-8107-74BAE708D8B4</ref>
          <ref type="pdf">http://data.riksdagen.se/fil/80E9AFD5-780D-4764-9577-6E0B23EEC60B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2g9McQDchUgsQw41KtpVQh" type="signed"/>
        <correspContext corresp="i-2g9McQDchUgsQw41KtpVQh">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-NbxRcGdKCRoMJn8JbR2TsC" type="submitted">
          <date when="2017-10-05"/>
          <time when="16:37:19"/>
        </correspAction>
        <correspAction xml:id="i-Ddx6YY2i7eCbGkx38e4vj9" type="reviewed">
          <date when="2017-10-05"/>
          <time when="21:36:15"/>
        </correspAction>
        <correspAction xml:id="i-4YJXHsprZvcp7GR2jFjL2h" type="referred">
          <date when="2017-10-13"/>
        </correspAction>
        <correspAction xml:id="i-MQ9mnvX7SAkdQ89wWdxJWL" type="assigned">
          <date when="2018-09-25"/>
          <time when="15:38:19"/>
        </correspAction>
        <correspContext corresp="i-MQ9mnvX7SAkdQ89wWdxJWL">
          <ref type="assignedTo">Kulturutskottet</ref>
        </correspContext>
        <correspAction xml:id="i-4jconSrSB9pqXxFQKWbZoA" type="behandlas_i"/>
        <correspContext corresp="i-4jconSrSB9pqXxFQKWbZoA">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3883 av Rossana Dinamarca m.fl.
          (V) Bild- och formkonstnärers villkor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FMHa4ggyv11ASN6kGuQMv4">
            Förslag till riksdagsbeslut
          </head>
          <list style="ol">
            <item xml:id="i-T844RmdyQtoZCFttPqFnWV">
              Riksdagen ställer sig bakom det som anförs i motionen om att
              regeringen bör utreda hur enprocentsregeln kan spela en större
              roll i framtida byggnationer och investeringar samt vilka eventuella
              sanktioner som kan vara aktuella mot byggherrar som inte tillämpar
              den, och detta tillkännager riksdagen för regeringen.
            </item>
            <item xml:id="i-T7ujHQoCkqV52ECFvs7nzR">
              Riksdagen ställer sig bakom det som anförs i motionen om att
              regeringen bör utforma ett direktiv som tydliggör när och hur
              statliga myndigheter, verk och bolag ska tillämpa enprocentsregeln
              samt att information om detta bör spridas på lämpligt sätt, och
              detta tillkännager riksdagen för regeringen.
            </item>
            <item xml:id="i-W6qP63xLgjguyYurqyk6Dc">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att enprocentsregeln
              blir en bindande miniminivå i budgeten för offentliga byggprojekt
              och tillkännager detta för regeringen.
            </item>
            <item xml:id="i-7aGPGP8VSYN1cj92SShSTf">
              Riksdagen ställer sig bakom det som anförs i motionen om att
              regeringen bör utreda förutsättningarna för att inrätta en fond
              för unga konstnärer som finansieras av transaktionsavgifter för
              äldre konst där upphovsrätten slutat gälla och tillkännager detta
              för regeringen.
            </item>
            <item xml:id="i-AoQ3SXtNXXAtdonYh4F3Ln">
              Riksdagen ställer sig bakom det som anförs i motionen om att
              regeringen bör vidta åtgärder för att säkra tillgången till konstnärsateljéer
              med rimliga hyror runt om i landet och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-UMbyay39FLPnSbSVYCbZnU" type="h1">
            Inledning
          </head>
          <p xml:id="i-JmFsALU2cqb63CDfgmnamt">
            Årligen görs flera miljoner besök på museer, konsthallar, konstföreningar
            och gallerier. Den svenska konstscenen är central både för ett
            vitalt kulturliv, men också för samhället och demokratin i stort.
            Trots det är villkoren och förutsättningarna för att konstnärerna
            ska kunna försörja sig på sitt konstnärliga arbete dåliga.
          </p>
          <p xml:id="i-9aeGze1phPZC8BbGCnQZb9">
            Många statliga kultursatsningar och en stor del av den statliga
            kulturpolitiken handlar om kultur för barn och unga. Det är bra,
            men det är också av stor vikt att fokusera på att förbättra förutsättningarna
            för de professionellt verksamma kulturskaparna. Kulturskaparnas
            arbets- och levnadsvillkor är inte bara avgörande för vilken mångfald
            och kvalitet som ska finnas på konstscenen. Det ter sig dessutom
            rimligt att alla de barn och unga som uppmuntras och ges möjlighet
            att utöva olika konstformer genom olika statliga satsningar och
            som sedan vill satsa på en konstnärlig yrkesbana faktiskt också
            ges en reell möjlighet att göra det i vuxen ålder.
          </p>
          <p xml:id="i-8Gf3aqFp5Frh8YXDn2n7Kq">
            Vänsterpartiet har länge drivit på för att stärka villkoren för
            de professionellt verksamma kulturskaparna. Det måste vara möjligt
            att leva på sitt kulturskapande under rimliga förhållanden. För
            det krävs bl.a. att kulturskaparna får en rimlig ersättning för
            sitt arbete, att avtal såsom MU-avtalet följs, att fler får möjlighet
            till fast anställning på kulturinstitutionerna och att socialförsäkringarna
            anpassas efter den verklighet som de frilansande kulturskaparna
            lever i.
          </p>
          <p xml:id="i-4ia6C8fLuF78a5wNFL9JR7">
            Hösten 2016 valde regeringen att ge en särskild utredare i uppdrag
            att göra en översyn av de statliga insatserna och villkoren för
            professionellt verksamma konstnärer. Mot bakgrund av att det snart
            är tjugo år sedan det togs ett helhetsgrepp om den statliga konstnärspolitiken
            för konstnärsgruppen som helhet anser Vänsterpartiet att detta
            är mycket välkommet och välbehövligt. Utredaren ska bl.a. kartlägga
            och beskriva konstnärernas förutsättningar att verka professionellt,
            med utgångspunkt i relevanta samhällsförändringar analysera de
            befintliga statliga ersättnings- och stödsystemen för konstnärer
            och vid behov föreslå förändringar i systemen som kan underlätta
            konstnärernas förutsättningar att vara yrkesverksamma samt föreslå
            eventuella förändringar för att förbättra möjligheterna att verka
            som professionell konstnär i hela landet. Uppdraget ska redovisas
            senast den 28 februari 2018.
          </p>
          <p xml:id="i-Grz1wcg7CciGp9Fq8nx1Mx">
            Konsten behöver även resurser. Vänsterpartiet anser därför att
            det är glädjande att vi tillsammans med regeringspartierna bl.a.
            överenskommit om en ekonomisk förstärkning av de stipendier och
            ersättningar som utbetalas till konstnärer i höstens budgetproposition.
            Det är bra, men inte tillräckligt.
          </p>
          <p xml:id="i-MaSzhinayoGbYKtJMpaEsw">
            Eftersom bild- och formkonstnärerna är den yrkesgrupp av kulturskapare
            som har de sämsta och mest osäkra ekonomiska villkoren har vi
            valt att avgränsa denna motion till just bild- och formkonstnärernas
            villkor.
          </p>
          <head xml:id="i-9JJbJhqkwvPhHMBFGXSH25" type="h1">
            Enprocentsregeln
          </head>
          <p xml:id="i-GzH24oeCvLfeXyinpp6R9E">
            Den s.k. enprocentsregeln – som stadgar att en procent av byggkostnaderna
            för offentliga investeringar eller byggprojekt ska gå till konstnärlig
            utsmyckning – var ett framsynt och kulturfrämjande beslut när
            den infördes. Regeln fyller en viktig funktion vid ny- och ombyggnationer
            för att vi ska få attraktiva och konstnärligt utformade offentliga
            miljöer. Dessutom är konstnärlig gestaltning av offentlig miljö
            en ekonomiskt betydelsefull arbetsmarknad för bild- och formkonstnärer.
            Enprocentsregeln spelar således en viktig roll ur flera hänseenden.
            Tyvärr följs den inte alltid.
          </p>
          <p xml:id="i-Hasm4USY5cZ8vZdZrVNLvc">
            Trots att många kommuner och landsting har riktlinjer eller målsättningar
            för enprocentsregeln visade Konstnärsnämndens rapport Ingen regel
            utan undantag, från 2013, att det bara är 33 procent av kommunerna
            och 37 procent av landstingen som tillämpar enprocentsregeln just
            som en regel. Även statliga myndigheter saknar direktiv för tillämpningen.
            Vänsterpartiet anser att det finns ett stort behov av tydligare
            riktlinjer och information kring enprocentsregeln och att det
            eventuellt behöver införas sanktioner mot dem som bryter mot regeln.
          </p>
          <p xml:id="i-TKgoUS381X5ucNSwhrbFsu">
            Ytterligare åtgärder behöver även övervägas på nationell nivå
            för att stimulera och skapa förutsättningar för att öka och fördjupa
            olika former av samverkan mellan offentliga aktörer – stat, landsting,
            regioner och kommuner – och privata aktörer. Det är bl.a. viktigt
            att konstnärerna kommer in tidigt i plan- och byggprocesserna.
            Konstnärlig kunskap och idéer behövs i dialog med arkitekter och
            andra för att projekten ska vara hållbara ekonomiskt, tekniskt
            och konstnärligt.
          </p>
          <p xml:id="i-JkwEZb8VumgAgbTLxsrwjp">
            Regeringen bör utreda hur enprocentsregeln kan spela en större
            roll i framtida byggnationer och investeringar samt vilka eventuella
            sanktioner som kan vara aktuella mot byggherrar som inte tillämpar
            den. Detta bör riksdagen ställa sig bakom och ge regeringen till
            känna.
          </p>
          <p xml:id="i-Ezrj3FZaJwWbb24pDJT9Qb">
            Regeringen bör även utforma ett direktiv som tydliggör när och
            hur statliga myndigheter, verk och bolag ska tillämpa enprocentsregeln
            samt att information om detta på lämpligt sätt sprids. Detta bör
            riksdagen ställa sig bakom och ge regeringen till känna.
          </p>
          <p xml:id="i-UixoZtYqBEttV2eTREoMf4">
            Enprocentsregeln är som ovan angetts en ekonomisk princip med
            målsättningen att vid nybyggnation, ibland även om- och tillbyggnad,
            avsätta en procent av budgeten för det specifika byggprojektet
            till offentlig konstnärlig gestaltning. Inom en del statliga verk,
            landsting, regioner och kommuner avsätts i stället en procent
            av den årliga nettoinvesteringsbudgeten. Anslaget är då inte direkt
            knutet till ett projekt. Det finns i Sverige ingen lag eller förordning
            som föreskriver hur och när enprocentsregeln ska tillämpas för
            konstnärlig gestaltning. Enprocentsregeln är ett riktmärke och
            således inte tvingande för vare sig staten, landstingen eller
            kommunerna. Vänsterpartiet anser att enprocentsregeln borde utgöra
            en lagstadgad miniminivå för hur stor andel av budgeten vid respektive
            byggprojekt som ska avsättas för konstnärlig gestaltning. Regeringen
            bör återkomma med ett förslag som innebär att enprocentsregeln
            blir en bindande miniminivå i budgeten för offentliga byggprojekt.
            Detta bör riksdagen ställa sig bakom och ge regeringen till känna.
          </p>
          <head xml:id="i-3b7Jb4xca8Qgf6YVnfDTaw" type="h1">
            Medverkans- och utställningsersättningsavtalet
          </head>
          <p xml:id="i-4hcWTpGDHcwCLmTr2uwMRP">
            Medverkans- och utställningsersättningsavtalet (MU-avtalet) är
            ett ramavtal för konstnärers medverkan vid utställningar som ingåtts
            mellan staten och Konstnärernas Riksorganisation, Sveriges Konsthantverkare
            och Industriformgivare, Svenska Fotografers Förbund och Svenska
            Tecknare. Avtalets syfte är att skapa bättre förutsättningar för
            bild- och formkonstnärer att få betalt för utfört arbete och innebär
            att konstnärer i samband med en utställning garanteras ersättning
            både för nedlagd arbetstid i samband med utställningen och för
            den konst som visas. MU-avtalet gäller för statliga institutioner
            men avtalets intention är att vara vägledande för hela branschen,
            även privata utställningsarrangörer.
          </p>
          <p xml:id="i-156H6mkzSWUbxSJUq5rYoA">
            MU-avtalet har inneburit att bildkonstnärer fått bättre villkor,
            men problemet är att avtalet följs alltför sällan. Drygt hälften
            av Sveriges utställningsarrangörer tillämpar MU-avtalet enligt
            vad som framgår av KRO/KIF:s rapport MU-barometer 2015 – en granskning
            av tillämpningen av MU-avtalet under 2014. Av KRO/KIF:s rapport
            framgår även att det finns en könsbaserad skillnad i hur konstnärer
            ersätts. I de fall då utställningsarrangörer ersätter enligt annan
            arvoderingsmodell än MU-avtalet erhåller manliga konstnärer i
            genomsnitt 52 procent mer i ersättning än kvinnliga konstnärer
            och mer än dubbelt så mycket som personer med en annan könsidentitet
            än man eller kvinna. Av de arrangörer som tillämpar MU-avtalet
            och har redovisat hur mycket de har betalat i utställnings- respektive
            medverkansersättning har manliga konstnärer i genomsnitt fått
            tio procent mer i ersättning än kvinnliga konstnärer. Ersättningsgapet
            mellan kvinnor och män är således betydligt mindre i de fall MU-avtalet
            tillämpas, men likväl finns det en könsbaserad skillnad.
          </p>
          <p xml:id="i-A64JcGVAwpirpPBhMWi4JS">
            Vänsterpartiet anser att alla utställningsarrangörer som får
            statliga bidrag ska tvingas att tillämpa MU-avtalet samt att det
            vidtas åtgärder för att tillförsäkra att det inte förekommer könsbaserade
            skillnader vid utbetalning av ersättning enligt MU-avtalet. Mot
            bakgrund av att det just nu pågår en utredning som ser över de
            statliga insatserna och villkoren för professionellt verksamma
            konstnärer, där MU-avtalet ingår, avvaktar vi utredningens resultat
            innan vi lägger några egna förslag på området.
          </p>
          <head xml:id="i-HmJc2biLv3qUYaiGF3c9dn" type="h1">
            Den individuella visningsersättningen
          </head>
          <p xml:id="i-4zkt3tyc14GJz1QDG3n2cb">
            Den individuella visningsersättningen (IV-ersättningen) är i
            dag Sveriges bredaste konstnärsstöd med ca 4 000 konstnärer som
            årliga mottagare. Syftet är att ge kulturskapare ekonomisk trygghet
            eftersom det enligt upphovsrättslagen är fritt att offentligt
            visa konstverk som överlåtits med konstnärens samtycke. Upphovspersonen
            kan således inte få någon upphovsrättsersättning för denna visning.
            IV-ersättningen kan kortfattat beskrivas som en ekonomisk kompensation
            som utbetalas för inskränkningen i konstnärens upphovsrätt när
            ett offentligägt verk visas för allmänheten. IV-ersättningen kan
            jämföras med den ersättning som tonsättare får när deras musik
            spelas offentligt eller med den ersättning som författare får
            när deras böcker lånas ut på bibliotek.
          </p>
          <p xml:id="i-CzPtbe4ALnKZWZn24Y7wrZ">
            En utbyggnad av den individuella visningsersättningen skulle
            vara ett steg på vägen för att stärka förutsättningarna för konstnärer
            genom att bidra till bättre arbetsvillkor och därmed underlätta
            för bildkonstens spridning. Det faktum att IV-ersättningen är
            just en ersättning och inte ett kulturpolitiskt bidrag utgör enligt
            Vänsterpartiet ett av många starka skäl till att konstnärsorganisationerna
            bör ges förhandlingsrätt om IV-ersättningen på samma sätt som
            författarorganisationerna förhandlar om biblioteksersättningen.
          </p>
          <p xml:id="i-4DHn47WEUvg8iAaPdB3HbS">
            Bildupphovsrätt i Sverige (BUS) ansvarar för fördelningen av
            IV-ersättningen. Under 2016 beviljades totalt 3 760 konstnärer
            stöd med ett belopp mellan 500 kronor och 42 000 kronor. Hur stor
            ersättningen blir beror bl.a. på hur mycket verket såldes för
            och om verket är beställt – hur synligt verket är. En tågstation
            genererar exempelvis en högre ersättning jämfört med om verket
            är placerat i ett slutet rum i ett stadshus. Förra året utgjorde
            kvinnliga konstnärer ca 59,5 procent av de sökande. När det gäller
            ersättningsnivån är kvinnorna fler i de lägre ersättningsnivåerna
            och männen fler i grupperna med höga ersättningar. Kvinnorna är
            överrepresenterade bland de yngre ersättningsmottagarna och män
            bland de äldre. Det är fler kvinnor än män som får ersättning,
            men männen får i genomsnitt en högre ersättning för visningen
            av sina verk. Vänsterpartiet anser att det är positivt att könsfördelningen
            bland de sökande är relativt jämn, men att det är problematiskt
            att mäns konst genererar högre ersättningar. För att uppnå en
            förändring på området behöver det finnas en högre genusmedvetenhet
            när det allmänna köper och beställer konst. Likaså kan det finnas
            skäl att se över möjligheten att justera villkoren för IV-ersättningen
            på ett sätt som leder till en mer jämställd fördelning av IV-ersättning
            även avseende nivåerna på ersättningen.
          </p>
          <p xml:id="i-UnMNzrckrsCMEWVuHF18tc">
            Liksom MU-avtalet är IV-ersättningen föremål för den pågående
            utredningen, varmed vi avvaktar med att lägga förslag på området.
          </p>
          <head xml:id="i-DrUG6md9Q2D1aBQuHAMVsY" type="h1">
            En tredje anställningsform för bild- och formkonstnärer
          </head>
          <p xml:id="i-QpPzf56SYJadFZDFkaVjx1">
            Det är viktigt att professionellt verksamma kulturskapare både
            får en rimlig lön och har samma sociala förmåner som andra yrkesarbetande
            människor i samhället. Trots att konstnärers förutsättningar skiljer
            sig kraftigt från den egna företagarens eller den fast avlönade
            arbetarens förutsättningar så antas konstnären fungera i ett system
            som är anpassat efter den fasta månadslönen eller småföretagets
            struktur. Detta leder ofta till att konstnären hamnar utanför
            de vanliga försäkringssystemen med rätt till a-kassa, pension
            eller sjukförsäkring.
          </p>
          <p xml:id="i-R3BzvRCpFfGYsjcaMGzFe2">
            En modell för att komma runt dessa problem och som har förbättrat
            frilansarnas möjligheter till försörjning och kompetensutveckling
            mellan uppdragen är den tredje anställningsformen, de s.k. teater-,
            musik- och dansallianserna (även benämnd som scenkonstallianserna).
            Frilansande skådespelare, dansare och musiker kan där ha en grundanställning
            och när de får annat uppdrag tar de tjänstledigt från alliansen.
            Dessa allianser erbjuder vidareutbildning och hjälp med förmedling
            av uppdrag, både till dem som är anställda och till dem som inte
            har haft möjlighet att anställas. Därigenom får konstnärerna en
            relativ trygghet, samtidigt som de kan utvecklas konstnärligt
            och bidra till ett rikare kulturliv för alla. För bild- och formkonstnärer
            saknas dock motsvarande anställningsform. Vänsterpartiet vill
            därför undersöka möjligheterna att skapa en konstnärsallians för
            bild- och formkonstnärer och avser att återkomma med ett sådant
            förslag om pågående utredning inte lägger något förslag på detta
            område.
          </p>
          <head xml:id="i-Po2Y6HHe5zUveDyz1hyz98" type="h1">
            En ny konstnärsfond
          </head>
          <p xml:id="i-We8tcAiGCWhWp2RGWtoNsN">
            När konst ökar i värde och handlas för högre priser är det en
            konstruktiv och ekonomiskt förnuftig tanke att en del av värdeskapandet
            i den kommersiella konstmarknaden går tillbaka som satsningar
            på nutida konstnärer och på så sätt bidrar till att underlätta
            för ny konstproduktion samt säkerställa mångfald och ett framtida
            värdeskapande på konstmarknaden.
          </p>
          <p xml:id="i-CV8UR6dBKPPGsrcSvQPj7F">
            I Norge infördes 1948 ett slags konstavgift baserad på principen
            droit de suite (följerätt) med syftet att konstnären och hens
            anhöriga skulle ha rätt till en del av de värdestegringar som
            inträffade när konstverk såldes vidare. Fonden skulle i första
            hand ge äldre konstnärer och avlidna konstnärers familjer en inkomst
            och pension. Den största delen av fondens tillgångar går fortfarande
            till konstnärer över 60 år, men även till arbetsstipendier och
            etableringsstöd till konstnärer, projektstöd och inrättande av
            Artspace samt fyra årliga prestigefyllda konstpriser.
          </p>
          <p xml:id="i-WJQ6AKacerXzDKXrjNaD4W">
            Den norska konstavgiften på fem procent omfattar bildkonst, konsthantverk
            och foto, och tas ut av all försäljning av konst i Norge med ett
            försäljningspris på mer än 2 000 kr, på såväl andrahandsmarknaden
            som förstahandsförsäljning och konstnärliga gestaltningsprojekt.
            Det finns få motsättningar kring det norska konstavgiftssystemet.
            Vissa säljare har dock påpekat att det skulle kunna innebära konkurrensnackdelar
            för aktörer i Norge att sälja äldre verk p.g.a. den norska konstavgiften
            och därmed leda till att konstförsäljningen i detta segment flyttar
            utomlands. Hittills finns det dock inget som tyder på att avgiften
            påverkar omsättningen i Norge negativt, eller leder till ökad
            försäljning utomlands.
          </p>
          <p xml:id="i-NLvESHryGXZ35BMK12ppje">
            Regeringen tillsatte 1996 en utredning med uppgift att utarbeta
            ett förslag till regelsystem avseende en offentligrättslig avgift
            på vidareförsäljning av icke upphovsrättsligt skyddad konst. Året
            därefter presenterades betänkandet En fond för unga konstnärer
            (SOU 1997:106), vars förslag till stor del liknar den norska modellen.
            I utredningen föreslås att en avgift ska tas ut när en näringsidkare
            i sin yrkesmässiga verksamhet säljer vidare eller förmedlar en
            vidareförsäljning av ett konstverk som inte omfattas av den upphovsrättsliga
            giltighetstiden, dvs. då det gått mer än sjuttio år från upphovsmannens
            dödsår. Detta avgiftssystem skulle således ta vid då den upphovsrättsliga
            regleringen upphör. Vidare föreslogs att avgiftsplikten, i likhet
            med vad som gäller enligt följerätten, ska omfatta alster av bildkonstverk
            inklusive tredimensionella verk samt fotografiska verk och att
            avgiftsskyldighet endast ska föreligga i de fall försäljningspriset
            exklusive mervärdesskatt överstiger en tjugondel av basbeloppet.
            Utredningen föreslog att de uppburna avgifterna inte skulle gå
            in i statsbudgeten utan i stället bilda en särskild fond, Konstnärsfonden,
            för att användas dels till bidrag till sammanslutningar som ägnar
            sig åt verksamhet som stöder grupper av bildkonstnärer, dels till
            individuella bidrag åt yngre eller i övrigt mindre etablerade
            bildkonstnärer. Utredningens förslag realiserades dock aldrig,
            vilket vi beklagar.
          </p>
          <p xml:id="i-Nq8zProvoDdTnExy5WoVUp">
            Att inrätta en konstfond likt den i Norge och såsom utredningen
            föreslog skulle generera medel för ny konstproduktion utan att
            belasta statskassan och samtidigt skapa förutsättningar både för
            att främja en underfinansierad bransch och för att säkerställa
            en god återväxt av samtida konst vilket även gynnar konsthandeln
            på lång sikt. På så sätt kan dåtidens stora konstnärer skapa förutsättningar
            för nya generationers konstnärer. Den ekonomiska omfördelning
            och de investeringar i framtidens konst som detta innebär gynnar
            både samhället i stort och den samtida konsten.
          </p>
          <p xml:id="i-8yWdxtUMvwsSSuwjH5o2gh">
            Regeringen bör därför utreda förutsättningarna för att inrätta
            en fond för unga konstnärer som finansieras av transaktionsavgifter
            på äldre konst där upphovsrätten slutat gälla. Detta bör riksdagen
            ställa sig bakom och ge regeringen till känna.
          </p>
          <head xml:id="i-21u5x3jwDjmbk6qbLRd9KK" type="h1">
            Konstnärsateljéer
          </head>
          <p xml:id="i-WZZ4kojqEtPsSGPc9RqKvZ">
            Konstnärer behöver också någonstans där de kan verka. Ateljén
            är den fysiska och symboliska plats där konsten produceras och
            som är av yttersta vikt för att kunna utveckla en konstscen. Konstnärsateljéer
            kan se ut på många olika sätt. De kan vara av enklare beskaffenhet
            samtidigt som exempelvis många offentliga konstuppdrag och den
            byggnadsanknutna konsten kräver större verkstäder. För konstnärerna
            innebär detta att de både behöver en egen ateljé att arbeta i
            men också tillgång till större produktionsverkstäder, med volym
            och maskinell utrustning.
          </p>
          <p xml:id="i-S2BDHXqqsKH7jrNwRPZfYp">
            En stor fråga för framför allt storstäderna är den om ateljéernas
            överlevnad i en snabb urbanisering där kraftigt ökade mark- och
            fastighetspriser gör konkurrenssituationen svår för konstnärer.
            Det är angeläget att skapa utrymme för konstnärlig produktion
            på helt nya platser samtidigt som hållbara lösningar behöver hittas
            för befintliga lokaler. Många konstnärer har ofta använt sig av
            lokaler i tidigare industrifastigheter, skolor som har tagits
            ur bruk och institutioner. Flertalet av dessa ateljélokaler finns
            i kulturhistoriskt värdefulla byggnader som inte sällan har ett
            eftersatt underhåll. Nödvändiga renoveringar kräver insatser som
            medför hyreshöjningar, vilket i många fall gör det svårt för konstnärerna
            att stanna kvar i sina ateljéer. Mot bakgrund av att inkomsterna
            för konstnärer generellt sett de senaste åren stått stilla eller
            t.o.m. har minskat, i förhållande till den generella prisökningen
            och inte minst den konstanta boprisökningen, är det viktigt att
            det både finns tillgång till ateljéer och att hyrorna för såväl
            nya som gamla ateljélokaler inte skjuter i höjden.
          </p>
          <p xml:id="i-F1HEpsKttGyEPvnkDEwn9U">
            I Konstnärernas Riksorganisations rapport Årets Konstkommuner
            2017 framgår att enbart en knapp tredjedel av landets kommuner
            (30 procent) svarar ja eller delvis på frågan om de har någon
            form av stöd till ateljéer eller kollektivverkstäder för konstnärer.
          </p>
          <p xml:id="i-6VRjvMak2uWcCLX47KxJyb">
            Tillgången till ateljéer och hyressättningen för desamma är i
            första hand en kommunal fråga, men Vänsterpartiet anser att den
            även är av ett samhälleligt och nationellt intresse. Regeringen
            bör därför vidta åtgärder för att säkra tillgången till konstnärsateljéer
            med rimliga hyror runt om i landet. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-7sFfVFWnHdRp7Rk9FMvrFG">
              Rossana Dinamarca (V)
            </item>
            <item xml:id="i-6Bp3DtE2Pqw3xeVb2YEgQv">
              Nooshi Dadgostar (V)
            </item>
            <item xml:id="i-BXt19v2SRrzaYRpUChttfy">
              Lotta Johnsson Fornarve (V)
            </item>
            <item xml:id="i-YYXDEhsfGoZMbcf9rA1xbW">
              Maj Karlsson (V)
            </item>
            <item xml:id="i-An7B6w6KwzJRAHnX1xCxkR">
              Karin Rågsjö (V)
            </item>
            <item xml:id="i-YQBXwkuQktLxwtM2fbNQdo">
              Linda Snecker (V)
            </item>
            <item xml:id="i-SZyS2KbeAXso4GBspW48cw">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
