<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00303">
  <teiHeader>
    <fileDesc>
      <titleStmt>
        <title>Ekonomiska sanktioner mot Iran</title>
        <author corresp="i-K9wb3d9SN57ELciCDC88jz">av Mats G Nilsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekonomiska sanktioner mot Iran</title>
          <idno type="rdwebb">GV02U303</idno>
          <rs type="number">U303</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U303/text</ref>
          <ref type="dokument_url_html">http://data.riksdagen.se/dokument/GV02U303</ref>
          <ref type="dokumentstatus_url_xml">http://data.riksdagen.se/dokumentstatus/GV02U303</ref>
          <ref type="doc">http://data.riksdagen.se/fil/D014EEC4-AF18-4001-A8BB-E66FE5D74F28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K9wb3d9SN57ELciCDC88jz</idno>
            <name>Mats G Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AKisb5bQnv5GWgMKsaA3n4" type="signed"/>
        <correspContext corresp="i-AKisb5bQnv5GWgMKsaA3n4">
          <note type="signatory" corresp="i-K9wb3d9SN57ELciCDC88jz"/>
        </correspContext>
        <correspAction xml:id="i-SwAT3ADLLUa4uNEsSATsvc" type="referral">
          <date when="2007-10-16"/>
        </correspAction>
        <correspAction xml:id="i-Bg2wsswHL8TdbcuchYkiUm" type="dismissal">
          <date when="2007-10-16"/>
        </correspAction>
        <correspAction xml:id="i-GqoQBvEsTb4tQSBgLkDqJo" type="numbering">
          <date when="2007-10-08"/>
        </correspAction>
        <correspAction xml:id="i-HHtx3ePPbYCCooXq2GTaNX" type="submission">
          <date when="2007-10-04"/>
        </correspAction>
        <correspAction xml:id="i-8Jij22U7JBMgSumQaaV2wd" type="transfer">
          <date when="2007-10-04"/>
        </correspAction>
        <correspAction xml:id="i-4SrfjztGJUiQebTKR7WsvQ" type="assigned"/>
        <correspContext corresp="i-4SrfjztGJUiQebTKR7WsvQ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RdSQ6xBjNa2dY6Zrb6uAe2" type="motBody">
        <div xml:id="i-RADqqN7VWNv6v1wWQXde6k" type="motProposal" subtype="förslag">
          <head xml:id="i-8qh92aULaapanxKSRsW9xM">
            Förslag till riksdagsbeslut
          </head>
          <list xml:id="i-3F7xcXnHnqtnrqZDorskTU" style="ol">
            <item xml:id="i-2ddT7NwmE88fYA9fBxegF2">
              Riksdagen tillkännager för regeringen som sin mening vad som
              anförs i motionen om att Sverige i Förenta nationerna och i Europeiska
              unionen ska verka för kraftfulla sanktioner mot Iran så länge
              Iran fortsätter sitt kärnvapenprogram.
            </item>
            <item xml:id="i-EyUfLZa7K3fXHuTm7cdiLX">
              Riksdagen tillkännager för regeringen som sin mening vad som
              anförs i motionen om att Sverige i Förenta nationerna och i Europeiska
              unionen ska verka för kraftfulla sanktioner mot Iran så länge
              Iran fortsätter att hota Israel.
            </item>
          </list>
        </div>
        <div xml:id="i-RNAQxozFGcyLBt9s5edUqX" type="motContent">
          <head xml:id="i-Ue3TbejX2HByAAg4JSRSSJ" type="h1">
            Motivering
          </head>
          <p xml:id="i-2c3VGHmEyp22q93wbGZzrk">
            Ledande politiker anklagas ibland för att vara otydliga och inte
            förmå ge raka svar. Den iranske presidenten Mahmoud Ahmadinejad
            tillhör inte den sortens politiker. Han har inga som helst svårigheter
            att tydligt formulera sina framtidsvisioner och åsikter:
          </p>
          <p xml:id="i-5eG1dLngWFQsDi5U8BYJ6g">
            Israel måste raderas ut från världskartan (oktober 2005).
          </p>
          <p xml:id="i-GCoVbb34SjWdGwWwE82DrX">
            Antisemitiska uttalanden och Israelhat är förvisso vardag i Iran
            men under konferensen The world without Zionism var det första
            gången som Irans president direkt och offentligt hotade Israels
            existens. Detta hot har sedan konsekvent återupprepats. President
            Ahmadinejad har också tillkännagivit att nedräkningen för Israels
            tillintetgörelse har inletts. I logik med detta syns inskriptioner
            som Död åt Israel och Israel måste raderas från kartan under militärparader
            i Teheran. De trycks på de nya Shahabmissiler som har kapaciteten
            att nå Israel med nukleära laddningar. Det går inte att undgå
            att se vart detta bär hän om inget görs.
          </p>
          <p xml:id="i-SL4voboYfu4mDRzsNVoBCP">
            Iran har under en lång rad av år trotsat världssamfundet. År
            2004 slöt Iran ett avtal med EU där man lovade att dra ned på
            större delen av sin urananrikning för att ett år senare återuppta
            sin framställning av uran i Isfahan. IAEA antog i september 2005
            resolution GOV/2005/77 där Irans brott mot icke-spridningsavtalet
            fastslogs. Under januari 2006 bröt Iran upp IAEA:s sigill vid
            utrustning för anrikning, förvaring och testning i Natanz. I april
            meddelade man att anrikningsprogrammet vid Natanz varit lyckosamt.
            Den 31 augusti 2006 passerades säkerhetsrådets deadline då Iran
            skulle ha stoppat sin framställning av nukleärt bränsle utan att
            Iran hörsammat kravet.
          </p>
          <p xml:id="i-Cv2RZun8j3cxWVPnWfszG7">
            FN:s säkerhetsråd har beslutat om sanktioner mot Iran som är
            bindande för alla medlemsstater. I december 2006 röstar ett enhälligt
            FN:s säkerhetsråd igenom resolution 1737. Det iranska atomprogrammet
            utgör ett hot mot internationell fred och säkerhet. FN riktar
            handelssanktioner mot export av teknik och utrustning med nukleär
            anknytning till Iran. I mars 2007 antar FN:s säkerhetsråd resolution
            1747 med skärpta krav på Iran då IAEA rapporterat att Iran bryter
            mot resolution 1737 genom att inte avbryta sin anrikning av uran.
          </p>
          <p xml:id="i-LicgYX2dk5j3T9TQgW1a6v">
            President Ahmadinejad har deklarerat att Iran nu nått den punkt
            där man kan massframställa nukleärt bränsle. IAEA bekräftar att
            Iran nu startat tusentals centrifuger och lagt produktion i underjordiska
            anläggningar. Man bedömer att Iran nu kan befinna sig tre till
            åtta år från att producera egna kärnvapen. Den långsiktiga trenden
            är tydlig. Vi ser hur Iran genom ständiga brott mot överenskommelser,
            fördrag och resolutioner målmedvetet köper sig tid för fortsatt
            nukleär forskning. En forskningsprocess som går allt snabbare
            och strider mot såväl icke-spridningsavtalet som FN:s bindande
            resolutioner.
          </p>
          <p xml:id="i-GWEeSs4BW6ebZh718me4j7">
            Samtalen mellan EU och Iran om atomprogrammet har gått i stå.
            Tillsammans med USA vill Frankrike se en tredje sanktionsomgång
            från FN:s säkerhetsråd. Frankrike tar även initiativ till att
            höja den europeiska ambitions­nivån gällande mer långtgående ekonomiska
            sanktioner. President Sarkozy har även skickat signaler till det
            egna näringslivet om att avstå från ytterligare handel med Iran.
          </p>
          <p xml:id="i-TAp7MiNVJzyfuPgUYPjupF">
            Med EU:s starka ekonomiska ställning gentemot Iran följer inte
            bara en möjlighet att agera, utan även en skyldighet. Irans handel
            med EU uppgår till cirka 30 procent av landets ekonomi. Samtidigt
            utgör denna handel endast 1 procent av EU:s ekonomi. Om viljan
            verkligen finns kan EU påverka Iran med ekonomiska sanktioner.
            Sverige bör kraftfullt agera på EU-nivå. EU kan fatta beslut om
            avskaffandet av exportkrediter. Det är också fullt möjligt att
            begränsa bankernas transfereringar av medel till och från Iran.
            En total bojkott kan inte uteslutas.
          </p>
          <p xml:id="i-TsgtDCY61Xz24Ktdfiapar">
            Irans högsta ledning hotar Israel med utplåning. Det är ett hot
            som saknar motstycke inom världssamfundet. Detta måste ses i kombination
            med att Iran, i öppen strid mot IAEA och ett enat säkerhetsråd,
            gör allt aggressivare satsningar på sitt atomprogram. Iran kan
            inom kort förfoga över de resurser som gör det möjligt att verkställa
            hoten mot Israel. Vi måste använda varje tillgängligt verktyg
            för att den eskalerande atomkrisen ska få en fredlig lösning.
            Genom att med ekonomiska medel tvinga Iran att hörsamma FN:s och
            IAEA:s krav, har vi fortfarande möjlighet att hejda ett storskaligt
            krig i regionen.
          </p>
        </div>
        <div xml:id="i-S8Aip287ajXBmi5ZpYnAvP" type="signatureBlock">
          <list xml:id="i-BK2PKFCouU8W726HYZ89np">
            <item xml:id="i-TK3Anyg5GVkbNDWdEYhBV3" who="i-K9wb3d9SN57ELciCDC88jz" type="signature">
              Mats G Nilsson (m)
            </item>
          </list>
        </div>
      </div>
    </body>
  </text>
</TEI>
