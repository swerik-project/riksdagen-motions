<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03303">
  <teiHeader>
    <fileDesc>
      <titleStmt>
        <title>Utgiftsområde 11 Ekonomisk trygghet vid ålderdom</title>
        <author corresp="i-YSKeLiTp6e1eVBrTwK4cRX">av Aron Modig m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3303 av Aron Modig m.fl. (KD)</title>
          <idno type="rdwebb">H4023303</idno>
          <rs type="number">3303</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023303/text</ref>
          <ref type="dokument_url_html">http://data.riksdagen.se/dokument/H4023303</ref>
          <ref type="dokumentstatus_url_xml">http://data.riksdagen.se/dokumentstatus/H4023303</ref>
          <ref type="docx">http://data.riksdagen.se/fil/656DEB04-7684-4798-84FF-75E889C017DE</ref>
          <ref type="pdf">http://data.riksdagen.se/fil/0E39D6AB-F89E-44D4-A587-38B115035202</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Tihaspcu7hXcXwh4qcbQN8" type="signed"/>
        <correspContext corresp="i-Tihaspcu7hXcXwh4qcbQN8">
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction xml:id="i-Q9AksZnZ3qZbhoDbZvXmSX" type="submitted">
          <date when="2016-10-05"/>
          <time when="15:54:26"/>
        </correspAction>
        <correspAction xml:id="i-FT66a8Yhsg1YGYtskVRBS7" type="reviewed">
          <date when="2016-10-07"/>
          <time when="17:06:43"/>
        </correspAction>
        <correspAction xml:id="i-9AA3nxKWf2JhSka3URq5Td" type="referred">
          <date when="2016-10-14"/>
        </correspAction>
        <correspAction xml:id="i-RqJ6oJdRpmC3hA7S6V48mt" type="assigned">
          <date when="2018-06-05"/>
          <time when="10:32:46"/>
        </correspAction>
        <correspContext corresp="i-RqJ6oJdRpmC3hA7S6V48mt">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-9qPi3dsA28Y7AqkzN1ThZX" type="behandlas_i"/>
        <correspContext corresp="i-9qPi3dsA28Y7AqkzN1ThZX">
          <ref type="uppgift">2016/17:AU4</ref>
          <ref type="ref_dok_id">H401AU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UFi3SJxkWchMyaLenj2s6S" type="behandlas_i"/>
        <correspContext corresp="i-UFi3SJxkWchMyaLenj2s6S">
          <ref type="uppgift">2016/17:SfU2</ref>
          <ref type="ref_dok_id">H401SfU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PUg2pkbXPVLRPjJLnn14wH" type="behandlas_i"/>
        <correspContext corresp="i-PUg2pkbXPVLRPjJLnn14wH">
          <ref type="uppgift">2016/17:SfU3</ref>
          <ref type="ref_dok_id">H401SfU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QwDRAR9YoN1aAQSicRpne9" type="behandlas_i"/>
        <correspContext corresp="i-QwDRAR9YoN1aAQSicRpne9">
          <ref type="uppgift">2016/17:FiU1</ref>
          <ref type="ref_dok_id">H401FiU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2017 Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3303 av Aron Modig m.fl. (KD) Utgiftsområde
          11 Ekonomisk trygghet vid ålderdom
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-G5mg4sBfMZTkhC9bmx5M2b">
            Förslag till riksdagsbeslut
          </head>
          <list style="ol">
            <item xml:id="i-CsmSLfSPcrikLA8cLj3KKH">
              Riksdagen ställer sig bakom det som anförs i motionen om ett
              samhälle där alla kan åldras i trygghet och värdighet och tillkännager
              detta för regeringen.
            </item>
            <item xml:id="i-21ZDdeFhd5NTcmV7DqDs5w">
              Riksdagen ställer sig bakom det som anförs i motionen om att
              öka drivkrafterna för ett längre yrkesliv och tillkännager detta
              för regeringen.
            </item>
            <item xml:id="i-5v7Kytchu7qEhoAY28bRwh">
              Riksdagen ställer sig bakom det som anförs i motionen om att
              tidigarelägga etableringsåldern på arbetsmarknaden och tillkännager
              detta för regeringen.
            </item>
            <item xml:id="i-ViakZ5m2WR49v652kTcyZv">
              Riksdagen ställer sig bakom det som anförs i motionen om att
              höja bostadstillägget för pensionärer och tillkännager detta för
              regeringen.
            </item>
            <item xml:id="i-BzGQDYUAjYbzAeYxihYAf8">
              Riksdagen ställer sig bakom det som anförs i motionen om att
              utöka pensionsrätten för barnår med ett år och höja jämförelseinkomsten
              i pensionsrätt för barnår, och detta tillkännager riksdagen för
              regeringen.
            </item>
            <item xml:id="i-K1PVw4c1GTJcy8K1PgzCEa">
              Riksdagen ställer sig bakom det som anförs i motionen om att
              premiepensionen automatiskt ska delas lika mellan de föräldrar
              som har barn som inte fyllt tolv år, och detta tillkännager riksdagen
              för regeringen.
            </item>
            <item xml:id="i-RWprngVwiqsJFPy7ibNZPD">
              Riksdagen ställer sig bakom det som anförs i motionen om att
              slopa det avdrag som görs vid överföring av premiepension, och
              detta tillkännager riksdagen för regeringen.
            </item>
            <item xml:id="i-4yHJ5oba5miKp5B73pAjQy">
              Riksdagen anvisar anslagen för 2017 inom utgiftsområde 11 Ekonomisk
              trygghet vid ålderdom enligt förslaget i tabell 1 i motionen.
            </item>
          </list>
        </div>
        <div type="motContent">
          <p xml:id="i-N849X28PAgkKY33moRLgYq">
            Tabell 1 Kristdemokraternas förslag till anslag för 2017 uttryckt
            som differens gentemot regeringens förslag (tusental kronor)
          </p>
          <table>
            <row xml:id="i-Lw6tmY6NaXtAMbnMuspHfC" style="label">
              <cell>
                Tusental kronor
              </cell>
            </row>
            <row xml:id="i-2wquLM1nqtFU5YrEXJ2qLF">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-HzwurN8s2DhYiLxU4oPBAS">
              <cell>
                1:1
              </cell>
              <cell>
                Garantipension till ålderspension
              </cell>
              <cell>
                13 364 900
              </cell>
            </row>
            <row xml:id="i-7gV8nXVLvSedVAwi1XnEbd">
              <cell>
                1:2
              </cell>
              <cell>
                Efterlevandepensioner till vuxna
              </cell>
              <cell>
                11 545 300
              </cell>
            </row>
            <row xml:id="i-Ne4iRx2r1RQpL2b6FMw7eD">
              <cell>
                1:3
              </cell>
              <cell>
                Bostadstillägg till pensionärer
              </cell>
              <cell>
                8 377 200
              </cell>
              <cell>
                +1 400 000
              </cell>
            </row>
            <row xml:id="i-Um5uiZ47xjJyJpRXgqnLCo">
              <cell>
                1:4
              </cell>
              <cell>
                Äldreförsörjningsstöd
              </cell>
              <cell>
                953 500
              </cell>
              <cell>
                −100 000
              </cell>
            </row>
            <row xml:id="i-WUDT31yqCAvYxNoTCdSixy">
              <cell>
                2:1
              </cell>
              <cell>
                Pensionsmyndigheten
              </cell>
              <cell>
                533 551
              </cell>
              <cell>
                −1 642
              </cell>
            </row>
            <row xml:id="i-GDX5AGaMLVvizPJrkeBY86">
              <cell>
                Summa
              </cell>
              <cell>
                34 774 451
              </cell>
              <cell>
                +1 298 358
              </cell>
            </row>
            <row xml:id="i-BAJCHDyTahkgVqREhMai8o"/>
          </table>
          <p xml:id="i-8WCogbzpYXAfzqLv32Yuvr">
            Tabell 2 Kristdemokraternas förslag till anslag för 2017 till
            2020 uttryckt som differens gentemot regeringens förslag (miljoner
            kronor).
          </p>
          <table>
            <row xml:id="i-ERmtL6bCh1aZkk9pctnoiT" style="label">
              <cell>
                Utgiftsområde 11 Ekonomisk trygghet vid ålderdom
              </cell>
            </row>
            <row xml:id="i-Kj3UBqKcBdvmiYhUQ5QfAm">
              <cell>
                1:3
              </cell>
              <cell>
                Bostadstillägg till pensionärer
              </cell>
              <cell>
                +1 400
              </cell>
              <cell>
                +1 300
              </cell>
              <cell>
                +1 200
              </cell>
              <cell>
                +1 200
              </cell>
            </row>
            <row xml:id="i-N8s2eGqyD3BtNxDwsM2fp5">
              <cell>
                1:4
              </cell>
              <cell>
                Äldreförsörjningsstöd
              </cell>
              <cell>
                –100
              </cell>
              <cell>
                –100
              </cell>
              <cell>
                –100
              </cell>
              <cell>
                –100
              </cell>
            </row>
            <row xml:id="i-FjtPK5vaEUZVzpETRVStue">
              <cell>
                2:1
              </cell>
              <cell>
                Pensionsmyndigheten
              </cell>
              <cell>
                –2
              </cell>
              <cell>
                –4
              </cell>
              <cell>
                –7
              </cell>
              <cell>
                –11
              </cell>
            </row>
            <row xml:id="i-PrsQ4nQMNiCU3WuE3RmGK">
              <cell>
                Summa
              </cell>
              <cell>
                +1 298
              </cell>
              <cell>
                +1 196
              </cell>
              <cell>
                +1 093
              </cell>
              <cell>
                +1 089
              </cell>
            </row>
          </table>
          <head xml:id="i-BrrNyEhWFZKMPXedxaBhcs" type="h1">
            1 Kristdemokraternas utgångspunkter
          </head>
          <p xml:id="i-DUhCqSb2pAtdDssxTcdudy">
            Att bygga ett samhälle där alla kan åldras i trygghet och värdighet
            är ett angeläget mål för Kristdemokraterna. Ett välfärdssamhälle
            kan i hög grad bedömas utifrån kriterier som graden av respekt,
            tillvaratagande och omsorg om den äldre generationen.
          </p>
          <p xml:id="i-QCQDB4QFvTVPd6jnwXHio8">
            Äldre ska kunna leva ett aktivt liv och ha inflytande i samhället
            och över sin vardag, kunna åldras i trygghet och med bibehållet
            oberoende, bemötas med respekt och ha tillgång till god vård och
            omsorg. Äldre ska ses som unika personer med skilda intressen
            och bakgrunder, behandlas väl och kunna känna välbefinnande.
          </p>
          <p xml:id="i-KEieSFuHCkgHDVpSnipRuY">
            En sammanhållen politik med inriktning mot de äldre i samhället
            får och kan inte bara handla om vård och omsorg. Det friska åldrandet,
            att se äldre som en resurs att ta tillvara på och ha ett väl fungerande
            samspel mellan generationerna är lika viktiga beståndsdelar.
          </p>
          <p xml:id="i-A45R3S4defuWJMkHGm7bZZ">
            Att kunna åldras med bibehållen värdighet måste vi kunna garantera
            varje människa, men många äldre känner idag oro inför de sista
            åren av livet. Kristdemokraterna ser flera angelägna politiska
            åtgärder och reformer som på såväl kort som lång sikt stärker
            äldres ekonomiska ställning. En viktig grund är dock den pensionsreform
            som trädde i kraft 2003. Denna garanterar pensionssystemets stabilitet,
            och är något som Kristdemokraterna värnar.
          </p>
          <head xml:id="i-XxdcDvb5RDwdd73Hd3Jts5" type="h1">
            2 Sverige står inför en stor demografisk utmaning
          </head>
          <p xml:id="i-75TCijbyp4CEQQzHcvmS9G">
            Sveriges befolkning lever i genomsnitt allt längre och den så
            kallade försörjningskvoten växer. Den andel av befolkningen som
            är i arbetsför ålder blir mindre och mindre i förhållande till
            övriga åldersgrupper, med resultatet att försörjningsbördan för
            dem som arbetar ökar.
          </p>
          <p xml:id="i-AXd4n1nya1MEcWR46cUXcZ">
            År 2015 var Sveriges försörjningskvot knappt 74, vilket innebär
            att 100 personer i den antagna arbetsföra åldern 20–64 år ska
            försörja nästan 74 personer i icke arbetsför ålder. Enligt SCB:s
            prognos kommer denna kvot år 2060 att uppgå till 92.
            <ref target="i-BRXgFTsahwfXN8YBQxSx4Z">
              [1]
            </ref>
          </p>
          <p xml:id="i-H4fPqJxF1M46RwKaToBJCx">
            Situationen kan förväntas skärpas ytterligare framöver till följd
            av de senaste årens stora migration till Sverige, förutsatt att
            inte sysselsättningsgraden bland utrikes födda, framför allt hos
            utomeuropeiskt födda, förbättras drastiskt.
            <ref target="i-gS4QyhjnH72TvmuGj9Trc">
              [2]
            </ref>
          </p>
          <p xml:id="i-9KvEePHzUmZsiJZvw5Wig">
            Sammantaget innebär den demografiska utmaningen stora ansträngningar
            för hela samhällsekonomin, och därigenom för såväl finansieringen
            av vår gemensamma välfärd, för pensionernas utveckling och för
            äldres generella välstånd. Utmaningen är av en sådan dimension
            att framtiden för välfärdsstaten såsom vi känner den hänger på
            hur Sverige klarar av att möta den.
          </p>
          <head xml:id="i-2CyfnVLGaeDzqAyvkdY9C2" type="h2">
            2.1 Fler behöver arbeta mer och längre
          </head>
          <p xml:id="i-XAN46rZyCu6Zayu6PynDud">
            För att Sverige ska klara av att möta den demografiska utmaningen
            behövs till att börja med en långsiktigt stark och stabil ekonomisk
            tillväxt och en hög sysselsättningsnivå. Det krävs att fler arbetar
            mer. För att åstadkomma detta behövs i sin tur en generell ekonomisk
            politik som främjar innovationer, risktagande, entreprenörskap,
            företagande, arbete och en välfungerande matchning på arbetsmarknaden.
          </p>
          <p xml:id="i-Q6DAAbtCKHeE4HwLuDGLWy">
            Det är olyckligt för Sverige, och därmed för både nuvarande och
            kommande pensionärer, att regeringen i många avseenden för en
            politik som går i rakt motsatt riktning, med skattehöjningar och
            ökad regelbörda för företag som huvudnummer. Kristdemokraterna
            och de övriga allianspartierna för i motsats till detta en politik
            som tar avstånd ifrån skattehöjningar på arbete och företagande,
            och som har som ett huvudsakligt mål att stärka svensk konkurrenskraft.
          </p>
          <p xml:id="i-MT56QGcBR6sMbPk8MWykxe">
            Tätt sammankopplat med den ekonomiska tillväxten och sysselsättningen
            är behovet av att den genomsnittliga aktiva tiden på arbetsmarknaden
            förlängs. Politiken kan och bör göra en hel del för att skapa
            både bättre förutsättningar och starkare incitament för detta.
            Det som oftast behandlas i debatten är förslagen på åtgärder för
            att få äldre att stanna kvar längre i arbetslivet. Vanligast förekommande
            är diskussionen kring pensionsåldern.
          </p>
          <head xml:id="i-WeLaHwXPVH3sAYMi6N6WjH" type="h2">
            2.2 Åtgärder för ett senarelagt utträde från arbetsmarknaden
          </head>
          <p xml:id="i-NxoKXMjShrZKNpXkzDDMAG">
            I takt med att medellivslängden stiger ser Kristdemokraterna
            det som naturligt att också pensionsåldern justeras uppåt. År
            2015 var medellivslängden i Sverige 84 år för kvinnor och 80 år
            för män, i båda fallen en ökning med nio år jämfört med 1960.
            <ref target="i-36Jn6QW4RKrdkEuXtxH1iM">
              [3]
            </ref>
            Ökningen bara sedan 2003, då den nuvarande pensionsreformen trädde
            i kraft, har varit 1,6 år för kvinnor och 2,4 år för män.
          </p>
          <p xml:id="i-RBhMkfKcwuBwCvqEtAnsKj">
            Kristdemokraterna vill därför, inom ramen för pensionsöverenskommelsen,
            öka de regelmässiga drivkrafterna för ett längre yrkesliv. Det
            handlar bland annat om att se över gränserna för uttag av inkomstgrundad
            allmän pension, för tidigast uttag av garantipension och äldreförsörjningsstöd
            samt för uttag av pension som grundas på avdragsgill avgift. Vi
            vill också att rätten att kvarstå i anställning ska gälla till
            69 år, istället för till 67 år som är fallet idag.
          </p>
          <p xml:id="i-JywTG4brpZ5JqYzSUfFs5M">
            Utöver det rent regelmässiga vill Kristdemokraterna också stärka
            incitamenten och möjligheterna för äldre att stanna kvar längre
            på arbetsmarknaden. Idag får den som fyllt 65 år men fortfarande
            arbetar ett fördubblat jobbskatteavdrag, vilket följaktligen gör
            att vederbörande får behålla mer av sin lön efter skatt jämfört
            med en person som inte uppnått denna ålder. Kristdemokraterna
            sänker denna åldersgräns till 64 år. Tanken bakom är att fler
            ska hinna upptäcka det ekonomiskt lönsamma i att stanna kvar lite
            längre i arbetslivet innan de fattar beslutet om den egna pensionsavgången.
          </p>
          <p xml:id="i-97BvdXLmxiFqc94K7h4FT4">
            Kristdemokraterna slopar också den särskilda löneskatten för
            äldre som infördes av regeringen den 1 januari i år, det vill
            säga den extra skatten om 6,5 procent på ersättningar för arbete
            och inkomst av aktiv näringsverksamhet till personer som fyllt
            65 år. På så sätt blir det billigare för arbetsgivare att anställa
            äldre och därigenom ökar även möjligheterna för personer äldre
            än 65 år att stanna kvar i arbetslivet.
          </p>
          <head xml:id="i-W4fg9QYywPwdDN8e39AtUM" type="h2">
            2.3 Åtgärder för en tidigarelagd etablering på arbetsmarknaden
          </head>
          <p xml:id="i-ANMa56t7o7YnUxFKaNHzi6">
            Att äldre arbetar längre upp i åldrarna kan dock inte vara det
            enda svaret på den demografiska utmaningen. Sannolikt finns till
            och med större möjligheter att förlänga arbetslivet genom att
            sänka den genomsnittliga åldern för när unga gör entré på arbetsmarknaden.
            Enligt SCB har etableringsåldern – definierat som åldern då minst
            75 procent av en ålderskull förvärvsarbetar – under 2000-talet
            pendlat mellan 26 och 29 år för män och 29 och 32 år för kvinnor,
            vilket är att jämföra med en etableringsålder på 20 och 21 år
            i början av 1990-talet.
            <ref target="i-GUDT2mQADKdAyQc719dufB">
              [4]
            </ref>
          </p>
          <p xml:id="i-6KywQfbX3QoJnyvSpDgoee">
            Varje år med vilken denna etableringsålder kan sänkas är viktigt
            för såväl samhället som för pensionssystemet, men också för den
            enskildes framtida pension. Samhället och pensionssystemet skulle
            gynnas av en högre sysselsättning med mer inbetalda skatteintäkter
            och sociala avgifter. Den enskilde skulle samtidigt få en högre
            livsinkomst och följaktligen också mer i pension då den dagen
            kommer. Den pensionskrona som betalas in tidigt får fler år på
            sig att växa med ränta-på-ränta-effekten än den pensionskrona
            som betalas in sent.
          </p>
          <p xml:id="i-6ypBT1UbUkReFYopDss9FM">
            Den senare effekten ska inte underskattas. Pensionsförvaltaren
            Alecta presenterade i rapporten ”Ett långt arbetsliv börjar tidigt”
            från 2014 flera räkneexempel på hur den totala månatliga pensionen
            kan se ut beroende på om en person etablerar sig på arbetsmarknaden
            vid 25 eller 30 års ålder. Exempelvis kan pensionen för en privatanställd
            tjänsteman med svag löneutveckling skilja sig åt mer än 4 000
            kronor per månad.
            <ref target="i-U2U9ke7gwjoVgpAbqBoaL9">
              [5]
            </ref>
          </p>
          <p xml:id="i-2vWpdQykXjZ2tpjfG4JToG">
            För att tidigarelägga etableringsåldern på arbetsmarknaden vill
            Kristdemokraterna därför stärka de ekonomiska incitamenten för
            unga att stå till arbetsmarknadens förfogande och börja arbeta
            tidigare. Dels gör vi detta genom att införa ett fördubblat jobbskatteavdrag
            för personer yngre än 25 år. Vid sidan om att göra det mer lönsamt
            att arbeta för alla unga så ökar denna skattesänkning också attraktiviteten
            i den introduktionsanställningsform som Kristdemokraterna lagt
            fram förslag om, och som syftar till att förenkla för bland annat
            de unga som står långt ifrån arbetsmarknaden att komma i egen
            försörjning.
          </p>
          <p xml:id="i-rGYJxczYyFPHgGVpmXEnU">
            För att tidigarelägga inträdet på arbetsmarknaden för fler inför
            Kristdemokraterna även en examensbonus för personer som tar ut
            en akademisk examen innan de fyller 25 år. Denna bonus består
            i en treårig förlängd tid med dubbelt jobbskatteavdrag, alltså
            fram till 28-årsdagen.
          </p>
          <p xml:id="i-Wxd6WziSJLB2vQ3FV2VfFa">
            Svenska studenter tar examen sent relativt studenter i andra
            jämförbara länder. Den genomsnittliga åldern då svenskar tar ut
            sin första kandidatexamen var 28,1 år 2014, att jämföra med OECD-snittet
            på 26,1 år eller för den delen Storbritanniens 23,5 år och Nederländernas
            23,7 år.
            <ref target="i-M4YTCfeDJZFn16EvosvAm5">
              [6]
            </ref>
            Bakgrunden är bland annat att fenomenet ”sabbatsår” mellan avslutade
            gymnasiestudier och påbörjade akademiska studier är populärt bland
            svenska ungdomar. Men därutöver tar många studenter också längre
            tid än nödvändigt på sig för att slutföra den utbildning man påbörjat.
            Ibland för att målet med utbildningen är för otydligt, ibland
            för att man helt enkelt läser i brist på annan sysselsättning.
            Säkert påverkar det också att den så kallade utbildningspremien,
            enligt OECD, är lägre i Sverige än i jämförbara länder.
            <ref target="i-FgyenwLkGTS3B32jzaSM4H">
              [7]
            </ref>
            Utbildning lönar sig helt enkelt dåligt i Sverige idag.
          </p>
          <p xml:id="i-8TX81Fe8Z7bHNCoUcEAPQe">
            Vinsterna för samhället, pensionssystemet och den enskilda i
            en tidigarelagd genomsnittlig examensålder är desamma som anges
            ovan. Men därutöver kan också tilläggas att dagens höga examensålder
            leder till minskad produktivitet bland de sysselsatta eftersom
            det arbete som studenterna utför före och under studietiden som
            regel är mindre produktivt än det arbete som de kan utföra när
            de slutfört sin studier.
          </p>
          <p xml:id="i-AumCgCPqpc6mVRFomRJEqX">
            Rent samhällsekonomiskt blir också den akademiska utbildningen
            mer lönsam ju tidigare i livet den sker, helt enkelt för att den
            då medför fler yrkesverksamma år med en högre produktivitet. Ju
            längre tid en person tar på sig för att slutföra en specifik akademisk
            utbildning, desto högre blir också kostnaderna för studiemedel.
          </p>
          <p xml:id="i-HB3FxJVq5QtpfjaEgzChY3">
            Sammantaget avsätter Kristdemokraterna 4,58 miljarder kronor
            i statsbudgeten för 2017 för att stärka incitamenten för ett längre
            arbetsliv. Som framgår av resonemangen ovan är det en investering
            som är lönsam på både kort och lång sikt.
          </p>
          <head xml:id="i-4twHBmvHVMkVS4eMueUYLZ" type="h1">
            3 Förstärkningar av nuvarande pensionärers ekonomi
          </head>
          <p xml:id="i-ECVdNuUL2j1JbF9E5uRm4r">
            De senaste åren har pensionssystemets så kallade broms diskuterats
            flitigt eftersom den upplevts leda till en olycklig ryckighet
            i pensionernas utveckling från år till år. En följd av detta är
            att den så kallade pensionsgruppen, som Kristdemokraterna är del
            av, har beslutat att pensionssystemets balansering ska förändras
            något. Detta har inneburit att uppgången år 2016 kommit pensionärerna
            till del, samtidigt som utvecklingen ska jämnas ut på ett annat
            sätt än tidigare från och med nästa år. Det är en välkommen förändring
            för många pensionärer som ökar förutsägbarheten i pensionssystemet.
          </p>
          <p xml:id="i-AnkmeCYKZS8cLSuyy37YTd">
            Kristdemokraterna har länge varit drivande för att sänka skatten
            för pensionärerna. Under alliansregeringarna 2006–2014 förhandlade
            vi fram hela fem sänkningar av skatten på pensioner och därutöver
            tre höjningar av bostadstillägget för pensionärer. För en ”garantipensionär”
            innebär detta idag motsvarande en extra pensionsutbetalning per
            år, jämfört med om förändringarna inte hade vidtagits. Det har
            med andra ord inneburit historiska förbättringar av pensionärernas
            ekonomiska situation.
          </p>
          <p xml:id="i-DmDnoYkYecgpCrFtY7rf7N">
            Kristdemokraterna går nu vidare med ytterligare förstärkningar
            av de nuvarande pensionärernas ekonomi. Vi sänker bland annat
            skatten på pension så att skillnaden i beskattning på lön respektive
            pension är helt borttagen för månadsinkomster upp till 14 000
            kronor, vilket innebär 200 kronor mer per år för en genomsnittlig
            pensionär. Härutöver höjer vi också bostadstillägget för pensionärer
            med 500 kronor per månad för ensamstående respektive 300 kronor
            per månad för sammanboende, vilket kommer de pensionärer som har
            det sämst ställt till del.
          </p>
          <p xml:id="i-LwZaEN6TSK2x5wu4xJDLpm">
            Sammantaget lägger Kristdemokraterna 3,5 miljarder kronor mer
            än regeringen i statsbudgeten för 2017 på att stärka pensionärernas
            ekonomi.
          </p>
          <head xml:id="i-FJN9trhZJHTrdyw9cH2P6M" type="h1">
            4 Mer jämställda pensioner
          </head>
          <p xml:id="i-66jM21bdu7B7yURETvYN89">
            Dagens kvinnliga ålderspensionärer har i regel lägre pension
            än manliga ålderspensionärer. Det beror på att kvinnor i genomsnitt
            har en lägre pensionsgrundande inkomst än män, vilket i sin tur
            huvudsakligen grundar sig på ojämlikheter i lönestrukturen och
            på att kvinnor historiskt har arbetat färre år än män.
          </p>
          <p xml:id="i-A9nZF3xp6n6vVPDhcLsZVq">
            Enligt SCB är den enskilt största förklaringen till löneskillnaderna
            mellan män och kvinnor att kvinnor och män finns i olika yrken.
            Därutöver har män i genomsnitt högre lön än kvinnor i de flesta
            yrken, även i många kvinnodominerade sådana. En annan faktor bakom
            skillnaderna i mäns och kvinnors pensioner är att kvinnor tar
            ut en större del av föräldraledigheten och att de oftare går ned
            i arbetstid när barnen är små.
            <ref target="i-YBkbHKo3K5oHcLYThm3h5J">
              [8]
            </ref>
          </p>
          <head xml:id="i-SmY1U7nvU5e4YF2jTryUGM" type="h2">
            4.1 Stärkt pensionsrätt för barnår
          </head>
          <p xml:id="i-9tdZt5fkqFcBGa4SZXwqg8">
            Sedan 1999 finns i pensionssystemet, efter ett kristdemokratiskt
            initiativ, en rätt att tillgodoräkna sig pensionsrätt för så kallade
            barnår. Det innebär att upp till fyra år kan räknas som pensionsgrundande
            för den av föräldrarna som har haft en lägre inkomst, bland annat
            på grund av längre föräldraledighet och deltidsarbete. Denna reform
            har varit viktig eftersom den dels stärker framför allt kvinnors
            pensioner, dels signalerar att det är en viktig samhällsinsats
            att ta hand om sina barn.
          </p>
          <p xml:id="i-WfjwBhK5kssqBXoxSAg3um">
            I dag arbetar många kvinnor deltid även efter barnets fyraårsdag.
            För att ytterligare kompensera de föräldrar som går ned i arbetstid,
            eller är hemma med sjuka barn i större utsträckning – vilket fortfarande
            oftast är kvinnor – utökar Kristdemokraterna antalet barnrättsår
            från fyra till fem. Dessutom höjer vi den generella jämförelseinkomsten
            i barnrättsåren från 75 procent till 85 procent, så att de med
            lägst inkomst får en högre pensionsrätt. Vi avsätter 2,4 miljarder
            kronor för detta ändamål och finansierar det genom att pensionsrätterna
            för studieår slopas.
          </p>
          <p xml:id="i-vCtgVZ8TuxwDGcf5eYQPq">
            Detta är förslag som också Pensionsmyndigheten har fört fram.
            Enligt myndigheten uppskattas dessa förändringar minska gapet
            mellan mäns och kvinnors intjänande till den allmänna pensionen
            med cirka 0,8 procentenheter.
            <ref target="i-H77peG3C7XDp7oSm1zoR2v">
              [9]
            </ref>
          </p>
          <head xml:id="i-MxWug6DyMno43PBtQyLoeq" type="h2">
            4.2 Automatiskt delad premiepension för föräldrar
          </head>
          <p xml:id="i-LrT1rksubs2LHcHhbQqrxz">
            Allt för få känner till möjligheten att överföra den så kallade
            premiepensionen mellan gifta och registrerade partner, så att
            pensionen utjämnas något mellan den som tjänar mer och den som
            tjänar mindre.
          </p>
          <p xml:id="i-VJzmN3qXV9K9i7vS3NJf1d">
            Jämställdhetsskäl talar starkt för att grundregeln ska vara att
            makar automatiskt delar lika på den intjänade premiepensionen
            så länge de har barn som inte har fyllt tolv år, och de som vill
            frångå denna regel aktivt bör begära detta. Det ska också i fortsättningen
            vara möjligt att överföra hela sin premiepension till sin make,
            maka eller registrerade partner. Det bör utredas om samma förutsättningar
            kan gälla sammanboende med gemensamma barn.
          </p>
          <p xml:id="i-5cQL8fumJfJkrGsmCPG9Ft">
            I dag innebär en delning av premiepensionen också att överföringen
            minskas med 8 procent, så att mottagaren får 92 procent av beloppet
            medan resten av pengarna fördelas som så kallad arvsvinst.
            <ref target="i-9Bgdz3Lg7aqwuHsmnjwEwz">
              [10]
            </ref>
            Kristdemokraterna föreslår att detta avdrag slopas helt eftersom
            att överföring av premiepensionsrätt ska uppmuntras.
          </p>
          <head xml:id="i-7KGHdukinpjUCoyoYXRZnn" type="h3">
            Övriga budgetpåverkande anslagsförändringar
          </head>
          <p xml:id="i-8fHENYhZvHr52ADA2eWmZw">
            Med anledning av att vi höjer bostadstillägg för pensionärer
            minskar anslaget för försörjningsstöd med 100 miljoner kronor.
            Kristdemokraterna bedömer att det finns utrymme för en justering
            av anslagen till de myndigheter som tillämpar pris- och löneomräkning
            (PLO) för att på så sätt effektivisera och samtidigt finansiera
            prioriterade satsningar. Justeringen är beräknad som en 30-procentig
            minskning av PLO-uppräkningen under 2017–2020. Pensionsmyndighetens
            anslag justeras därför ned.
          </p>
        </div>
        <div type="motSignatures">
          <list>
            <item xml:id="i-ArxgMddsVHU9G92Yrx9MfT">
              Aron Modig (KD)
            </item>
            <item xml:id="i-2rd9D3MURZH9ge8EkAhz7E">
              Jakob Forssmed (KD)
            </item>
            <item xml:id="i-3FpkNh9wsRwn9ZhMbidy5z">
              Penilla Gunther (KD)
            </item>
            <item xml:id="i-5AMkFFzpyKwkBRJirKHK9U">
              Robert Halef (KD)
            </item>
            <item xml:id="i-KodQvM5tNPTnTYnEayqQE5">
              Désirée Pethrus (KD)
            </item>
            <item xml:id="i-8MkAjs33WfPnBeBGj54NMx">
              Caroline Szyber (KD)
            </item>
            <item xml:id="i-KA2bvRVJSdu9amU5ubsUSR">
              Larry Söder (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-BRXgFTsahwfXN8YBQxSx4Z">
              [1] http://www.scb.se/sv_/Hitta-statistik/Statistik-efter-amne/Befolkning/Befolkningsframskrivningar/Befolkningsframskrivningar/14498/14505/Aktuell-befolkningsprognos/Sveriges-framtida-befolkning-20152060/273432/
            </note>
            <note xml:id="i-gS4QyhjnH72TvmuGj9Trc">
              [2] http://www.arbetsformedlingen.se/Om-oss/Pressrum/Pressmeddelanden/Pressmeddelandeartiklar/Riket/2016-06-13-Arbetslosheten-fortsatter-nedat.html
            </note>
            <note xml:id="i-36Jn6QW4RKrdkEuXtxH1iM">
              [3] http://www.scb.se/sv_/Hitta-statistik/Statistik-efter-amne/Befolkning/Befolkningsframskrivningar/Befolkningsframskrivningar/14498/14505/Aktuell-befolkningsprognos/Sveriges-framtida-befolkning-20152060/273436/
            </note>
            <note xml:id="i-GUDT2mQADKdAyQc719dufB">
              [4] http://www.scb.se/statistik/_publikationer/UF0521_2011I30_BR_A40BR1204.pdf
            </note>
            <note xml:id="i-U2U9ke7gwjoVgpAbqBoaL9">
              [5] https://www.alecta.se/Global/Rapporter/Ett_l%C3%A5ngt_arbetsliv_b%C3%B6rjar_tidigt.pdf
            </note>
            <note xml:id="i-M4YTCfeDJZFn16EvosvAm5">
              [6] http://www.ekonomifakta.se/Fakta/Utbildning-och-forskning/Utbildningsniva/Examensalder/
            </note>
            <note xml:id="i-FgyenwLkGTS3B32jzaSM4H">
              [7] http://www.altinget.se/artikel/oecd-bekraftar-sverige-har-lagst-utbildningspremie
            </note>
            <note xml:id="i-YBkbHKo3K5oHcLYThm3h5J">
              [8] Länk: http://www.scb.se/sv_/Hitta-statistik/Statistik-efter-amne/Levnadsforhallanden/Jamstalldhet/Jamstalldhetsstatistik/12252/12259/Behallare-for-Press/375659/
            </note>
            <note xml:id="i-H77peG3C7XDp7oSm1zoR2v">
              [9] Pensionsmyndigheten ”Analys av pensionsrätt för barnår respektive
              studier ur ett jämställdhetsperspektiv. Svar på regeringsuppdrag”
              2015-12-08 samt ”Kompletterande underlag om avskaffad studierätt
              och utökad barnårsrätt. Svar på regeringsuppdrag.” 2016-04-28.
            </note>
            <note xml:id="i-9Bgdz3Lg7aqwuHsmnjwEwz">
              [10] Från och med november 2016 sänks detta avdrag till 6 procent.
            </note>
          </noteGrp>
        </div>
      </div>
    </body>
  </text>
</TEI>
