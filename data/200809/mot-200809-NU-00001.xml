<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00001">
  <teiHeader>
    <fileDesc>
      <titleStmt>
        <title>med anledning av skr. 2007/08:120 2008 års redogörelse för företag med statligt ägande</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:120 2008 års redogörelse för företag med statligt ägande</title>
          <idno type="rdwebb">GW02N1</idno>
          <rs type="number">N1</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N1/text</ref>
          <ref type="dokument_url_html">http://data.riksdagen.se/dokument/GW02N1</ref>
          <ref type="dokumentstatus_url_xml">http://data.riksdagen.se/dokumentstatus/GW02N1</ref>
          <ref type="doc">http://data.riksdagen.se/fil/0188A368-5FB6-4CAF-97CF-8F167DE3AEBB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jde5GAN7vWfNRAHpUiFbdK" type="basedOn"/>
        <correspContext corresp="i-Jde5GAN7vWfNRAHpUiFbdK">
          <ref>Regeringsskrivelse 2007/08:120</ref>
        </correspContext>
        <correspAction xml:id="i-TdAAySVcWsCT1uJc8xnUqQ" type="signed"/>
        <correspContext corresp="i-TdAAySVcWsCT1uJc8xnUqQ">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-UWLD5TVGMyVqBBWEHyJtqL"/>
        </correspContext>
        <correspAction xml:id="i-Am3JR3qLGvq3mESF9psdKg" type="referral">
          <date when="2008-10-03"/>
        </correspAction>
        <correspAction xml:id="i-J1EW1kBFjcJVjESnhooaV9" type="dismissal">
          <date when="2008-10-02"/>
        </correspAction>
        <correspAction xml:id="i-LGUr78bpAzzy4dnwuBBP3D" type="dismissal">
          <date when="2008-10-02"/>
        </correspAction>
        <correspAction xml:id="i-7cc1w5yFeb8ogqUVsZHgDg" type="transfer">
          <date when="2008-10-01"/>
        </correspAction>
        <correspAction xml:id="i-QSZXVohqrKoawYWkTJyJfB" type="submission">
          <date when="2008-10-01"/>
        </correspAction>
        <correspAction xml:id="i-BK4skcLZUjNtFpbjcGqxBu" type="assigned"/>
        <correspContext corresp="i-BK4skcLZUjNtFpbjcGqxBu">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UYwJX5EguxHCDmDPesDKT5" type="motBody">
        <div xml:id="i-GhiGsXn73XJA8NKjZZBtSp" type="motProposal" subtype="förslag">
          <head xml:id="i-DWEZuYu4TKoqSJjckFF5X">
            Förslag till riksdagsbeslut
          </head>
          <list xml:id="i-EvbyEjZ26E4H3hdRXrKQbZ" style="ol">
            <item xml:id="i-PdHWqis8HQ6is61ANKH2cN">
              Riksdagen tillkännager för regeringen som sin mening vad som
              anförs i motionen om att återta utförsäljningsbemyndigandet gällande
              Teliasonera, Nordea och SBAB.
            </item>
            <item xml:id="i-AHTD5Aeh4EmBhfCh6q6R3g">
              Riksdagen tillkännager för regeringen som sin mening vad som
              anförs motionen om att återta bemyndigandet att minska statens
              ägarandel i Posten ned till 34 %.
            </item>
            <item xml:id="i-SrBh3zFpUcmTmk4u8VfW6Y">
              Riksdagen tillkännager för regeringen som sin mening vad som
              anförs i motionen om att regeringen, i samband med fortsatta utförsäljningar
              av statligt ägda bolag, säkerställer att dessa bereds i enlighet
              med regeringsformens beredningskrav.
            </item>
            <item xml:id="i-VdM7zoyPvpf4WSUueg1hAS">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med kompletterande beslutsunderlag innan samgåendet mellan svenska
              och danska Posten genomförs.
            </item>
            <item xml:id="i-4L2ScZUxfDGk86KfR7wKAb">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med en redogörelse för hur en väl fungerande postdistribution
              ska säkerställas.
            </item>
            <item xml:id="i-KJHXSMUDYUjnm3weGCCwvb">
              Riksdagen tillkännager för regeringen som sin mening vad som
              anförs i motionen om utförsäljningen av apotek.
            </item>
            <item xml:id="i-AxY1PBSHZf84qp9Jvo8tsk">
              Riksdagen tillkännager för regeringen som sin mening vad som
              anförs i motionen om att regeringen ska förtydliga Vattenfalls
              uppdrag att vara ledande i omställningen till en uthållig svensk
              energiförsörjning.
            </item>
            <item xml:id="i-97NW3AfvTJx52wqb2SRbf7">
              Riksdagen tillkännager för regeringen som sin mening vad som
              anförs i motionen om att regeringen framöver ska ge riksdagen
              en utförligare återrapportering av Vattenfalls arbete med att
              leva upp till ambitionerna i den ändrade bolagsordningen.
            </item>
            <item xml:id="i-7JejVnJrgESzWyuZWPbALz">
              Riksdagen tillkännager för regeringen som sin mening vad som
              anförs i motionen om att beakta LKAB:s avkastningskrav med avseende
              på bolagets ansvar för de samhällen som påverkas av gruvverksamheten.
            </item>
          </list>
        </div>
        <div xml:id="i-yk6M5hYhKP4zCqVSePXCR" type="motContent">
          <head xml:id="i-BNJ59KtMP61rmmRYsSrzJe" type="h1">
            Motivering
          </head>
          <p xml:id="i-MiLZ54nG8hvjvAL1Ycbcgj">
            Staten är en viktig företagsägare i Sverige. Totalt äger vi gemensamt,
            helt eller delvis, 53 företag. De representerar stora värden och
            är stora arbetsgivare. 2007 omsatte de statligt ägda företagen
            336 miljarder kronor och resultatet efter skatt uppgick till 53,6
            miljarder kronor. Företagens utdelningar till staten för verksamhetsåret
            2007 uppgick till drygt 31 miljarder kronor. År 2006 var utdelningen
            till statskassan den högsta någonsin, 37 miljarder kronor. Det
            innebar en ökning med 39 procent från 2005 då utdelningen till
            staten var 26,5 miljarder kronor. Utdelningarna till staten under
            de senaste tre åren uppgår därmed till totalt 94,6 miljarder kronor.
          </p>
          <p xml:id="i-YGQGaRCbjDuKhe5N29igP4">
            Efter den borgerliga regeringens utförsäljningar av statliga
            företag till ett värde av nästan 120 miljarder kronor värderas
            det kvarvarande innehavet idag till 750 miljarder kronor. Detta
            innebär en mycket kraftig värdeutveckling sedan 2002 då värdet
            för det totala statliga företagsinnehavet uppgick till cirka 350
            miljarder kronor, enligt Näringsdepartementet. Under denna period
            har värdet således mer än fördubblats.
          </p>
          <p xml:id="i-5YFcRabwztXNkJeN99GTFA">
            Det faktum att de statliga företagen är mycket välskötta och
            varje år ger viktiga bidrag till välfärden ger därmed inte några
            hållbara skäl till varför regeringens omfattande utförsäljningar
            nu brådskande måste genomföras. Detta medför sammantaget ett stort
            ansvar och ställer krav på en långsiktig och professionell förvaltning.
            Regeringen har inte tagit detta ansvar. De statliga företagens
            utdelningar ger varje år viktiga intäkter som kan användas till
            investeringar i vård, skola och omsorg, något som naturligtvis
            kommer att försvinna i och med att de statliga företagen säljs
            ut. När företagen säljs ut är det rimligen också slut på utdelningarna
            till statskassan och en hög kontinuerlig avkastning har bytts
            mot en engångssumma.
          </p>
          <p xml:id="i-GBRJPpYQbsZ6rggtqNTEUN">
            Genom att använda utförsäljningsmiljarderna till att betala av
            på statsskulden minskar statens räntekostnader men samtidigt går
            staten också miste om stora utdelningar.
          </p>
          <p xml:id="i-Tbo3Gp8MF6rNx2RhveDJff">
            Tillsammans delade de sex företagen högst upp på regeringens
            utförsäljningslista bara 2007 ut drygt 16 miljarder kronor till
            statskassan. Det är dubbelt så hög avkastning som om företagen
            istället sålts för att betala av på statsskulden, vilket regeringen
            nu redan hunnit göra i tre av fallen. Regeringen bortser dessutom
            i sina kalkyler helt från bolagens värdeökning. En avkastningsanalys
            kan inte bara ta hänsyn till den årliga utdelningen utan måste
            också innefatta värdeökningen. Annars skulle ingen äga aktier
            i företag där utdelningarna, dvs. direktavkastningen, understiger
            låneräntan.
          </p>
          <p xml:id="i-Wk14iQJ2KciFCneXbisggU">
            Regeringen vill sälja ut statliga företag till ett värde om minst
            50 miljarder kronor per år, eller 200 miljarder kronor under mandatperioden.
            Regeringens långsiktiga mål är att alla statliga företag som verkar
            på konkurrensutsatta marknader, vilket motsvarar större delen
            av värdet i den statliga bolagsgruppen, på sikt ska säljas ut.
            Redan har både Posten och Apoteket lagts till regeringens ursprungliga
            utförsäljningslista.
          </p>
          <p xml:id="i-HMpuGhW5cNU3viwqUwaQfN">
            Faktum kvarstår dock att utförsäljningarna är en usel affär för
            staten. Inga som helst ekonomiska eller rationella grunder till
            varför utförsäljningarna nu måste genomföras har ännu anförts
            av regeringen. Regeringens utförsäljningar grundar sig därmed
            helt och hållet på ideologiska argument: att staten inte ska äga.
            Detta innebär att de ideologiska skygglapparna har fått ersätta
            rationella och ekonomiska överväganden och med all sannolikhet
            kommer det att stå svenska skattebetalare mycket dyrt.
          </p>
          <p xml:id="i-CdeKVdreEtM2SqwhkPLdyX">
            TeliaSonera och Nordea men även SBAB är goda exempel på hur ett
            ansvarstagande och långsiktigt statligt ägande kan bidra till
            att skapa mycket större värden, såväl ekonomiska som samhälleliga,
            än utförsäljningens engångsintäkter. Nordea har utvecklats mycket
            starkt genom flera samgåenden mellan nordiska banker. Staten har
            under denna tid varit en aktiv och ansvarstagande ägare. Idag
            är Nordea ett av Sveriges viktigaste företag, med stor betydelse
            för Stockholms attraktionskraft som finanscentrum i norra Europa.
            Också för TeliaSonera har det statliga ägandet varit av mycket
            stor vikt för utvecklingen av bolaget under en period av sammanslagningar
            och internationell expansion. Och idag spelar företaget en avgörande
            roll för Sveriges position som ett ledande IT- och telekomland.
            Huvudkontoret i Stockholm och FoU-verksamheten i Sverige bidrar
            också väsentligt till Sveriges attraktionskraft. Även utförsäljningen
            av det statliga bolåneföretaget SBAB kan få stora konsekvenser.
            Den prispress på boräntorna som SBAB tvingat fram riskerar nämligen
            att upphöra i och med att företaget säljs ut. Enligt RUT:s beräkningar
            har SBAB:s agerande bidragit till att en familj med ett 2-miljonerkronorslån
            på sin bostadsrätt sparat omkring 14 000 kronor årligen på ökad
            konkurrens och sänkta räntemarginaler. Det är därför olyckligt
            att regeringen inte presenterar några förslag på hur konkurrensen
            på bolånemarknaden ska kunna säkerställas efter det att SBAB sålts
            ut.
          </p>
          <p xml:id="i-BhG7z1aUsdo59evg1hgDD3">
            Trots att mycket stora gemensamma tillgångar nu står på spel
            och trots upprepade påstötningar från oss socialdemokrater har
            regeringen fortfarande inte redogjort för utförsäljningarnas konsekvenser
            för de berörda marknaderna, jobben eller statsfinanserna. Istället
            har man hänvisat till sitt valmanifest. Dock nämns utförsäljningarna
            inte någonstans i Alliansens gemensamma valmanifest och det folkliga
            mandat som regeringen återkommande hänvisar till för dessa utförsäljningar
            är därmed mycket tveksamt.
          </p>
          <p xml:id="i-NKfjwnwXsvUuXa2FWM6qzM">
            Vi socialdemokrater har tidigare underkänt utförsäljningspropositionen
            som beslutsunderlag för riksdagen, dess nio sidor plus bilagor
            utgjorde ett alltför tunt underlag. Trots att utförsäljningarna
            kan få mycket stora följder för de marknader där bolagen är verksamma,
            för huvudkontorens placering, företagens forskning och utveckling
            samt sysselsättningen, saknade propositionen helt analyser om
            dessa konsekvenser. Utan framgång krävde vi ytterligare information
            från regeringen och åtskilliga utskottsinitiativ till bättre beslutsunderlag
            avvisades också av de borgerliga utskottsmajoriteterna.
          </p>
          <p xml:id="i-Sqakw4umoPspxh1i77QPCP">
            Hanteringen av ärendet kring utförsäljningen av statliga företag
            har präglats av en regelmässig brist på öppenhet, insyn och dialog.
            Istället har regeringen valt att skynda på processen till varje
            pris. Detta är ett respektlöst sätt att hantera vår gemensamma
            egendom till värden av flera hundra miljarder kronor.
          </p>
          <p xml:id="i-V4mZcZAMPYe6mtJzQJWGWZ">
            Mot bakgrund av det sätt som regeringen sköter utförsäljningarna
            av de statliga företagen är därför det enda rimliga att utförsäljningsprocessen
            avbryts och att regeringens bemyndiganden att avveckla ägandet
            i TeliaSonera, Nordea, SBAB samt bemyndigandet att minska ägandet
            i Posten till 34 procent återtas.
          </p>
          <head xml:id="i-HJeM842CKRbcVkD6ipiFqU" type="h2">
            Privatiseringen av Posten
          </head>
          <p xml:id="i-SiX4RZVD52QUeDnfdcWdfg">
            Vi socialdemokrater ställer oss positiva till ett samgående som
            stärker Postens konkurrensmöjligheter, men vi kan inte se att
            det förutsätter vare sig börsintroducering eller delägande av
            ett riskkapitalbolag. Vi anser dessutom att beslutsunderlaget
            som låg till grund för den borgerliga riksdagsmajoritetens beslut
            om att minska ägandet i Posten till 34 procent var undermåligt.
            De långsiktiga konsekvenserna för postmarknaden utelämnades bland
            annat. Vi kan också, likt Nutek, konstatera att samgåendet är
            en dålig affär för svenska staten. Postens omsättning utgör drygt
            70 procent av det gemensamma bolagets omsättning. Trots detta
            får den svenska staten bara 60 procent av aktievärdet och 49,81
            procent av röstvärdet. Vad gäller regeringens planer på att börsintroducera
            Posten avvisar vi dessa helt och föreslår därför att riksdagen
            återtar sitt bemyndigande till regeringen att minska statens ägande
            i Posten till 34 procent. Regeringen har försökt få det att framstå
            som om en framtida börsintroduktion är en möjlighet och inte ett
            åtagande. Samtidigt har man inte kunnat redovisa vad ett avstående
            av börsintroduktion innebär för skyldigheter gentemot riskkapitalbolaget
            CVC och vilka kostnader som då förväntas uppstå. Regeringen agerar
            därmed på ett sätt som riskerar att försvåra möjligheterna att
            värna svenska Posten och dess förutsättningar att fortsatt utveckla
            verksamheten. Vi anser därför att regeringen ska återkomma till
            riksdagen med ett kompletterande underlag innan samgåendet genomförs.
          </p>
          <p xml:id="i-HaDWUXQzcf8yNYbZYvWhGg">
            Avslutningsvis: vid regeringens presentation av samgåendet framhölls
            dåvarande vd som avgörande för en framgångsrik process, något
            som därtill manifesterades genom att redan i avsiktsförklaringen
            utpeka den svenska vd:n till det gemensamma bolagets verkställande
            direktör. Att nämnde vd därefter tvingats avgå har uppenbart inte
            påverkat regeringen trots tidigare uttalanden.
          </p>
          <head xml:id="i-Ad2kH7Yu8iTk5zVJcmk5QJ" type="h2">
            Utförsäljningen av apoteken
          </head>
          <p xml:id="i-Y5DGUQLVzcL27hCzmPC5R6">
            Den moderatstyrda regeringen vill avreglera apoteksmarknaden
            och sälja ut vartannat, eller närmare 450, apotek. Detta säger
            vi nej till. Vi vill bevara dagens säkra och mycket kostnadseffektiva
            system för läkemedelshantering som finns i Sverige idag. Sverige
            har bland de lägsta priserna på läkemedel i kundledet på grund
            av att Apoteket AB handlar in läkemedel effektivt och har en effektiv
            distribution. Om det behövs fler apotek eller längre öppettider
            kan detta ordnas inom ramen för Apoteket AB. En avreglering kommer
            ganska snabbt att hota apoteksservicen i glesbygd. Vi kan däremot
            tänka oss att en del receptfria läkemedel kan säljas i handeln
            men med vissa regler om förpackningsstorlekar, ålderskontroll
            med mera.
          </p>
          <p xml:id="i-Su96dstgEVeNDheig4X5TE">
            Genom utförsäljningen av apoteken upprepar regeringen nu de misstag
            man tidigare gjort. Precis som vid föregående utförsäljningsproposition
            föreslogs våren 2008 riksdagen att fatta utförsäljningsbesluten
            i blindo utan att känna till konsekvenserna för läkemedelspriserna,
            för glesbygdsservicen eller för statskassan. Utan att ens ha tagit
            ställning till hur den framtida apoteksmarknaden ska se ut, gavs
            ändå regeringen möjligheten att sälja ut stora delar av apoteksbolagets
            verksamhet.
          </p>
          <p xml:id="i-Y4Wi82DsrPp6yxZJe2M2xz">
            Det är beklagligt att en majoritet av riksdagen kunde acceptera
            den anmärkningsvärda och bakvända beslutsprocessen. Det är märkligt
            att inte vare sig regeringen eller riksdagens borgerliga ledamöter
            tagit till sig av Riksrevisionens underkännande av utförsäljningspropositionens
            beredning föregående vår. Då konstaterades att regeringen slarvat
            så mycket med förberedelserna att de brutit mot grundlagen. Ändå
            gjorde man nu om exakt samma misstag.
          </p>
          <p xml:id="i-6XB9N4hrpZrCruLV6bakvt">
            Vi socialdemokrater kommer inte att acceptera den avreglering
            och nedmontering av apoteksmarknaden som nu genomförs. Vi kommer
            att agera för att säkra god tillgång till läkemedel i hela landet,
            till låga enhetliga priser och en säker läkemedelshantering. Det
            beskedet vill vi redan nu ge till de aktörer som ser sig kallade
            att investera i den apoteksmarknad som regeringen nu ensidigt
            genomdriver.
          </p>
          <head xml:id="i-6GWvWjFFTYqpntDMg7uW73" type="h2">
            Tydligare uppdrag åt Vattenfall
          </head>
          <p xml:id="i-6DoUroJRpFnfA3YqLBN7rE">
            Enligt regeringens ägarpolicy ska bolaget verka under marknadsmässiga
            villkor, vilket innebär att Vattenfall agerar på en konkurrensutsatt
            marknad. Samtidigt ställer staten som ägare bland annat krav på
            avkastningens och utdelningens storlek. Vid bolagsstämman i april
            2005 förtydligade den socialdemokratiska regeringen tillsammans
            med samarbetspartierna Vänsterpartiet och Miljöpartiet Vattenfalls
            uppdrag genom ett tillägg i bolagsordningen. En bolagsordning
            är ett aktiebolagsrättsligt bindande styrdokument som en bolagsstyrelse
            är förpliktad att lyda. Tillägget har följande lydelse: Bolaget
            ska inom ramen för kravet på affärsmässighet vara det ledande
            företaget i omställningen till en ekologisk och ekonomisk uthållig
            svensk energiförsörjning. Riksrevisionen har under hösten 2007
            granskat hur Vattenfall fullföljt det förtydligande som år 2005
            gjordes i bolagsordningen när det gäller bolagets roll i omställningen
            till en ekologiskt och ekonomiskt uthållig svensk energiförsörjning.
          </p>
          <p xml:id="i-P124ah929z4m6J8ZkC2R1F">
            Sammanfattningsvis visar Riksrevisionens granskning enligt vår
            mening på ett behov av ytterligare preciseringar från riksdagens
            sida av de samhällsmål som Vattenfall ska arbeta mot. Detta är
            regeringens ansvar. De har i uppdrag att verka för att de beslut
            som fattats av riksdagen rörande enskilda statliga bolags verksamhet
            genomförs. Därför anser vi att regeringen ytterligare måste klargöra
            innebörden av Vattenfalls uppdrag och minska utrymmet för olika
            tolkningar. Om regeringen inte agerar finns det en risk för att
            Vattenfall inte blir den pådrivande kraft i energiomställningen
            som var syftet med 2005 års tillägg i bolagsordningen.
          </p>
          <p xml:id="i-N5nQHBAnBVxw5NQNjKbPXt">
            Vi vill att Vattenfall ska vara drivande i energiomställningen.
            Vattenfall bör kraftfullt kunna bidra till omställningen av det
            svenska energisystemet. Vi anser att de nuvarande ambitionerna
            för investeringar i förnybar energi bör höjas samt att Vattenfall
            också bör ta ett större ansvar för investeringar i ny teknik,
            i pilot- och demonstrationsanläggningar för förnybara energikällor
            och i effektivare elöverföring. Vattenfall ska vidare enligt vår
            mening vara en strategisk partner till basindustrin och kunna
            erbjuda sina industrikunder konkurrenskraftiga energipriser. Tillägget
            i Vattenfalls bolagsordning bör därför skärpas med denna innebörd.
          </p>
          <head xml:id="i-GKqnAcLK6QK1AiBiuyywoE" type="h2">
            LKAB
          </head>
          <p xml:id="i-UsPSdkjZ8naadAnoeqt9Ru">
            Vid bedömning av avkastningskravet på LKAB bör regeringen beakta
            företagets förutsättningar för att bidra till nödvändiga anpassningsåtgärder
            med anledning av gruvverksamheten i Malmberget och Kiruna.
          </p>
        </div>
        <div xml:id="i-Kt65KHvkCiwsDMxzwx92Up" type="signatureBlock">
          <list xml:id="i-NhV8fnBGR925iLgC89Rx79">
            <item xml:id="i-NNF67NonvKtk5eZvBnvvH9" who="i-G8564CqEnhC5PBjZSwUxsE" type="signature">
              Tomas Eneroth (s)
            </item>
            <item xml:id="i-KDehn1Yh4LF7kKKs9LaTXp" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (s)
            </item>
            <item xml:id="i-KyGmJocY1dvvETE5cLXRJd" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
            <item xml:id="i-CMiMnzMEXezTjdin7VxiDJ" who="i-122QwSSpyGJQiTJjmrUJCM" type="signature">
              Krister Örnfjäder (s)
            </item>
            <item xml:id="i-3DcouZByMWfxP79w2cdAFn" who="i-VhAPHtDbXzmUeiVRSdRFGD" type="signature">
              Karin Åström (s)
            </item>
            <item xml:id="i-WxQiMzGUvspNrQ8gbB8V2Y" who="i-MVzhVeKwRGmjHjHoSrReg9" type="signature">
              Börje Vestlund (s)
            </item>
            <item xml:id="i-E2AapTxGzScXsx3W6tXZJX" who="i-HA8qZKZU3je8nF69VtPrqk" type="signature">
              Eva-Lena Jansson (s)
            </item>
            <item xml:id="i-Hkvz2BygRe8jeCqrenBpmm" who="i-UWLD5TVGMyVqBBWEHyJtqL" type="signature">
              Renée Jeryd (s)
            </item>
          </list>
        </div>
      </div>
    </body>
  </text>
</TEI>
