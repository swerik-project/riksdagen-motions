<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00255">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__255/mot_1965__fk__255-001.pdf"/>
      <fw xml:id="i-K91sN1KJLZS5bTSxJ6nEgq">
        Motioner i Första kammaren, nr 255 år 1965 3
      </fw>
      <div xml:id="i-Nqomk85qVa2E6vXyt9xrPB" type="motHeader">
        <div xml:id="i-Kg5ZTr3cNwUXCdx9j8VQo7" type="motTitle"/>
        <div xml:id="i-NBeVU1DDHW9Ved7pxPMqSe" type="motSubmissionInfo"/>
      </div>
      <div xml:id="i-LTAqLJb3aTC1qZ5FdejS9a" type="motBody">
        <div xml:id="i-LwekfdC5fMAo7Z3qhH6cjR">
          <p xml:id="i-3upqqAxoZrGQ5uy5V2EDeM">
            Nr 255
          </p>
          <p xml:id="i-4oje9qgCA4PNAm7AZpYqfe" type="titleString">
            Av herr Sundin och herr Kristiansson, Axel, om standard- höjning
            för låginkomstgrupperna.
          </p>
          <p xml:id="i-569z2N1Fdhkf7TLhLCk7KN">
            (Lika lydande med motion nr 310 i Andra kammaren)
          </p>
          <p xml:id="i-7XJ8R14G8SSjbJND8zSPuE">
            En väsentligt höjd levnadsstandard har under senare tid kommit
            det svenska folket till del som resultat av näringslivets produktivitetsstegring.
            Men trots detta finns det till antalet betydande grupper, som
            måste leva under mycket knappa ekonomiska omständigheter. Såsom
            framgår av den i riksrevisionsverkets inkomstberäkning intagna
            tabellen över inkomsttagarnas fördelning på inkomstklasser hade
            över 1650 000 personer, dvs. drygt 38 procent av samtliga inkomsttagare,
            en års- inkomst 1963 som inte översteg 8 000 kronor. Samma situation
            avtecknades i en undersökning, som statistiska centralbyrån gjorde
            för några år sedan. De slutsatser, som kan dras av siffrorna,
            är naturligtvis relativa. En mycket stor del av låginkomsterna
            faller på de lägre och de högsta ålders- klasserna. Detta sammanhänger
            i viss mån med att det i dessa åldersgrup- per är relativt vanligare
            att inkomst uppbäres endast under en del av året, exempelvis i
            samband med inträde resp. utträde ur förvärvslivet, värnplikts-
            tjänstgöring, utbildning osv. Men även mellanåldrarna visar höga
            tal i de direkta låginkomstgrupperna. Obestridligen tvingas stora
            grupper att leva under ekonomiska förhållanden, som med nuvarande
            välfärdssamhälles måttstock inte gärna kan betecknas som tillfredsställande.
            Till stor del gäller detta familjeförsörjare. Till en annan ekonomiskt
            missgynnad grupp hör ensamstående kvinnor, varav många med barn
            att försörja. Det bör enligt vår mening vara en självklar uppgift
            för samhället att så långt möjligt medverka till att ekonomiskt
            eftersatta grupper beredes möj- ligheter till godtagbara levnadsförhållanden.
            En ekonomisk nivellering kan givetvis inte vara målsättningen.
            Men lika självklart bör vara, att alltför stora skillnader i levnadsstandard
            måste undvikas. Samhället har givetvis enligt de värderingar,
            som torde vara gemensamma för olika meningsriktningar inom vår
            demokrati, inte några större möj- ligheter att inverka på inkomsternas
            fördelning genom en direkt inkomst- politik. Med den frihet på
            arbetsmarknaden, som vi betraktar som självklar, är det arbetsmarknadsorganisationernas
            uppgift att träffa löneavtalen, obe- roende av statsmakterna.
            Det inflytande som statsmakterna har på området
          </p>
          <pb facs="riksdagen-motions-pdf/data/1965/mot_1965__fk__255/mot_1965__fk__255-002.pdf"/>
          <fw xml:id="i-MtS8UY5GhjHyojLokswBtZ">
            4 Motioner i Första kammaren, nr 255 år 1965
          </fw>
          <p xml:id="i-GtAsGvWCRTrTZCEykiiJrj">
            får sägas vara begränsat till att för den statliga lönesektorn
            eftersträva en minskning av de alltför stora löneskillnaderna.
            Att så verkligen sker är av betydelse för statens möjligheter
            att rekrytera personal i de delar av stats- verksamheten, som
            tillhör utpräglade låginkomstområden. En strävan till större utjämning
            i den statliga lönebildningen har givetvis också en bety- dande
            psykologisk inverkan på utvecklingen inom den privata sektorn.
            Dess bättre synes på sistone ett ökat intresse ha framträtt inom
            arbets- marknadsorganisationerna för låglönegruppernas situation.
            Väsentligt större möjligheter att medverka till förbättringar
            för lågin- komstgrupperna måste samhället bedömas ha i näringspolitiken.
            Målsätt- ningen för en aktiv näringspolitik, omfattande främst
            skattepolitiken och den ekonomiska politiken, kreditförsörjningen
            och den direkta sysselsätt- ningspolitiken, måste vara att främja
            ökad effektivitet och rationalitet inom hela näringslivet, så
            att olika delar av detsamma kan få så god ekonomisk bärkraft som
            möjligt. Den politik, som hittills förts, har enligt vår bedöm-
            ning brustit i nämnda avseende. Beskattningens utformning med
            t. ex. om- sättningsskatt på investeringsvarorna, energiskatt
            och otillfredsställande av- dragsmöjligheter i fråga om byggnader
            och maskiner ger inte tillräckligt utrymme för självfinansiering
            inom företagsamheten. Budgetpolitiken från den senaste tiden har
            fört bl.a. till kostnadsfördyrande räntehöjningar särskilt inom
            delar av näringslivet. Till stor del har låginkomstsituationen
            givetvis sin förklaring i bristande sysselsättningsmöjligheter.
            Detta gäller främst kvinnorna men även andra grupper, som inte
            kan få full sysselsättning under hela året. De regionala skillnaderna
            i sysselsättningsmöjligheter är mycket stora, vilket givetvis
            också medför stora inkomstskillnader. Åtgärderna mot undersysselsätt-
            ningen har hittills varit mer inriktade på rörlighetsstimulerande
            medel inom arbetsmarknadspolitiken för förflyttning av arbetskraften
            till expansiv- områden än på lokaliseringspolitiska insatser för
            stimulerande av företag- samhet och sysselsättning i de områden,
            där man har bristen på arbetstill- fällen. Denna avvägning med
            koncentration på storstadsområdena torde främst genom den därav
            föranledda överefterfrågan inom byggnadsverk- samheten har bidragit
            till ökade regionala inkomstskillnader. En aktiv loka- liseringspolitik,
            som det nu efter riksdagens beslut 1964 dock bör finnas möjligheter
            till, bör kunna verka effektivt utjämnande mellan regionerna och
            även ge en lösning av problemet med den s. k. dolda arbetslöheten,
            mot vilket den geografiska omflyttningspolitiken givetvis är i
            stort sett in- effektiv. En förhållandevis större del av låginkomsttagarna
            tillhör företagargrup- perna. Det får hållas för sannolikt, att
            detta delvis är en konsekvens av att den näringspolitik, som förts,
            i väsentliga avseenden drabbar de mindre företagen hårdare än
            de större. Det gäller t. ex. i stort sett konsekvenserna
          </p>
          <pb facs="riksdagen-motions-pdf/data/1965/mot_1965__fk__255/mot_1965__fk__255-003.pdf"/>
          <fw xml:id="i-M4C1NAgy6ZhMRLSwmQy6Gm">
            Motioner i Första kammaren, nr 255 år 1965 5
          </fw>
          <p xml:id="i-MyWRitdw2Ls35ytSCYw2KW">
            av räntepolitiken. I fråga om kreditförsörjningen har de mindre
            företagen under senare år tillförts förbättrade möjligheter. Inom
            vissa delar av nä- ringslivet har de emellertid alltjämt stora
            svårigheter att klara kreditbeho- vet. Bestämmelserna om återlån
            från AP-fonden är f.ö. så utformade, att hela den stora gruppen
            av mindre företagare är direkt diskriminerad. Det- samma gäller
            t. ex. investeringsfonderna, som de mindre företagarna i stort
            sett inte har möjligheter att begagna sig av. Jordbruksbefolkningen
            kan till stor del betecknas som en låginkomstgrupp. För dess inkomstsituation
            har jordbrukspolitiken varit i hög grad avgörande. Den enskildes
            levnadsstandard är — förutom av den inkomst han förvär- var —
            beroende av samhällets politik främst i fråga om beskattningen
            och de sociala åtgärderna. Vår bedömning är, att de lägre inkomstgrupperna
            under senare år fått bära en alltför hård skattebörda. Den skattereform,
            som nu föreslagits riksdagen, innebär vissa väsentliga lättnader
            för de lägre inkomsttagarna. Kommunalskatterna har emellertid
            under den senaste tiden skärpts till ett tryck, som måste betecknas
            som mycket hårt, särskilt för de lägre inkomsttagarna. En angelägen
            lättnad för låginkomstgrupperna i detta avseende torde kunna vinnas
            endast genom en rimligare kostnadsfördelning mellan staten och
            kommunerna. Socialpolitiken är avsedd att ge ett ekonomiskt skydd
            åt dem i samhället som har knappa ekonomiska förhållanden. Barnbidragen
            och folkpensio- nerna är naturligtvis av särskild betydelse för
            låginkomstgrupperna. Vä- sentliga förbättringar har genomförts
            på dessa områden, och ytterligare re- formförslag har förelagts
            årets riksdag. Angelägenheten av förbättring av åldringarnas bostadsförhållanden
            har under den senaste tiden fått ökad uppmärksamhet från samhällets
            sida. Därmed har man dock inte nått något slutmål. I fråga om
            såväl barnfamiljer som åldringar behövs det ett förbättrat stöd
            för dem, som har särskilt små ekonomiska förhållanden. Men det
            finns också delar av samhällets politik, där det sociala motivet
            blivit eftersatt. Bestämmelserna om bostadsstödet är så utformade,
            att många låginkomsttagare ställes utanför, då de inte haft möjligheter
            att förvärva bostäder, som uppfyller de bostadspolitiska kraven.
            Detta gäller i fråga om såväl de inkomstprövade familjebostadsbidragen
            som de gene- rella bostadssubventionerna. En stor brist i det
            socialpolitiska systemet måste det sägas vara, att samhället inte
            på effektivt sätt kunnat främja lägre inkomsttagares förvärv av
            egnahem. Invalider och andra grupper av handikappade är — trots
            reformer under senare tid — alltjämt eftersatta. Över huvud taget
            torde det vara anledning att konstatera, att socialpoli- tiken
            inte har den smidiga utformning, som möjliggör att särskild hänsyn
            tas till de grupper, som främst är i behov av stöd. ATP-pensioneringen
            bör visserligen inte i första hand betraktas som en del av socialpolitiken
            utan snarare som ett led i samhällets service. Men
          </p>
          <pb facs="riksdagen-motions-pdf/data/1965/mot_1965__fk__255/mot_1965__fk__255-004.pdf"/>
          <fw xml:id="i-Tz8qnVSBrPRCqFELCEprPu">
            6 Motioner i Första kammaren, nr 255 år 1965
          </fw>
          <p xml:id="i-4s63V74Sk4ifxweksmAV4s">
            även från denna utgångspunkt är det orimligt med en sådan utformning
            av ATP-systemet, att låginkomstgrupperna blir direkt missgynnade.
            Sådana konsekvenser följer emellertid genom de s.k. 15- och 30-årsreglerna
            och genom den ställning, som de korttidsanställda har i pensionssystemet.
            Naturligtvis bör samhällets politik inte ha en sådan utformning,
            att den bidrar till ökade klyftor i levnadsstandard enskilda och
            grupper emellan. Till sådana konsekvenser leder emellertid synbarligen
            vissa delar av nä- ringspolitiken och socialpolitiken, liksom
            den socialpolitiken närstående ATP-politiken. Det bör för vårt
            välfärdssamhälle vara en självklar målsätt- ning att så långt
            möjligt hjälpa låginkomstgrupperna fram till ekonomiskt drägligare
            förhållanden. I första hand bör detta givetvis ske genom hjälp
            till ökad självförsörjningsförmåga, dvs. genom aktiv näringspolitik.
            På be- skattningsområdet är nu vissa lättnader för låginkomstgrupperna
            i sikte. Den riktiga avvägningen för deras vidkommande torde dock
            inte därmed vara till alla delar uppnådd. Därutöver måste samhället
            ge socialpolitiken en så smidig utformning, att särskild hänsyn
            kan tas till de verkliga låg- inkomstgrupperna. Med stöd av vad
            ovan anförts får vi hemställa, att riksdagen i skrivelse till
            Kungl. Maj:t måtte anhålla om skyndsam och allsidig utredning
            om låginkomstgrup- pernas situation i samhället samt om möjligheterna
            att ge- nom näringspolitiska, skattepolitiska och socialpolitiska
            åt- gärder bereda låginkomsttagare, som nu lever under otill-
            fredsställande ekonomiska förhållanden, möjligheter till en önskvärd
            standardhöjning. |
          </p>
          <p xml:id="i-8C27VtmVsdM3qEw81hED41" type="date">
            Stockholm den 26 januari 1965
          </p>
          <div xml:id="i-WuX9Yz2F7EzGiXoCeQ4fFd" type="signatureBlock">
            <list xml:id="i-8YptTkSPcpH1NQwDtTzzB6">
              <item xml:id="i-2whpCLPBub2BKBTg8ib1Jp" who="unknown" type="signature">
                Sven E Sundin Axel Kristiansson
              </item>
            </list>
          </div>
        </div>
      </div>
    </body>
  </text>
</TEI>
