<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00173">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__173/mot_1952__fk__173-001.pdf"/>
      <fw xml:id="i-XuQHJRHfLycWUU7MtxznhP">
        4 Motioner i Första kammaren, nr 173.
      </fw>
      <div xml:id="i-29v9L6wei1tyd7iJe11Xcr" type="motHeader">
        <div xml:id="i-HCmH16ngtraZpC4aWPfMG1" type="motTitle"/>
        <div xml:id="i-UFdVXvktmLyniMuUW9ZPzS" type="motSubmissionInfo"/>
      </div>
      <div xml:id="i-XJnM1yvUNSX3uMX6CH27SQ" type="motBody">
        <div xml:id="i-B47brTauBi5jeYT9SqujMR">
          <p xml:id="i-4L4fvyeWJo7d42iiVAXA4B">
            Nr 173.
          </p>
          <p xml:id="i-3bQAXHD547ApsB46pUVw2o">
            Av herr Näsgård m. fl., om komplettering med skog av sådana fastigheter,
            som fått sitt skogsinnehav väsentligt för- minskat genom framdragande
            av kraftledningar.
          </p>
          <p xml:id="i-MuZ82vJfsKR9R58vb63vLH">
            I motioner till 1950 års riksdag begärdes utredning och förslag
            angående komplettering med skog från statens domäner av sådana
            fastigheter, som fått sitt skogsinnehav väsentligt förminskat
            genom framdragande av kraft- ledningar. Det framhölls i motionerna,
            bland annat, att mindre skogsskiften kunna bli nästan helt spolierade.
            Exempel funnes på bondeskogsbruk, som fått sin skogsareal reducerad
            till hälften genom dylika kraftledningsgator. Förut bäriga fastigheter
            ha genom kraftledningsgators framdragande blivit så försämrade,
            att de numera måste betecknas som ofullständiga jordbruk. I motionerna
            erinrades vidare, att ersättningsfrågan icke vore ordnad på ett
            tillfredsställande sätt i fråga om skogsmark som tages i anspråk
            för kraftledningar. Sakkunniga hade visserligen redan i början
            av år 1944 tillkallats av dåvarande chefen för kommunikationsdepartementet
            för att verkställa utredning om revision av i ämnet gällande normer,
            men denna utredning hade ännu icke slutförts. Uppdraget att sköta
            den i motionerna avsedda kompletteringsverksamheten syntes lämpligen
            kunna överlämnas till lantbruksnämnderna, och erforderlig utredning
            borde utan större tids- utdräkt kunna verkställas av lantbruksstyrelsen
            och skogsstyrelsen i sam- råd med domänstyrelsen. Motionerna avstyrktes
            av jordbruksutskottet och avslogos av riksdagen. Sedermera ha
            förut nämnda sakkunniga i ett den 28 november 1950 dagtecknat
            betänkande föreslagit nya grunder för bestämmande av ersätt- ning
            för intrång av kraftledning i skogsmark. Förslaget innehåller
            utförliga anvisningar angående de grunder, som böra tillämpas
            vid beräkning av ersättning för skada till följd av en kraftledning,
            men frågan om fastig- heternas bärighet i framtiden löses ju icke
            härmed. I yttrande över de år 1950 väckta motionerna förklarade
            sig domänsty- relsen anse, att det av motionärerna framlagda förslaget
            vore omöjligt att realisera. Enbart en överblick å en generalstabskarta,
            varå en stamlinje och statens skogsinnehav utlagts, gåve tydligt
            vid handen, att det av motio- närerna framförda förslaget vore
            orimligt. Styrelsen hade verkställt en undersökning i detta hänseende
            beträffande den stamlinje, som för det dåvarande vore under stakning,
            nämligen Finnforsen—Enköping. De en- skilda tillhöriga fastigheter
            utefter denna linje, som skulle få sin framtida bärighet så nedsatt,
            att de borde förstärkas med tillskottsskog, skulle näppe-
          </p>
          <pb facs="riksdagen-motions-pdf/data/1952/mot_1952__fk__173/mot_1952__fk__173-002.pdf"/>
          <fw xml:id="i-79iyxCNrPKN49sE4qGe9ri">
            Motioner i Första kammaren, nr 173. 5
          </fw>
          <p xml:id="i-YX6J7hvp2kqc1uJN5j5PwN">
            ligen på grund av kronoskogarnas belägenhet kunna erhålla någon
            till- skottsskog från dessa skogar. I varje fall syntes detta
            bliva förhållandet i ett fåtal fall. Endast fem kronoparker berördes
            eller låge i närheten av ifrågavarande stamlinje. Skogsstyrelsen
            framhöll att den av motionärerna väckta frågan utgjorde ett jordpolitiskt
            problem i det stora frågekomplex, som med de ökade kraft- ledningsbyggnaderna
            gjorde sig alltmer gällande. För den enskilda fastig- heten uppkomme
            bestående intrång i form av för all framtid försvårad skötsel,
            fördyrade avverkningar eller till och med spolierade bruknings-
            delar. I det sistnämnda fallet kunde exempelvis skogsinnehavets
            karaktär av stödskog helt ruineras, en företeelse rakt motsatt
            statens strävan att uppnå full bärkraft hos nybildade fastigheter
            genom avpassad tilldelning av skog. Styrelsen instämde med motionärerna
            i vad avsåge behovet av dessa frågors utredning. Därvid borde
            enligt styrelsens mening utredas dels den nuvarande omfattningen
            av ovan antydda olägenheter, dels möjlig- heterna att vid upprättande
            av utbyggnadsplaner för kraftledningsnäten i större utsträckning
            än hittills undvika skadeverkningar för näringslivet samt dels
            möjligheterna att finna någon form för kompensation till de fastigheter,
            som redan skadats eller komma att skadas på ett sätt som avse-
            värt rubbat eller rubbar deras ändamålsenliga funktion. Därest
            utredningen skulle erhålla den ovan antydda mera vidgade omfattningen,
            ville skogs- styrelsen emellertid ifrågasätta lämpligheten av
            att den utfördes av de i motionerna nämnda ämbetsverken. Styrelsen
            tillstyrkte att utredning kom- me till stånd i den omfattning
            som angivits i utlåtandet men framhöll att utredningen borde anförtros
            åt särskilt tillkallade sakkunniga.
          </p>
          <p xml:id="i-91jbJEZyLHuJZkJdUnYCeV">
            Lantmäteristyrelsen fann det ligga i sakens natur, att en fastighets
            bär- kraft i den mån denna är baserad på naturtillgångar icke
            på lång sikt kan kompenseras med pengar. Stora fördelar skulle
            vinnas, om kompensation i stället kunde lämnas i form av mark.
            Därvid kunde komma i fråga mark i allmän ägo eller mark, som för
            ändamålet. frivilligt förvärvades eller eventuellt i vissa fall
            även exproprierades från bolag eller enskilda. Svårig- heten vore
            emellertid att finna mark, som lämpade sig för sådant komplet-
            teringsändamål. Den skogsmark, som skall ersätta den mistade,
            måste ligga lämpligt till. De jordbruksfastigheter, varom här
            vore fråga, hade i regel förhållandevis små skogsarealer och vad
            de förlorat kunde ej lämpligen kompenseras med ett avlägset liggande
            skogsskifte. I vissa fall torde en omarrondering kunna ske genom
            avtalsmässigt genomförda byten eller genom ägoutbyten enligt jorddelningslagen.
            På sådant sätt kunde till exem- pel stundom ett från en kronopark
            för kompensationsändamål upplåtet mera avlägset skogsområde förflyttas
            till en för den mottagande fastigheten lämpligare plats. Erfarenheten
            hade dock visat, att sådana komplicerade byten vore svåra att
            genomföra, åtminstone som isolerade företeelser. Först i samband
            med att orten bleve föremål för mera genomgripande åtgärder i
          </p>
          <p xml:id="i-WMJk7nPoJyJh6e5bWnv8z8">
            rationaliseringssyfte — den mest genomgripande åtgärden vore
            härvidlag laga skifte — torde möjligheterna bliva större att rätta
            till de missförhål-
          </p>
          <p xml:id="i-PZ86T1LD1niwExLbxkdUas">
            landen i fråga om fastighetens arrondering, bärkraft m. m. som
            uppkommit genom framdragandet av kraftledningar eller dylikt.
            Lantmäteristyrelsen ansåge fördenskull, att man måste räkna med
            att de av motionärerna på- talade missförhållandena i huvudsak
            borde lösas i samband med andra frå- gor rörande den yttre rationaliseringen
            av ortens jordbruksfastigheter.
          </p>
          <pb facs="riksdagen-motions-pdf/data/1952/mot_1952__fk__173/mot_1952__fk__173-003.pdf"/>
          <fw xml:id="i-N6rp53A9xc71gz49nkVmXp">
            6 Motioner i Första kammaren, nr 173.
          </fw>
          <p xml:id="i-Fjpb2BRAwEwGbwEpt7t38Q">
            Att frågan om komplettering av sådana fastigheter, som fått sitt
            skogs- innehav väsentligt förminskat genom framdragande av kraftledningar,
            har en betydande räckvidd torde få anses tillräckligt verifierat
            genom skogs- styrelsens och lantmäteristyrelsens här refererade
            utlåtanden. Enbart sta- ten har genom vattenfallsstyrelsen enligt
            tillgängliga uppgifter till och med år 1949 byggt kraftledningar
            till en sammanlagd längd av omkring 18 000 kilometer, större delen
            i skogsmark, och det beräknas att den för kraft- ledningar ianspråktagna
            arealen skogsmark för närvarande uppgår till över 100 000 hektar.
            Även om svårigheter i många fall föreligga att skaffa skogsmark
            som ersättning för vad som förlorats borde väl dock komplettering
            kunna ske i de fall där detta visar sig möjligt. Med hänsyn till
            vad som i yttrandena anförts angående en eventuell ut- rednings
            omfattning och sambandet med andra jordpolitiska frågor må erinras,
            att chefen för jordbruksdepartementet enligt Kungl. Maj:ts bemyn-
            digande den 1 november 1951 tillkallat sakkunniga för utredning
            rörande frågan om behovet av åtgärder för förstärkning av ofullständiga
            jordbruk med skog m. m. De uppgifter som dessa sakkunniga fått
            sig förelagda synas så nära sammanhänga med den kompletteringsfråga,
            som här berörts, att utredningen lämpligen bör kunna anförtros
            åt nämnda sakkunniga. Härvid bör även undersökas möjligheten att
            lämna en skadelidande ersättning i annan form än penningar i de
            fall där det visar sig omöjligt att verkställa komplettering med
            skogsmark. Med stöd av det anförda hemställes, att riksdagen måtte
            i skrivelse till Kungl. Maj:t begära skyndsam utredning och förslag
            angående komplettering med skog eller — där detta icke låter sig
            göra — på annat sätt av sådana fastigheter, som fått sitt skogsinnehav
            väsent- ligt förminskat genom framdragande av kraftledningar.
          </p>
          <p xml:id="i-BT2T3XDsk72fTwSFKtxw6d" type="date">
            Stockholm den 24 januari 1952.
          </p>
          <div xml:id="i-XW3GtJts6rt8r3kK73L1Gv" type="signatureBlock">
            <p xml:id="i-Ub4kPbndr6TAhwY14qZFX5" who="i-TaW174KWoVEkH4KpnMRVNc" type="signature">
              Bernhard Näsgård
            </p>
          </div>
          <p xml:id="i-WVbVCRLaWbTzzCXTLFZ4QJ">
            Gunnar Lodenius. Ivar Nilzon. Lars Eliasson.
          </p>
        </div>
      </div>
    </body>
  </text>
</TEI>
