<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00924">
  <teiHeader>
    <fileDesc>
      <titleStmt>
        <title>En trygg och rättssäker socialtjänst</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:924 av Linda Lindberg m.fl. (SD)</title>
          <idno type="rdwebb">HA02924</idno>
          <rs type="number">924</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/HA02924/text</ref>
          <ref type="dokument_url_html">http://data.riksdagen.se/dokument/HA02924</ref>
          <ref type="dokumentstatus_url_xml">http://data.riksdagen.se/dokumentstatus/HA02924</ref>
          <ref type="pdf">http://data.riksdagen.se/fil/F3E9DF21-26A9-471D-8284-D485665159EE</ref>
          <ref type="docx">http://data.riksdagen.se/fil/DEDC2626-D89D-4510-B76A-664263302950</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3sWANYcrP4dzCBqkXqrJRu</idno>
            <name>Johnny Svedin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Blomkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PhmeGi4dDmuVkpWM8Lu1eR" type="signed"/>
        <correspContext corresp="i-PhmeGi4dDmuVkpWM8Lu1eR">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-3sWANYcrP4dzCBqkXqrJRu"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-2HFQhchqUWZTJKFYz4PjBu"/>
        </correspContext>
        <correspAction type="submitted" xml:id="i-CMUnfToiZHXNB1e2a7QQu2">
          <date when="2022-11-22"/>
          <time when="11:57:30"/>
        </correspAction>
        <correspAction type="reviewed" xml:id="i-QYpqT1AAFSyinK2SnKhNN6">
          <date when="2022-11-22"/>
          <time when="19:02:19"/>
        </correspAction>
        <correspAction type="referred" xml:id="i-BDbbCyxEsV7zG2H4xFVoNu">
          <date when="2022-12-01"/>
        </correspAction>
        <correspAction type="assigned" xml:id="i-U75v7jRCKJFp2xUPc1ETKM">
          <date when="2023-07-05"/>
          <time when="16:03:06"/>
        </correspAction>
        <correspContext corresp="i-U75v7jRCKJFp2xUPc1ETKM">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-VDnB8Le2BRBW4vms9WDXYa"/>
        <correspContext corresp="i-VDnB8Le2BRBW4vms9WDXYa">
          <ref type="uppgift">2022/23:SoU16</ref>
          <ref type="ref_dok_id">HA01SoU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU16</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B91BZgpSYo7zT6wu3uZD3S"/>
        <correspContext corresp="i-B91BZgpSYo7zT6wu3uZD3S">
          <ref type="uppgift">2022/23:SoU17</ref>
          <ref type="ref_dok_id">HA01SoU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU17</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TYAWVV51SZaiML3JoTfpcJ"/>
        <correspContext corresp="i-TYAWVV51SZaiML3JoTfpcJ">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UU12JNGSzNQ4RQyV7iWQv2"/>
        <correspContext corresp="i-UU12JNGSzNQ4RQyV7iWQv2">
          <ref type="uppgift">2022/23:UbU7</ref>
          <ref type="ref_dok_id">HA01UbU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU7</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:924 av Linda Lindberg m.fl. (SD) En trygg och rättssäker socialtjänst</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-SvNg3sH3ovfLq72EdhFq5L">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-FAWGzbgSMKujQS4496wC93">
              Riksdagen ställer sig bakom det som anförs i motionen om att
              regeringen i sitt arbete bör sträva efter att intentionerna med
              barnkonventionen efterlevs och tillkännager detta för regeringen.
            </item>
            <item sortKey="Yrkande 2" xml:id="i-9iwwQXZ9MALoHBPyaA4ibK">
              Riksdagen ställer sig bakom det som anförs i motionen om att
              arbetsgivarna bör utveckla och samordna riskbedömningar inför
              besök och hotfulla situationer och tillkännager detta för regeringen.
            </item>
            <item sortKey="Yrkande 3" xml:id="i-4Q49xzSYGc7C8y41hcvGdV">
              Riksdagen ställer sig bakom det som anförs i motionen om att
              regeringen bör verka för att arbetsgivaren ska arbeta för en ökad
              kontinuitet och att bibehålla erfarenhet inom socialförvaltningen
              och tillkännager detta för regeringen.
            </item>
            <item sortKey="Yrkande 4" xml:id="i-NoKEZMR2Moq4HXzQ1FLBkE">
              Riksdagen ställer sig bakom det som anförs i motionen om att
              regeringen bör se över socialsekreterares möjligheter till karriärtjänst
              med större ansvar och högre lön och tillkännager detta för regeringen.
            </item>
            <item sortKey="Yrkande 5" xml:id="i-BGzbYhbWvRSXhi6v54r6sK">
              Riksdagen ställer sig bakom det som anförs i motionen om att
              regeringen bör verka för att arbetsgivarna ska stärka mentorskapet
              så att erfarenhet och rutin bibehålls och tillkännager detta för
              regeringen.
            </item>
            <item sortKey="Yrkande 6" xml:id="i-TZk4fi5coB1SMFo5wggiTB">
              Riksdagen ställer sig bakom det som anförs i motionen om att
              regeringen bör överväga en nationell specialistutbildning på avancerad
              nivå för socialsekreterare inom den sociala barn- och ungdomsvården
              och tillkännager detta för regeringen.
            </item>
            <item sortKey="Yrkande 7" xml:id="i-HW2LVCghk1CPDfGd4Pp7q2">
              Riksdagen ställer sig bakom det som anförs i motionen om att
              regeringen bör höja kompetenskraven för socialtjänstens personal
              och tillkännager detta för regeringen.
            </item>
            <item sortKey="Yrkande 8" xml:id="i-Aizq3vn14hqubmLgeF3Gdv">
              Riksdagen ställer sig bakom det som anförs i motionen om att
              regeringen bör se över möjligheten att införa legitimationskrav
              på myndighetsutövande medarbetare i socialt arbete och tillkännager
              detta för regeringen.
            </item>
            <item sortKey="Yrkande 9" xml:id="i-JPCYpm94yLbNjAW1Q86PH8">
              Riksdagen ställer sig bakom det som anförs i motionen om att
              regeringen bör överväga att införa socialtjänstassistenter för
              att avlasta socialsekreterare och tillkännager detta för regeringen.
            </item>
            <item sortKey="Yrkande 10" xml:id="i-9fS9voi8gWJFi2rxgnGTuV">
              Riksdagen ställer sig bakom det som anförs i motionen om att
              regeringen bör se över möjligheten att även registrera anmälningar
              som inte leder till åtgärd och tillkännager detta för regeringen.
            </item>
            <item sortKey="Yrkande 11" xml:id="i-Qn9ijFnAoiEWjH4RwJr93N">
              Riksdagen ställer sig bakom det som anförs i motionen om att
              tillsynen av socialtjänsten bör stärkas och att allvarliga brister
              och upprepade försummelser bör leda till tydliga följdåtgärder
              och tillkännager detta för regeringen.
            </item>
            <item sortKey="Yrkande 12" xml:id="i-Eo42GgzdjzyPSdi8QPrfDS">
              Riksdagen ställer sig bakom det som anförs i motionen om att
              regeringen i sitt arbete bör arbeta för möjligheten att ge barn
              som placerats i familjehem enligt socialtjänstlagen ett barnombud
              och tillkännager detta för regeringen.
            </item>
            <item sortKey="Yrkande 13" xml:id="i-DfZNs57rGYqHvoPCFVZ3ZF">
              Riksdagen ställer sig bakom det som anförs i motionen om att
              regeringen bör se över möjligheten att ge barnombudet insyn och
              skyldighet att rapportera missförhållanden gällande omkostnadsbidraget
              och tillkännager detta för regeringen.
            </item>
            <item sortKey="Yrkande 14" xml:id="i-RVUpZ7YG6xu46TkNYemkFV">
              Riksdagen ställer sig bakom det som anförs i motionen om barns
              rätt och stöd i tvister mellan vårdnadshavare och tillkännager
              detta för regeringen.
            </item>
            <item sortKey="Yrkande 15" xml:id="i-CVFKdJmSA48vYfhRZcWTvq">
              Riksdagen ställer sig bakom det som anförs i motionen om stärkt
              kompetens om utsatta barns behov hos all personal som arbetar
              med barn, och detta tillkännager riksdagen för regeringen.
            </item>
            <item sortKey="Yrkande 16" xml:id="i-HyDNNQm9ksgn2kD1io4kH8">
              Riksdagen ställer sig bakom det som anförs i motionen om att
              överväga en översyn av och förslag på stödåtgärder vid vårdnadsöverflyttning
              och tillkännager detta för regeringen.
            </item>
            <item sortKey="Yrkande 17" xml:id="i-BZ12Haa6y4yXhriPPUg9HW">
              Riksdagen ställer sig bakom det som anförs i motionen om att
              regeringen bör se över hur en mer kvalitetssäker finansiering
              av adoptionsverksamheterna kan se ut och tillkännager detta för
              regeringen.
            </item>
            <item sortKey="Yrkande 18" xml:id="i-SWZvxYhNX6Ngyj3BBeAXgz">
              Riksdagen ställer sig bakom det som anförs i motionen om att
              regeringen bör arbeta för en handlingsplan till socialtjänsten
              för att bättre kunna stödja och följa upp placerade barns skolresultat
              och tillkännager detta för regeringen.
            </item>
            <item sortKey="Yrkande 19" xml:id="i-6Tuqfa19QSt3Kmi4YJSBft">
              Riksdagen ställer sig bakom det som anförs i motionen om att
              regeringen bör överväga en handlings- och åtgärdsplan för uppföljning
              av tidigare placerade barn och tillkännager detta för regeringen.
            </item>
            <item sortKey="Yrkande 20" xml:id="i-52tp9MkJoiJLZ5fnLvv7tA">
              Riksdagen ställer sig bakom det som anförs i motionen om att
              regeringen bör överväga att Ivos uppdrag förtydligas så att placerade
              barn och unga i högre utsträckning än i dag skyddas och deras
              tillvaro och situation alltid följs upp och tillkännager detta
              för regeringen.
            </item>
            <item sortKey="Yrkande 21" xml:id="i-6CjdfWk661D88BwFGf46cB">
              Riksdagen ställer sig bakom det som anförs i motionen om att
              regeringen bör verka för att barn och vuxna som farit illa under
              sin placering i högre grad erbjuds stöd och eftervård och tillkännager
              detta för regeringen.
            </item>
            <item sortKey="Yrkande 22" xml:id="i-ERM4Kz1qwNFnDkQmfYJkE2">
              Riksdagen ställer sig bakom det som anförs i motionen om förlängd
              familjehemsplacering vid studier och tillkännager detta för regeringen.
            </item>
            <item sortKey="Yrkande 23" xml:id="i-VM39CCyjSH9oh1aJXxtQ3H">
              Riksdagen ställer sig bakom det som anförs i motionen om att
              regeringen bör överväga att ge Myndigheten för vård- och omsorgsanalys
              (Vårdanalys) tillsammans med Inspektionen för vård och omsorg
              (Ivo) i uppdrag att samverka för att förebygga att barn avviker
              från boenden och tillkännager detta för regeringen.
            </item>
            <item sortKey="Yrkande 24" xml:id="i-Y9A8rdjHyHDD9gjZuAryEN">
              Riksdagen ställer sig bakom det som anförs i motionen om en nollvision
              mot våld i nära relationer och tillkännager detta för regeringen.
            </item>
            <item sortKey="Yrkande 25" xml:id="i-726JHvqnH5xrmEBpULjjYy">
              Riksdagen ställer sig bakom det som anförs i motionen om det
              proaktiva arbetet och de primärpreventiva åtgärderna i arbetet
              mot våld i nära relationer och tillkännager detta för regeringen.
            </item>
            <item sortKey="Yrkande 26" xml:id="i-EPv7FR6MhtrLCeHPk56HAw">
              Riksdagen ställer sig bakom det som anförs i motionen om att
              regeringen bör överväga en utökad tillgång till boendeformer för
              personer med riskbeteende och tillkännager detta för regeringen.
            </item>
            <item sortKey="Yrkande 27" xml:id="i-D1oYoPU5KR5THmAqTKyYpS">
              Riksdagen ställer sig bakom det som anförs i motionen om att
              regeringen bör överväga ett nationellt kompetenscentrum för samordning,
              forskning och stöd till våldsutövare och brottsoffer och tillkännager
              detta för regeringen.
            </item>
            <item sortKey="Yrkande 28" xml:id="i-C9sntqQrbK5Earym43RA8Z">
              Riksdagen ställer sig bakom det som anförs i motionen om att
              regeringen bör överväga möjligheten att certifiera skyddade boenden
              och tillkännager detta för regeringen.
            </item>
            <item sortKey="Yrkande 29" xml:id="i-VYSeErqYTq1kp1tSDbfAdA">
              Riksdagen ställer sig bakom det som anförs i motionen om att
              regeringen i sitt arbete bör överväga möjligheten att socialtjänsten
              ska erbjuda en kontaktperson till den som lyckas bryta sig loss
              från hedersrelaterat våld och förtryck, och detta tillkännager
              riksdagen för regeringen.
            </item>
            <item sortKey="Yrkande 30" xml:id="i-BV7u4eJvCQkQwdMVMr9o4M">
              Riksdagen ställer sig bakom det som anförs i motionen om att
              regeringen bör uppmuntra och utveckla stödverksamhet, utbildningar
              och diskussionsforum gällande föräldraskap med bakgrund i hederskulturer
              och tillkännager detta för regeringen.
            </item>
            <item sortKey="Yrkande 31" xml:id="i-6pyR8sBB577vKXwH1h6Qxd">
              Riksdagen ställer sig bakom det som anförs i motionen om att
              regeringen bör arbeta för en utökad kartläggning och fler undersökningar
              för att motverka barnäktenskap och tillkännager detta för regeringen.
            </item>
            <item sortKey="Yrkande 32" xml:id="i-6gqfJWnurp8hnoNHo1CHsa">
              Riksdagen ställer sig bakom det som anförs i motionen om att
              regeringen bör se över respektavståndet mellan bidragsförsörjning
              och egenförsörjning och tillkännager detta för regeringen.
            </item>
            <item sortKey="Yrkande 33" xml:id="i-JKooffW7FobdxC8149PD9G">
              Riksdagen ställer sig bakom det som anförs i motionen om att
              regeringen i sitt arbete bör se över möjligheten att socialtjänstlagen
              ändras så att kommuner vid behov ska kunna göra regelbundna oanmälda
              hembesök hos den som har försörjningsstöd, och detta tillkännager
              riksdagen för regeringen.
            </item>
            <item sortKey="Yrkande 34" xml:id="i-VLNBQtsWKZoUZZY6T4TaKr">
              Riksdagen ställer sig bakom det som anförs i motionen om att
              regeringen bör se över om det i socialtjänstlagen behöver göras
              ett undantag som vilar på FN:s barnkonvention så att inget barn
              i Sverige blir hemlös, och detta tillkännager riksdagen för regeringen.
            </item>
            <item sortKey="Yrkande 35" xml:id="i-LSDrxwYxYP43LFoH21ehxR">
              Riksdagen ställer sig bakom det som anförs i motionen om att
              regeringen bör verka för att riktade insatser mot hemlösa grupper
              ses över och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Wrb7i1xppByNZWiJzgxXyA">
            Motivering
          </head>
          <p xml:id="i-QQwFhi7SC3f5RdpZKLuQ75">
            Socialtjänsten spelar en viktig roll för Välfärdssverige. Ett
            väl fungerande skyddsnät är grundläggande för den individuella
            och gemensamma tryggheten och socialtjänstens funktion är helt
            avgörande för en fungerande tillvaro för individer i behov av
            stöd och sociala insatser. Socialtjänsten främsta mål är att främja
            människans ekonomiska och sociala trygghet och jämlika levnadsvillkor
            och att säkerställa ett aktivt deltagande i samhällslivet. Vid
            åtgärder som rör barn ska barnets bästa alltid beaktas. Att väl
            avväg­da insatser, hjälp och stöd sätts in för att ge utsatta
            barn en trygg och säker uppväxt är kanske ett av socialtjänstens
            allra viktigaste uppdrag.
          </p>
          <p xml:id="i-83Z42mZr2VjDjUiovatf1u">
            Socialtjänsten är idag satt under hård press och personalen inom
            socialtjänstens olika verksamheter uttrycker oro över att inte
            räcka till. Med en hög arbetsbelastning ökar stressen, oron och
            pressen, och viktiga livsavgörande beslut tas under dessa förhållanden.
            Socialtjänsten behöver ges de redskap som krävs för att kunna
            ta rätt beslut, så att vi kan säkerställa att kvaliteten och rättssäkerheten
            håller en hög nivå, att personalomsättningen minskar och att en
            kontinuitet i verksamheten bibehålls. Det är därför också ytterst
            viktigt att genom stöd och handledning samt möjlighet till specialist-
            och vidareutbildning stärka kompetensen hos personalen i den sociala
            barn- och ungdomsvården.
          </p>
          <head type="h2" xml:id="i-Dc4yoGa6q7ARVgiLUGZgNu">
            Barnkonventionen
          </head>
          <p xml:id="i-5XsKJKDnMRJRpZd4CazhYA">
            FN:s barnkonvention antogs den 20 november 1989. Sverige var
            ett av de första länder­na som skrev under konventionen. Den 1
            januari 2020 blev FN:s konvention om barnets rättigheter, eller
            barnkonventionen som den också kallas, svensk lag. Den innehåller
            bestämmelser om barns mänskliga rättigheter. Sverigedemokraterna
            ställde sig då tvek­samma till att låta konventionen bli svensk
            lag och såg istället fördelen med att fortsätta att transformera
            svensk lag efter konventionen. Vi ville också se en parlamen­tarisk
            kommitté som skulle arbeta med att utreda det fortsatta arbetet
            med att införliva barn­konventionen i svensk rätt och hur det
            skulle göras på bästa sätt. Det centrala för Sverigedemokraterna
            är att barnets bästa alltid ska sättas i främsta rummet och att
            vi fortsätter att arbeta med att stärka barns rättigheter.
          </p>
          <p xml:id="i-Munv8ibyc78D4zXfTV72vo">
            I november 2020 lämnade Barnkonventionsutredningen över sitt
            betänkande till regeringen. Utredningen hade som syfte att ge
            stöd i det fortsatta arbetet kring på vilket sätt och till vilka
            delar konventionen ska tillämpas. Sedan har inget hänt. Flertalet
            kommuner har rapporterat om svårigheter att anpassa sin verksamhet
            till barnkonventionen, och endast en av tre kommuner uppgav i
            november 2020 att de helt eller till stor del hade tillämpat barnkonventionen
            i sin verksamhet. Hela 41 procent av kommunerna uppgav att de
            saknade en strategi för det arbetet, enligt en undersökning från
            Bris. För att barn ska få ett bättre skydd och för att rättigheterna
            enligt konven­tionen verkligen ska implementeras i all offentlig
            verksamhet är det viktigt att reger­ingen aktivt arbetar med frågan.
            Sverigedemokraterna ser därför det som oerhört viktigt att regeringen
            i sitt arbete strävar efter att intentionerna med barnkonventionen
            efterlevs i det fortsatta arbetet med att stärka barns skydd och
            rättigheter.
          </p>
          <head type="h2" xml:id="i-ME3aPqF125tZYKM68eTmkf">
            Den viktiga socialsekreterarens roll
          </head>
          <head type="h3" xml:id="i-Ga7auaGb1wP59GQ9FoGTrc">
            Bibehållen erfarenhet inom socialförvaltningen och utvecklad
            samordning inför besök
          </head>
          <p xml:id="i-UnRv2SKRawtFgeRk8MbHR">
            Idag ställs det stora krav på socialsekreterare när det gäller
            yrkesskicklighet och erfarenhet. De står ofta inför viktiga beslut
            som påverkar människors liv, och då inte sällan barns. När ett
            barn hamnar i en utsatt situation, till exempel när det handlar
            om brister i omsorg, kränkande behandling, hot eller någon form
            av våld, har kommunernas socialtjänst det yttersta ansvaret för
            att se till att barn som far illa får skydd och stöd. Det är socialtjänsten
            och socialsekreteraren som har en avgörande roll för utsatta barn.
            I deras arbetsuppgifter ingår att fatta svåra och ingripande beslut
            som kan vara livs­avgörande för barnet. Erfarenhet, kontinuitet
            och förtroende är viktiga förutsättningar för arbetet.
          </p>
          <p xml:id="i-F6MMjCsctcrP6x854wVpFK">
            Idag är tyvärr personalomsättningen hög bland socialarbetare
            och ofta tvingas man ta in hyrpersonal. Många socialsekreterare
            funderar på att sluta och en del sjukskriver sig. En av fyra socialsekreterare
            lider av psykiska påfrestningar, såsom sömnbesvär (18 procent)
            samt oro och ångest (14 procent), enligt rapporten Arbetsorsakade
            besvär 2016. Samtidigt ökade antalet anmälningar om arbetssjukdomar
            inom yrket med 123 procent mellan 2014 och 2015, visar Arbetsmiljöverkets
            arbetsskadestatistik. Samma studie från 2018 visade att personer
            som jobbade inom sociala tjänster och offentlig förvaltning låg
            över snittet vad gällde arbetsrelaterade besvär, och bland social­sekreterare
            var det så många som 34 procent som hade upplevt besvär de senaste
            tolv månaderna.
          </p>
          <p xml:id="i-QvrfX3AFjQr7unP7TCuLoZ">
            Socialsekreterarna anser att de har en för tung arbetsbelastning.
            Det brister i introduktion för nyutbildade och de nyutexaminerade
            socialsekreterarna får komplexa ärenden utan adekvat förberedelse.
            Arbetsmiljöverkets granskning från 2017 visar att trycket på socialsekreterarna
            är extremt och att personal flyr från yrket. Dessutom behöver
            arbetsgivarna skapa medvetenhet om, och åtgärder mot, hotfulla
            och våld­samma situationer. Mer än var tredje person inom yrket
            uppger att de blivit utsatta för en sådan behandling, enligt Arbetsmiljöverkets
            granskning, men benägenheten att anmäla hot och våld är liten.
            Socialsekreterarna måste få stöd och hjälp i att anmäla mer och
            att känna sig trygga i detta. Det behöver utvecklas och samordnas
            en riskbedömning inför besök och hotfulla situationer på ett helt
            annat sätt än man gör i dag.
          </p>
          <p xml:id="i-YTZ47jqN5RS1k1cCygBew">
            För att kunna rekrytera och behålla socialsekreterare behöver
            socialtjänsten vara en attraktiv arbetsgivare som erbjuder konkurrenskraftiga
            villkor.
          </p>
          <head type="h2" xml:id="i-L97KreUvpdcsTMGXtdQ1pc">
            Karriärstege och legitimationskrav
          </head>
          <p xml:id="i-Jfkineptrv1iscumVSm83i">
            Redan 2009 föreslog Barnskyddsutredningen en specialistutbildning
            på avancerad nivå för socialsekreterare inom den sociala barn-
            och ungdomsvården. De flesta remiss­instanser såg positivt på
            detta men förslaget förverkligades aldrig. Genom att specialist­socionomer,
            med barn och unga som inriktning, införs ökar kompetensen hos
            social­sekreterarna och det ger redan erfarna socialsekreterare
            en karriärväg där kvalificerade socialsekreterare får större ansvar
            och därmed en stärkt lönebild.
          </p>
          <p xml:id="i-VDoWJX1FdeQZKEyUWYyoaf">
            Regeringen bör även överväga en nationell specialistutbildning
            för landets social­sekreterare som arbetar med barn och unga,
            i syfte att verka för rättssäkra utredningar och bedömningar.
            Sverigedemokraterna ser också ett behov av att avlasta social­sekreterare
            genom att det införs socialtjänstassistenter som kan ta över och
            avlasta en del av socialsekreterarens arbetsuppgifter och vi anser
            att regeringen bör se över om det ska ställas samma legitimationskrav
            på myndighetsutövande medarbetare i socialt arbete som det idag
            finns inom till exempel medicinska yrken eller bland lärare.
          </p>
          <p xml:id="i-QeNwyXTpNPJceFmqjNtK7a">
            Lika viktigt som att kompetensnivån bland socialtjänstens personal
            höjs är det att personalen kontinuerligt granskas och formellt
            prövas i fråga om lämplighet. Ett legitimationskrav för socialsekreterare
            skulle öka både statusen, kompetenskraven och lämplighetsgranskningen
            som slutligen mynnar ut i rättssäkra myndighetsbeslut. Detta kräver
            att utbildning, kompetens och förutsättningar ses över, utvecklas
            och stärks. Utöver dessa åtgärder ser vi en stor vinning med att
            arbetsgivarna verkar för att stärka mentorskapet, så att erfarenhet
            och rutin från de med lång och god erfarenhet bibehålls inom avdelningar
            och att överlämning av utredningar sker på ett korrekt och säkert
            sätt.
          </p>
          <head type="h1" xml:id="i-83yByQaKEHjPfyf8TQ1CKE">
            Stärk det förebyggande arbetet inom socialtjänsten
          </head>
          <head type="h2" xml:id="i-9PKuM7q5Fnt1fnN1ogfmct">
            Vikten av tidiga insatser
          </head>
          <p xml:id="i-8GJzUWBvDByW7dUTCxipQX">
            Socialtjänsten har ett stort och viktigt ansvar där den i ett
            tidigt skede ska fånga upp barn och unga som riskerar att fara
            illa. Hembesök är en viktig och många gånger effektiv insats som
            bör göras oftare och högre upp i åldrarna. Vi menar att ett sätt
            att lyckas med tidiga och förebyggande insatser är ökad närvaro
            där målgrupperna finns. En socialtjänst med ökad närvaro på fritidsgårdar
            och skolor, eller andra typiska platser där barn och unga befinner
            sig, har större möjlighet att förebygga och fånga upp tidigt.
            En annan fördel är att ökad närvaro och ökade spontansamtal avdramatiserar
            eventuella framtida kontakter med socialtjänsten.
          </p>
          <head type="h2" xml:id="i-LGFzba1Ev8fcSxDrW2nn3U">
            Ökad samverkan – ungdomar på glid
          </head>
          <p xml:id="i-EYqGVp9UnneAMZSkJcCFz9">
            För att placerade barn och unga med psykisk ohälsa ska få adekvat
            vård och omsorg är samverkan mellan alla aktörer som delar ansvaret
            för barnets hälsa ofta en förutsättning. De anmälningar till socialtjänsten
            som leder till åtgärder är tillgängliga för sökning, men rättsläget
            är oklart vad gäller de anmälningar som inte lett till någon åtgärd.
            Det är viktigt att rättsläget klargörs även för anmälningar som
            inte leder till någon åtgärd så att de kan användas vid framtida
            utredningar. Barn och unga som riskerar att hamna i miss­bruk
            måste fångas upp tidigare. När polis och socialtjänst får kännedom
            om en ung persons begynnande missbruk måste snabba åtgärder sättas
            in.
          </p>
          <p xml:id="i-DDyHnwdWBvgMTEZsscYgxJ">
            Evidensbaserad forskning och operativt praktiska erfarenheter
            visar tydligt att det är av avgörande betydelse att bryta och
            stoppa missbruk och ett destruktivt beteende i ett tidigt skede.
            Vinsten för samhället är betydande ur flera perspektiv, däribland
            ekono­miskt, men framför allt är vinsten stor för den enskilda
            individen som frigörs ur en icke gynnsam framtid. Ofta har den
            ungas bana inletts redan innan barnet fyllt 15 år. Inte sällan
            redan i tioårsåldern. Det faktum att unga personer inte är straffmyndiga
            utnyttjas av kriminella gäng och andra kriminella aktörer. Samhällets
            reaktion när unga begår brott måste bli tydligare och kraftfullare.
          </p>
          <head type="h2" xml:id="i-Y2L2b4PTMGphyFS1hhv1vh">
            Stärkt tillsyn och sanktioner
          </head>
          <p xml:id="i-qhmnT8gwpdeRaKb4FUMbR">
            Ivo har vid flera tillfällen funnit att det förekommer allvarliga
            brister i socialtjänstens handläggning av ärenden som rör barn
            och unga. Av rapport S2019/01922 framgår att det finns brister
            i fråga om dokumentation, barns delaktighet och handläggning av
            ärenden för barn och unga inom hela kedjan, från hantering av
            orosanmälningar till uppföljning av insatser och egenkontroll.
            Flera av bristerna är återkommande och kända sedan tidigare. Bristerna
            innebär att barn och unga riskerar att inte få sina behov av stöd,
            skydd och hjälp utredda och tillgodosedda. I värsta fall kan det
            bidra till att barn skadas eller till och med avlider. Tillsynen
            av socialtjänsten måste därför stärkas och det måste genomföras
            tydliga följdåtgärder vid allvarliga brister och upprepade försummelser.
          </p>
          <p xml:id="i-BsyvbrNQbZ5rPvV58huuz2">
            Inspektionen för vård och omsorg (Ivo) har till uppgift att se
            över att uppdragen fullföljs på ett tillfredsställande sätt och
            Ivo bör särskilt beakta de rättigheter som följer av FN:s konvention
            om barnets rättigheter (barnkonventionen). Vid upprepade brister
            inom landets socialtjänster måste tillsynen och sanktionerna vara
            tydliga.
          </p>
          <head type="h1" xml:id="i-Pd8yBSRuMTN73T4CviDYVm">
            Trygga placeringar med barnets bästa i fokus
          </head>
          <head type="h2" xml:id="i-Lzh6MTXYfNFLCxS6MuftZu">
            Barnombud
          </head>
          <p xml:id="i-XZc4moH2AzjSFZpq9kk2Qt">
            Barnens rätt i samhället måste stärkas. Barn som är placerade
            i hem enligt socialtjänst­lagen känner ofta att ingen lyssnar
            på dem. Att vara exkluderad utan att på något sätt kunna påverka
            sin egen situation ger en känsla av vanmakt och kan resultera
            i revolt, självskadebeteende och kanske så småningom att man som
            ungdom hamnar på glid och senare även i kriminalitet. Därför bör
            barn ges ett barnombud som är oberoende av socialtjänsten och
            andra myndigheter. Barnombudet ska finnas som stöd för den unge,
            mellan familjehem och socialtjänst, och ska också ges möjlighet
            till insyn över omkostnadsbidraget för att stärka barnets ekonomiska
            rätt. Ifall barnombudet upptäcker oegentligheter och missförhållanden
            skall denne ha anmälningsplikt.
          </p>
          <head type="h2" xml:id="i-5bwpwmXa3td6srXejs8TLS">
            Barns rätt och stöd i tvister mellan vårdnadshavare
          </head>
          <p xml:id="i-2rebyMcUTB6QZi8JTp62j2">
            Utgångspunkten vid vårdnadstvister är att dessa bör lösas via
            medling och inte bli fall för domstolen att avgöra. Det är slitsamt
            och destruktivt för framför allt barnet, men även för vårdnadshavarna
            och alla inblandade, då familjeangelägenheter och vårdnads­frågor
            blir domstolsmål. Av denna anledning är det av extra stor vikt
            att barnet ges stöd av en särskild stödperson genom processen.
            Barnet behöver ges relevant information och rätt att komma till
            tals i olika instanser som hanterar vårdnadstvister, även i de
            fall då samtycke saknas från en vårdnadshavare. Barn har rätt
            till sina föräldrar, inte tvärt­om. Fokus ska ligga på barnen
            vid vårdnadstvister i domstol. Barn blir tryggare och mår bättre
            av att ha kontakt med båda sina föräldrar. Om medling mellan föräldrarna
            misslyckas och en domstol avgör ärendet, är det barnets bästa
            som ska vara styrande. Så länge det saknas skäl som rör barnets
            välmående för att ta ifrån någon förälder vård­naden ska därför
            gemensam vårdnad vara norm.
          </p>
          <p xml:id="i-EPtHnJH6KAu7wh5qc6Ww6E">
            Vid en vårdnadstvist ska stor hänsyn tas till föräldrarnas förmåga
            att tillgodose barnets behov av den andra föräldern. Idag dömer
            rättsväsendet mycket ofta till moderns favör i vårdnadstvister,
            och det är problematiskt att så många barn mister rätten till
            sin pappa. I det enskilda fallet kan det givetvis finnas skäl
            till varför den ena föräldern anses så olämplig att det inte längre
            är bra för barnet att ha denna som vårdnadshavare, men med gemensam
            vårdnad som norm blir den naturliga följden att domstolarna dömer
            till gemensam vårdnad i de fall där inte någon förälder är direkt
            olämplig som vårdnadshavare.
          </p>
          <p xml:id="i-DUmh6Gf1i7dgb49kygvLrJ">
            Trots att vårdnadstvister i allra högsta grad handlar om barnen,
            är det inte sällan just de som råkar mest illa ut och kan hamna
            i kläm när föräldrarna inte är överens. För att säkerställa att
            barnets bästa alltid beaktas bör barnet få stöd i vårdnadsprocessen
            genom en särskild stödperson som är med genom hela processen men
            som inte deltar vid domstolsförhandlingar. Personen kan med fördel
            utses av socialförvaltningen och är då barnets kontaktperson och
            stöd under och efter en vårdnadstvist. Det är av största vikt
            att domare och alla de som verkar i domstolen ska se till barnets
            bästa i sina hänsyns­taganden och bedömningar i vårdnadstvister.
            Målet är dock att vårdnadstvister avgörs genom medling hos familjerätten
            i kommunen och inte hamnar som fall i domstol.
          </p>
          <head type="h2" xml:id="i-W4DzfRDqiytNQSM4YCQgSR">
            Kompetens om utsatta barns behov hos all personal som arbetar
            med barn
          </head>
          <p xml:id="i-Uq3kAnTKBES3UajJivrC1u">
            All personal som arbetar med barn, personal inom förskolor och
            skolor, med flera verksamheter, behöver ha kompetens som möjliggör
            att de uppmärksammar barn och signaler hos barn som far illa på
            olika sätt. Det kan exempelvis gälla barn som är utsatta för övergrepp,
            utnyttjande eller vanvård. Det behöver ingå i utbildningar för
            förskole- och skolpersonal, det behöver finnas handlingsplaner
            i förskolor och skolor och det behöver förtydligas i berörda tjänster.
            Personal har anmälningsplikt, vilket är bra och nödvändigt. Trots
            detta missas uppmärksammandet av barn som far illa i hemmet, i
            skolan eller på en annan plats i livet. Det är ofta svårt att
            veta hur ett barn har det, men det förekommer också att barn saknar
            uppmärksamma vuxna för stöd.
          </p>
          <p xml:id="i-AskSywzvkXh1gFzm3rgTU4">
            Kompetensen hos vuxna som arbetar i miljöer med barn behöver
            säkras och barnens stödmöjligheter behöver utökas. Detsamma gäller
            information om vikten av att vuxna ska verka stödjande. Samhället
            ska ge stöd till barn i behov av hjälp och insatser av olika slag.
            Vid sidan av det kan i vissa fall barn själva söka viss hjälp
            av de barnrätts­organisationer som har verksamhet riktad till
            barn och ungdomar, eller också kan en vuxen hjälpa barnet att
            få kontakt med en sådan organisation. Önskvärt vore att alla barn
            hade en så god och trygg tillvaro att det inte skulle behövas
            stöd på grund av problem. Tyvärr är det inte alltid så.
          </p>
          <p xml:id="i-Bq7uiqUcg1U8Nr1hN6bcQw">
            Den verksamhet som innebär ett direkt stöd till barn och ungdomar
            i besvärliga situationer och som barnrättsorganisationerna bedriver
            är ovärderlig. Organisationerna har verksamhet i Sverige och i
            övriga världen. Flera större organisationer arbetar i andra länder
            än Sverige, men även från Sverige för utsatta barn internationellt.
            En organisa­tion som även har verksamhet för barn i Sverige är
            Barnens rätt i samhället (Bris). Den bedriver bred verksamhet
            såsom direktstöd, exempelvis i form av hjälplinjer dit barn kan
            ringa in och prata med en kurator, projekt för att bryta psykisk
            ohälsa, skydd och stöd vid upplevt våld med mera. Även påverkansarbete
            bedrivs, för att barns röster och rättigheter ska lyftas fram.
            Ecpat arbetar för att motverka sexuell exploatering av barn, exempelvis
            genom en anmälningsfunktion och samverkan med polis och internet­leverantörer.
            Organisationen Maskrosbarn vänder sig till barn och ungdomar som
            växer upp med föräldrar som har ett missbruk eller psykisk ohälsa
            och/eller utsätter barnet för våld. Stödet innebär bland annat
            samtalsstöd, stöd i gruppform med andra ungdomar samt olika stärkande
            och avlastande aktiviteter.
          </p>
          <p xml:id="i-QPSahjQJ6RsYjJ2tokUrwH">
            Det finns flera organisationer och föreningar som verkar för
            barns bästa. För flera av organisationerna bygger verksamheten
            på intäkter i form av gåvor från företag och privatpersoner samt
            medel från fonder och bidrag. Möjligheten till ett ökat nationellt
            stöd riktat till projekt och stödverksamhet för utsatta barn i
            Sverige behöver ses över. Direkt stöd till barn i Sverige som
            på olika sätt har det svårt är bra och nödvändigt. Sådant stöd
            ska gälla situationer som inte knyts till migration, eftersom
            det finns större grupper av barn och andra behov än migrationsrelaterade
            sådana. Ett sådant behov är exempelvis stöd till skydd för barn
            mot sexuell exploatering och stöd till barn som bevittnar eller
            blir utsatta för våld.
          </p>
          <head type="h2" xml:id="i-MXbByZcX4qaaukzMMxvZCA">
            Vårdnadsöverflyttning
          </head>
          <p xml:id="i-7wiqiF3gFKir4cnPv83kKB">
            Nuvarande lagstiftning, som innebär att socialnämnden ska överväga
            att ansöka om en vårdnadsöverflyttning när barnet har haft en
            varaktig placering i samma familjehem under tre års tid, är inte
            tillfredsställande sett till barnets behov av trygghet och kontinuitet.
            Barnets bästa ska alltid väga tyngst och därför bör ett barn inte
            flyttas från ett familjehem om det går emot mot barnets bästa.
            Barnrättsperspektivet i den sociala barn- och ungdomsvården samt
            tvångsvården måste stärkas.
          </p>
          <p xml:id="i-2dhhdgZTx3Jeu8GcvUuPtc">
            Idag är barnkonventionen svensk lag, och enligt vår mening står
            den i konflikt med dagens socialtjänstlag, vars grundläggande
            princip som genomsyrar hela arbetet är att barn och föräldrar
            om möjligt ska återförenas. Grundtanken är fin men barnens rätt
            till trygghet, omvårdnad och en stabil och långsiktig tillvaro
            måste väga tyngre än för­äldrarnas rätt till sina barn. I de fall
            då barn har blivit placerade på grund av föräldrars oförmåga att
            tillgodose god omvårdnad ska föräldrarna aktivt arbeta med problemen
            och uppvisa goda resultat samt samarbeta med socialtjänsten före,
            under och efter placeringens upphörande. Saknas dokumenterad förbättring
            eller samarbete ska en återgång till föräldrars omsorg inte vara
            aktuell.
          </p>
          <p xml:id="i-ESoydzxd3nXJbr94jDLptn">
            Barn som har placerats vid födseln eller vid en väldigt låg ålder
            har sin anknytning till sina familjehemsföräldrar och vet inget
            annat. Därför är det viktigt att beakta barnens inställning, anknytning
            och relation till såväl familjehemsföräldrar som vård­nadshavare
            vid en prövning av om vården i familjehemmet ska upphöra, men
            också vid frågan om vårdnadsöverflyttning. Kontinuitet och långsiktighet
            är viktigt och därför ska barnets vårdplan revideras senast då
            barnet varit placerat i två år och då om möjligt avse det långsiktiga
            boendet för barnet. Om barnet har placerats i mycket ung ålder
            eller om föräldrarnas förmåga att ta hand om sitt barn är mycket
            liten, skulle det öka barnets trygghet. Ändå sker relativt få
            vårdnadsöverflyttningar.
          </p>
          <p xml:id="i-SmFccfBcimX5A4Y4wBjn9a">
            När ett familjehem tar över vårdnaden upphör den formella kontakten
            med social­tjänsten. Det tidigare familjehemmet, nu vårdnadshavarna,
            får inte längre socialtjänstens hjälp med kontakter med till exempel
            sjukvården, barn- och ungdomspsykiatrin eller barnets föräldrar.
            Det gör vårdnadsöverflyttning till ett stort och svårt steg som
            få vågar fatta beslut om. Det är viktigt att socialtjänstens stöd
            och tillsyn fortsätter också efter en vårdnadsöverflyttning. Det
            ska också finnas ett tydligt uttalat ansvar för socialnämnden
            att systematiskt och regelbundet följa upp hur överflyttningen
            av vårdnaden fungerar för barnet ifråga, till exempel vad gäller
            hälsa, skolresultat och fritidsaktiviteter.
          </p>
          <p xml:id="i-QCu3wqTkgKykuTYPRvQfSY">
            Det behövs en bred översyn och förslag till stödåtgärder vid
            vårdnadsöverflyttning. Syftet med en sådan översyn är att garantera
            barn och familjehemsföräldrar fortsatta insatser och stöd. Översynen
            bör också beakta ett fortsatt umgänge med barnets biologiska föräldrar
            där det är möjligt och för barnets bästa.
          </p>
          <p xml:id="i-Af4Ttsempps4EEsJ6t6XP5">
            Vid en vårdnadsprocess där föräldrar separerar är det viktigt
            att yrkesverksamma som ansvarar för vårdnadsutredningar har adekvat
            kunskap kring barns behov så att processen blir så smidig som
            möjligt. Utredningsprocessen bör ses över för att kunna baseras
            på kunskap samt för att säkerställa att de beslut som fattas alltid
            blir till barnets bästa. I utredningen ska frågor som rör föräldrars
            kriminalitet och missbruk utredas, liksom våld i familjen. Barnperspektivet
            i vårdnadsutredningar måste stärkas och därför behövs ett kunskapslyft
            för yrkesverksamma som handhar vårdnadsutredningar.
          </p>
          <head type="h2" xml:id="i-Lrf3k9pEGERZE8NGxMJ7KM">
            Utred adoption av placerade barn
          </head>
          <p xml:id="i-7cJYHmuoSH8XHAkbJBrdVX">
            I Sverige är nationella adoptioner ovanliga i jämförelse med
            både vårdnadsöverflyttning och långa placeringar i familjehem.
            Forskningsstudier visar på att adoption i många fall är gynnsammare
            för barnet, där den fysiska, kognitiva, sociala, känslomässiga
            och beteendemässiga utvecklingen gynnas jämfört med långa placeringar
            i familjehem, med ständiga överväganden som i någon mening kan
            skapa en ökad oro för barnet. Det bör ses över om det bör finnas
            en regel om att adoption ska kunna övervägas efter det att ett
            barn varit placerad i ett och samma hem under en viss tid, och
            i synnerhet då barnet varit placerad sedan mycket unga år och
            där en flytt till de biologiska föräldrarna är att anse som inaktuell.
          </p>
          <p xml:id="i-88xSVdJr99s4ooiQaAfFBW">
            Vidare bör det även ses över om en adoption skulle kunna vara
            möjlig i vissa undantagsfall, till exempel vid synnerligen allvarligt
            våld i hemmet eller då biologiska föräldrar lider av total avsaknad
            av föräldraförmåga, och om en adoption då ska kunna genomföras
            utan dessa föräldrars samtycke. En eventuell adoption ska utgå
            från barnets bästa i syfte att skapa de bästa levnadsförhållandena
            och förutsättningar för ett gott liv. Det ska dock poängteras
            att huvudprincipen ska vara att adoption ska ske med de biologiska
            föräldrarnas samtycke.
          </p>
          <head type="h2" xml:id="i-3vJQ9Q7qFVY2yD3Jhfae3E">
            Antal barn som placeras i familjehem
          </head>
          <p xml:id="i-4gYsvFMBQmZDeFBuboRDfE">
            Dagens gällande regelverk säger att en kommun har en skyldighet
            att rapportera till Ivo om fler än tre barn är placerade i ett
            familjehem, men det finns ingen övre gräns för hur många barn
            som faktiskt får placeras i ett familjehem samtidigt. Om flera
            kommuner placerar i samma hem kan ansvaret gentemot Ivo missas.
            En kommun behöver heller inte inledningsvis få eller ha vetskap
            om att fler barn är eller blir placerade i samma boende. Här finns
            helt enkelt luckor som kan riskera barnets bästa. Det har noterats
            att bland annat ett familjehem i Skåne haft tio barn placerade
            samtidigt. Flera kommuners socialnämnder hade helt enkelt valt
            att placera i samma hem.
          </p>
          <p xml:id="i-D6Ghfap4H2cDBSGYLgQXej">
            När stat och kommun omhändertar barn är det för att barnet ska
            få en bättre tillvaro, bli sett, få omsorg, stöd och hjälp och
            få vara en del av en familj. Det kan säkerligen finnas hem som
            kan hantera ett större antal barn, och de bör då bli certifierade
            för detta. Det är dock ytterst tveksamt om detta, och dagens regelverk,
            har barnets bästa för ögonen.
          </p>
          <p xml:id="i-HJVscjeMpDr79WTH2Cmy5S">
            Det behöver tas fram ett regelverk som är mer kvalitetssäkrat,
            för att säkerställa statistik och registrering i fråga om hur
            många barn ett familjehem har placerade hos sig.
          </p>
          <head type="h2" xml:id="i-6vT1vXq1tMPWFL1NEETDLe">
            En kvalitetssäker finansiering av adoptionsverksamheterna
          </head>
          <p xml:id="i-MgoMa6dVBzMUXo2DzAEbC4">
            Att adoptera är en fantastisk möjlighet för att bli förälder,
            bilda familj och välkomna en ny medlem till familjen. Det är också
            en möjlighet och en ljusglimt för de barn som saknar familj, och
            det erbjuder dem en möjlighet att få en trygg och familjär uppväxt.
            Samtidigt är det viktigt att varje adoption alltid utgår från
            barnets bästa. Adoption är reglerat i lag och konventioner och
            att ha säkra internationella adoptioner är viktigt. De adoptioner
            från Chile som ägde rum mellan 1970 och 1990, där barn togs från
            sina föräldrar och adopterades bort mot deras vilja och kännedom,
            får inte upprepas. Staten måste så långt som möjligt garantera
            att varje adoption sker på ett lagligt och etiskt sätt.
          </p>
          <p xml:id="i-DiHLvbvz5Xgqvjp8D268qD">
            Det adoptionsbidrag som kan sökas hos Försäkringskassan vid internationella
            adoptioner har varit oförändrat sedan 2001. Då bidraget infördes
            var det för att även hushåll med svag ekonomi skulle ha möjlighet
            att adoptera. Kostnaden för adoptioner har stigit markant de senaste
            åren och bidraget har inte följt med i samma utsträckning. Detta
            försämrar förutsättningarna för främst resurssvaga hushåll att
            adoptera, vilket blir tydligt i ISF-rapporten ”Att adoptera –
            en ekonomisk fråga” (2016:9), som visar på att det är de med hög
            inkomst som i huvudsak adopterar. Ett stärkt bidrag har en omför­delande
            effekt som gör att även hushåll med en medelinkomst eller låg
            inkomst får en större möjlighet att adoptera.
          </p>
          <p xml:id="i-BxCDf3J8yH3QrkewvykMjc">
            Under de senaste åren har antalet adoptioner sjunkit markant.
            Mellan åren 2008 och 2018 minskade antalet internationella adoptioner
            med ca 70 procent, från 610 till 190 stycken, enligt statistik
            från Myndigheten för familjerätt och föräldraskapsstöd (MFoF).
          </p>
          <p xml:id="i-7tmnYn2cRPVB5SaRiTd2Nn">
            Minskningen av antalet förmedlade barn påverkar den ekonomiska
            situationen för de auktoriserade organisationer som arbetar med
            adoption. Detta riskerar att leda till att barnets bästa blir
            sekundärt för dessa organisationer, då beroendet av intäkter tar
            ett stort fokus för organisationens överlevnad samt för att kunna
            behålla den kompetens som behövs. Sverigedemokraterna anser därför
            att regeringen bör se över hur en mer kvalitetssäker finansiering
            av adoptionsverksamheterna kan se ut.
          </p>
          <head type="h2" xml:id="i-YDcyLg3q5PndCJZQdeReAx">
            Uppföljning av placerade barn
          </head>
          <p xml:id="i-ELxCm5iQdN7ueE8gupBbWD">
            En rad studier har visat att placerade barn har höga överrisker,
            jämfört med jämnåriga, för att få allvarliga hälsoproblem även
            i vuxen ålder. Det kan vara såväl fysiska problem som psykiska
            hälsoproblem. Detsamma gäller för tidig död i vuxen ålder, inklusive
            självmord, även efter justeringar för socioekonomiska bakgrundsfaktorer.
            I en svensk nationell registerstudie handlade det om fyrfaldiga
            överrisker för suicid i ung vuxen ålder.
          </p>
          <p xml:id="i-2WducSBexfF1LkutMxDsJC">
            Ofta beror placerade barns skolmisslyckanden på den utsatthet
            de levt med, men även på luckor i skolgången och stress i kombination
            med låga förväntningar. Något som dock givit lovande resultat
            för dessa barn är de modeller för ett strukturerat sam­arbete
            mellan skola och socialtjänst kring placerade barns skolgång som
            utvecklats i vissa kommuner, där man systematiskt följt upp barnens
            kunskapsnivå. Det finns forsk­ning som visar att godkända skolresultat
            har en stor skyddande verkan för dessa barn. Regeringen bör därför
            överväga att inrätta en handlingsplan för att bättre kunna stödja
            och följa upp placerade barns skolresultat. Vidare bör regeringen
            överväga att ta fram en sådan handlings- och åtgärdsplan för uppföljning
            av tidigare placerade barn. Stöd och hjälp måste finnas även efter
            placeringens upphörande.
          </p>
          <head type="h2" xml:id="i-H1pvpj9aCWKb3vm9Ktie8d">
            Förlängd familjehemsplacering vid studier
          </head>
          <p xml:id="i-T1fcWjASVyQwKcHwrqvtdD">
            I dag har vårdnadshavare i en ”vanlig” familj försörjningsplikt
            till dess att barnen fyller 18 år, men om ungdomarna studerar
            på gymnasienivå eller motsvarande kvarstår försörjningsplikten
            fram till deras 21-årsdag. De som är familjehemsplacerade förlorar
            däremot ofta sitt familjehem vid fyllda 18 år, eftersom de då
            blir myndiga. För en del av dessa unga vuxna fungerar övergången
            bra, medan andra har mycket svårare att hantera separationen och
            förändringen när de ofrivilligt tvingas att flytta från sitt ”hem”.
            Det är inte sällan unga som har haft en tuff barndom bakom sig,
            med separationer och trauman, och de har inte alltid ett eget
            skyddsnät att falla tillbaka på. Parallellt med eventuella studier
            på gymnasiet så ska de söka bostad och klara sig själva. Vi menar
            att unga som före 18‑årsdagen har varit familjehemsplacerade ska
            få vara kvar i familjen efter myndighetsdagen om de själva önskar
            det till, dess att de har slutfört sin gymnasie­utbildning alternativt
            fyllt 21 år.
          </p>
          <head type="h2" xml:id="i-8yMo2BFf8ThNisSreiST4e">
            Reformering av LVU – mål och struktur
          </head>
          <p xml:id="i-8Juu38SRgX5ApFAGRoXEPn">
            Det är nu mer än fem år sedan LVU-utredningen (SOU 2015:71) föreslog
            en ny lag om tvångsvård för barn och unga. De förslag som utredningen
            lämnade skulle stärka barn­rättsperspektivet och ge ökad rättssäkerhet
            för barn och unga, där barnets bästa skulle stärkas särskilt för
            dem som var i behov av samhällets vård eller tvångsvård. Reger­ingen
            bör se över möjligheten att reformera lagen om vård av unga där
            det särskilt betonas och kompletteras med bestämmelser om att
            vården ska vara ändamålsenlig, trygg och säker. Det ska också
            förtydligas att vården ska präglas av kontinuitet, med tydliga
            mål och struktur. Vården bör också bedrivas i samverkan med andra
            berörda samhällsorgan.
          </p>
          <p xml:id="i-NZapiUk6MkwGeyAuSWGcJd">
            Landets samhällsvårdsinstanser har länge uppmärksammats på missförhållanden
            och vanvård, vilket motiverar att ytterligare tillsyn bör tillämpas
            för barns, föräldrars och hela samhällets skull samt för att motverka
            att missförhållanden fortsätter att före­komma i framtiden. Inspektioner
            bör inte bara göras då indikationer om problem i en verksamhet
            finns, utan som en åtgärd för att föregripa olägenheter i framtiden.
            Antalet inspektioner av HVB, Sis-hem och LSS-boenden bör öka ytterligare.
            En översyn av landets anläggningar måste göras så att de är anpassade
            och håller god säkerhet för att trygga såväl personalen som de
            boende.
          </p>
          <head type="h2" xml:id="i-TUS2equgfiFG37fMFZiWyy">
            Barn som avviker från boenden
          </head>
          <p xml:id="i-Vtwj6PiCVhq2K8NP6k6T1w">
            Ibland försvinner barn från boenden och det finns många orsaker
            till att det sker. Det kan bero på missförhållanden såsom hot,
            kränkningar, våld och övergrepp. Det kan också bero på psykisk
            ohälsa eller att barnet saknar sin familj och sina vänner. Enligt
            studier har det visat sig att ju fler omplaceringar ett barn varit
            med om, desto större risk finns att barnet avviker från sin familjehemsplacering.
            Många förstår inte att de hamnar i en än värre situation när de
            lämnar sitt familjehem. Barn som varit försvunna vittnar om boende
            på gatan, sexuellt utnyttjande, våld och narkotika, och när de
            återfinns har de allt som oftast ett mycket stort vårdbehov.
          </p>
          <p xml:id="i-DmvEurvsQ92T2FqwDd9bVj">
            Det är viktigt att samhället förebygger så att barn inte avviker
            från sin placering. Regeringen bör överväga att ge Myndigheten
            för vård- och omsorgsanalys i uppdrag att samverka med Inspektionen
            för vård och omsorg (Ivo) för att förebygga att barn avviker men
            också för att dessa barn ska få det stöd, det skydd och den vård
            som de behöver när de kommer tillbaka.
          </p>
          <head type="h1" xml:id="i-3CHKnFZitSBTn4Zb7nATTU">
            Våld i nära relationer – ett stort samhälls- och folkhälsoproblem
            och ett brott mot mänskliga rättigheter
          </head>
          <head type="h2" xml:id="i-SvbHCUmKt7Ez9Cy5nYTugt">
            Proaktivt arbete
          </head>
          <p xml:id="i-Vft9LNBHGt4vTPE8EG16nz">
            Det bästa sättet att undvika våld är att stävja det innan det
            utövas. Det proaktiva arbetet behöver lyftas in i alla samhällsinstanser
            så att arbetet med att förhindra våld ständigt pågår men också
            med att förhindra att våldet upprepas. Således behöver arbetet
            fokuseras på både förövare och offer och ha som syfte och mål
            att våld inte ska utövas. De lagändringar som genomförts kan till
            viss del förebygga att våld upprepas, men det är tveksamt om det
            träffar målet om att verkligen förebygga våld fullt ut. Det behövs
            tidiga insatser i det förebyggande arbetet om det ska ge de resultat
            vi avser att uppnå. Även Folkhälsomyndigheten delar bedömningen
            att dagens insatser i mångt och mycket är sekundärpreventiva,
            d.v.s. förebygger upprepning av redan inträffat våld. Folkhälso­myndigheten
            framhåller också, likt Sverigedemokraterna, att primärpreventiva
            insatser för att förebygga våld är viktiga. Sverigedemokraterna
            har dessutom under lång tid lyft problematiken kring såväl hedersrelaterat
            våld som kvinnors allt större utsatthet i stort.
          </p>
          <p xml:id="i-HxRT1cwzdovMsnVhfGoZiU">
            Enligt Brottsförebyggande rådets statistik polisanmäldes 23 200
            fall av misshandel av kvinnor över 18 år under 2020. I 80 procent
            av fallen var kvinnan bekant med förövaren. Dessutom anmäldes
            1 530 fall av grov kvinnofridskränkning. Mörkertalet är dock stort
            eftersom en stor andel våldsutsatta aldrig anmäler de övergrepp
            som de utsätts för i den nära relationen. En uppskattning är att
            runt en fjärdedel av våldet i nära relationer polisanmäls.
          </p>
          <p xml:id="i-RVi2zK56Ykniv7KevgaHcC">
            Trots att Sverige toppar listorna över världens mest jämställda
            länder är mäns våld mot kvinnor fortsatt ett faktum. Varje år
            dödas flera kvinnor av män som de har eller har haft en parrelation
            med, och allt fler barn bevittnar våld i hemmet, vilket inte minst
            påverkar barnens psykiska välmående och positiva utveckling. Sverigedemokraterna
            menar att det proaktiva arbetet och de primärpreventiva åtgärderna
            måste intensifieras.
          </p>
          <head type="h2" xml:id="i-mLBwkrkr966YCo21MSwJ4">
            Handlingsplan för dem som utsätts för våld i nära relationer
          </head>
          <p xml:id="i-7aAVyVsafSgwn2vw4xfCjf">
            Det är tydligt att samhällets skyddsnät kring den som utsätts
            för våld i en nära relation saknar struktur, och det är ofta en
            lång kamp för den som väljer att bryta sig loss från ett destruktivt
            förhållande, kantat av såväl psykiskt som fysiskt våld. Många
            kvinnor vittnar om en tuff resa och samhällets skyddsnät har många
            brister. För den utsatta är det en livslång resa och kamp för
            att nå en vardag i frihet.
          </p>
          <p xml:id="i-SsM57owB4c68afaLqx4qCK">
            Samhället i stort behöver få en ökad förståelse och en ökad kunskap
            om våld i nära relationer, så att rätt stöd och hjälp finns att
            tillgå. Ingen ska mötas av att ”det var väl inte så farligt”.
            Det är därför av stor vikt att Sverige dels har ett aktivt arbete
            för att nå en nollvision, men också att det finns en handlingsplan
            för dem som utsätts för våld i nära relationer. Det bör finnas
            en tydlighet om ansvarsfördelning, styrning och samordning mellan
            socialtjänst, psykiatri, vård och eventuella ideella organisationer.
            Det behövs ett gediget nät som fångar upp den utsatta, så att
            ingen faller tillbaka i en destruktiv relation på grund av att
            samhället brister i fråga om att närvara och stötta den utsatta.
            Då den utsatta väljer att kontakta ansvarig myndighet bör en handlingsplan
            tas fram och den berörda ska få en kontaktperson till stöd och
            hjälp. Inte sällan finns det barn i relationen och det ska fästas
            särskilt vikt vid och hänsyn till barnet och barnets bästa.
          </p>
          <head type="h2" xml:id="i-AkWAy1CF7GdxcWtupmehi8">
            Stödboende för potentiella våldsverkare
          </head>
          <p xml:id="i-F9NpVxTsyq4dx1Yhjat1hw">
            I arbetet med att förebygga våld i nära relationer är det viktigt
            att regeringen fortsätter att utveckla arbetet. I intervjuer som
            Bris har gjort med ett antal barn som vistats på skyddade boenden
            framkommer det tydligt att barn anser det som orättvist att de
            tvingas att flytta medan deras våldsutövare stannar i hemmet och
            på orten. Barn saknar sina vänner, sin skola och sitt hem. Det
            proaktiva arbetet, redan innan våldet är ett faktum, måste därför
            fortsätta att utvecklas. Utgångspunkten bör vara att det är den
            möjliga förövaren som i möjlig mån bör flytta, snarare än den
            som är rädd för att utsättas.
          </p>
          <p xml:id="i-HVpKDK2fQWphvJaamjmSvb">
            Utredningen Att bryta ett våldsamt beteende (SOU 2018:37) lyfter
            fram möjligheten att införa en frivillig stödboendeform för dessa
            potentiella våldsverkare. Det handlar om att i de fall då personer
            med ett riskbeteende själva ber om socialtjänstens stöd innan
            situationen eskalerar så bör det också finnas en boendeform och
            stöd för dem. Stöd­boendeformen bör baseras på frivillighet och
            omfatta personal, stöd och hjälp för att bryta sådana destruktiva
            beteenden som kan ligga till grund för våld.
          </p>
          <p xml:id="i-YYnz6gXHBjvmp1LT6aKxDM">
            Av samma utredning framgår det att 11 procent av landets kommuner
            erbjöd denna typ av boende vid tiden då utredningen gjordes. Sverigedemokraterna
            anser att denna typ av frivilligt stödboende skulle kunna vara
            till stor hjälp för både de personer som har ett riskbeteende
            och hela familjen. Vi vill därför att regeringen överväger att
            utvärdera resultatet av de kommuner som erbjudit detta samt att
            utreda närmare hur denna boende­form i större utsträckning än
            idag ska kunna erbjudas den som har behov och vill få stöd för
            att bryta sitt beteende. Boendeformen ska bygga helt på frivillighet.
            Samtidigt vill vi poängtera att då personer begår en kriminell
            handling genom att bruka våld så ska det hanteras inom det kriminalrättsliga
            systemet.
          </p>
          <head type="h2" xml:id="i-RhmERayVkScRpcm79DTmv">
            Insatser för våldsutövare och brottsoffer
          </head>
          <p xml:id="i-LZY5qmSi8mP2jGaBDPpq9e">
            De som utsätter närstående för våld är en heterogen grupp. Det
            finns de med missbruks­problem och andra som behöver kvalificerad
            psykiatrisk vård. En del är, förutom sitt våldsutövande, väl fungerande
            personer i samhället, och andra utövar våld mot såväl andra som
            närstående. Utbudet av insatser för den som utövar våld behöver
            därför vara mycket brett – alltifrån omhändertagande av Kriminalvården,
            rättspsykiatrin eller andra myndigheter, till någon form av kvalificerad
            vård- och behandlingsinsats. Ibland kan enklare samtalsstöd och
            andra insatser av mindre ingripande karaktär vara tillräckligt.
          </p>
          <p xml:id="i-SkGnaczQsE12Xdox4LfPCn">
            De modeller som används i Sverige i dag är ofta hämtade från
            andra länder eftersom forskning som rör insatser för våldsutövare
            görs i väldigt liten omfattning i Sverige. Socialstyrelsen har
            dock genomfört några analyser där resultat tyder på att flera
            av dessa program visar på försiktigt positiva resultat, även om
            svårigheter med hur man ska mäta effekterna av insatserna påpekas
            bl.a. i SOU 2015:55. Detta betyder att vi i dagsläget inte har
            en helhetsbild av hur behandlingen ser ut och fungerar och det
            finns olika idéer om vad som är verksamt i form av behandling.
            Hanteringen av våldsutövare i Sverige har tidigare haft sin tyngdpunkt
            kring våld som ett brott, och har kretsat kring kriminal­vård
            (SOU 2015:55). Därför är det angeläget att forskning genomförs
            och att det stöd och den vård som socialtjänsten ålagts bygger
            på evidensbaserade metoder.
          </p>
          <p xml:id="i-B2RH7674i32ypjR571RNjU">
            Det finns även en risk för att behovet av kompetensutveckling
            underskattas. Bland de som arbetar med målgruppen våldsutövare
            ute i landet finns en stor efterfrågan på metodstöd och kunskapsutveckling.
            Arbetet ute i landet har till stora delar utvecklats genom engagerad
            personal som via kortare utbildningar, tillsammans med sina kommuner,
            på egen hand utvecklat metoder och arbetssätt. En samhällsfunktion
            som prioriterar, utvecklar och samordnar arbetet med insatser
            för våldsutövare är starkt efterfrågad. Det behövs därför en gemensam
            plattform för hur arbetet framöver ska kunna bedrivas på ett effektivare
            sätt än vad som görs i dag, i synnerhet om man på riktigt vill
            nå goda resultat. Även om vi har ett flertal organisationer och
            verksamheter som framgångsrikt arbetar med frågorna, så finns
            det fortsatt ett behov av en samordnad enhet. Det handlar inte
            bara om behandlingsmetoder, utan gäller även olika arbetssätt
            för att upptäcka våldet och tillvägagångssätt för att hantera
            ärenden där våld före­kommer eller misstänks förekomma, som behöver
            utredas och dokumenteras.
          </p>
          <p xml:id="i-HpgnxzSj8G6x6HirmrYGap">
            Med de lagändringar som socialtjänsten ålagts att följa ökar
            ansvaret i fråga om arbetet med att få personer som utsätter eller
            har utsatt någon annan för våld att ändra sitt beteende. Det är
            därför prioriterat och viktigt att personal ges rätt redskap och
            metoder och den kompetensutveckling som krävs för att den på ett
            adekvat sätt ska kunna hantera komplexa och oroliga situationer.
            För att ett kunskapslyft bland persona­len ska kunna tillgodoses,
            men också för att det ska bli en likvärdig tillgång till olika
            metoder, utvecklade riktlinjer, vägledning och andra beskrivningar
            av hur socialtjänsten och hälso- och sjukvården kan och bör arbeta
            med dessa frågor, anser vi att regeringen bör se över möjligheterna
            att inrätta ett nationellt kompetenscentrum med fokus på såväl
            våldsutövare som brottsoffer.
          </p>
          <head type="h2" xml:id="i-TdjStbkzMhUQ2YMxiKG8Fg">
            Permanent nationellt hjälpnummer för våldsutövare
          </head>
          <p xml:id="i-ELr86BfjsfY5Lw8kECbyvi">
            År 2019 startades pilotprojektet Välj att sluta, som riktar sig
            till personer som bor i Stockholms län och Skåne län och drivs
            i samverkan mellan Länsstyrelsen i Stockholms län och Manscentrum
            Stockholm samt Länsstyrelsen i Skåne län. Våren 2021 blev telefonlinjen
            nationell och numera kan personer i hela landet ringa dit. Detta
            kräver dock mer resurser, både ekonomiska och i form av bemanning
            och utbildning. Sverige­demokraterna vill se över hur verksamheten
            kan byggas ut och utvecklas långsiktigt för att möta de behov
            som finns.
          </p>
          <head type="h2" xml:id="i-AGd8Cp45uDy5rA729UDBe8">
            Certifiering av skyddade boenden
          </head>
          <p xml:id="i-97XdNB28hJwjfs2sB7tkJh">
            Skyddat boende är en socialtjänstinsats och kan drivas i kommunal
            regi eller av enskilda aktörer, till exempel frivilligorganisationer.
            Kvinnojourer har kommit att bli självklara aktörer för att stödja
            våldsutsatta kvinnor och deras barn, och en majoritet av landets
            skyddade boenden drivs av frivilligorganisationer. 54 procent
            drivs ideellt, medan 37 procent drivs i privat regi och 9 procent
            av kommunerna, enligt en kartläggning från Socialstyrelsen.
          </p>
          <p xml:id="i-7GBjszwGYcmdDe5TdNLxNW">
            Sverige har flera frivilligorganisationer som gör ett oerhört
            viktigt arbete och är en viktig länk i att erbjuda boende och
            stöd för dem som är utsatta för våld eller hot eller som av någon
            annan anledning är i behov av ett skyddat boende. I de fall då
            social­nämnden inte själv tillhandahåller ett boende kan således
            avtal skrivas med såväl privata som ideella organisationer. Det
            åligger verksamheten att tillhandahålla ett gott boende och utföra
            insatser i enlighet med nämndens önskemål.
          </p>
          <p xml:id="i-4Bq1mdMBgxCPwMG4kESZz7">
            Det finns i dag ingen form av certifiering av de aktörer som
            erbjuder jourer och skyddade boenden utan det åligger socialnämnden
            att ansvara för att dessa håller god kvalitet. En nationell certifiering
            av skyddade boenden och jourer skulle på många sätt tydliggöra
            för nämnden att boendet är kvalitetsgranskat, men skulle också
            kunna innebära ett krav på att en hög kvalitet med rätt kompetens
            bibehålls. Regeringen bör därför överväga möjligheten att certifiera
            skyddade boenden.
          </p>
          <head type="h2" xml:id="i-EPCJ57JXgTbmkmhDN9XbjN">
            Hedersrelaterat våld och förtryck
          </head>
          <p xml:id="i-Hhbfw2zyEVkV1toKoecRps">
            De senaste decennierna har hedersrelaterat våld och förtryck
            etablerat sig som fenomen i Sverige. Dessvärre har det hedersrelaterade
            våldet ofta kommit att kategoriseras som ett generellt uttryck
            för kvinnoförtryck och vad som brukar kallas för mäns våld mot
            kvinnor. Att det hedersrelaterade våldet bara är en följd av redan
            rådande patriarkala strukturer är direkt felaktigt. Det som särskiljer
            hedersvåld från annat kvinnovåld är att det inte enbart rör sig
            om en make eller annan enskild person som står bakom våldet.
          </p>
          <p xml:id="i-4XuhcyNBG8fmq5MYuAL8Hd">
            Vid hedersvåld agerar ofta ett helt kollektiv av landsmän, släkt
            m.fl. för att upprätt­hålla förtrycket tillsammans. De som lyckas
            bryta sig loss från hederskulturernas förtryck hamnar i en särskilt
            utsatt situation, då de ofta tvingas att bryta med hela sitt tidigare
            liv. Det är därför viktigt att samhället kan erbjuda en noggrann
            uppföljning även efter att den första akuta fasen är avslutad.
            Socialtjänsten ska erbjuda en kontakt­person till den utsatta,
            som kan ge stöd och vägledning i uppbyggandet av ett nytt liv.
          </p>
          <p xml:id="i-HHH76LTCai1bDmi4SPaEMY">
            För att motverka ytterligare utbredning av det hedersrelaterade
            våldet och förtrycket behövs ett antal åtgärder. Att de individer
            som kommer till vårt land har god kännedom om våra demokratiska
            grundläggande rättigheter är avgörande. Information ska vid inflyttning
            tillhandahållas så att inga tveksamheter råder i fråga om att
            våld och förtryck i hederns namn är olagligt i Sverige. Det är
            viktigt att individerna introduceras i vår strävan efter ett jämställt
            samhälle och att samhällsstrukturer som förtrycker kvinnor inte
            accepteras. Det bör således vara en självklarhet att samtliga
            som väljer att bosätta sig i vårt land följer rådande lagar och
            regler. Vidare behöver arbetet intensifieras i fråga om att nå
            ut med information till de individer som i dag lever i de parallella
            samhällen som präglas av hederskultur. Både till dem som utsätts,
            eller riskerar att utsättas, men också till dem som utför handlingarna.
          </p>
          <p xml:id="i-L69aQoqhA1hBmo7uz8yqxt">
            Personer som genom sin yrkesutövning kommer i kontakt med hederskultur
            ska inneha goda kunskaper om dess bakgrund och vilken roll den
            spelar i den aktuella kulturen. De måste känna till vad som särskiljer
            hedersnormer från de normer som utgör fundamentet för västvärldens
            samhällen och hur de kan identifieras. Dessa kunskaper är grundläggande
            för att det på ett säkert sätt ska gå att hjälpa hederskulturens
            offer.
          </p>
          <head type="h2" xml:id="i-JKxzu93mScssGf9LBEFdXq">
            Motverka barnäktenskap
          </head>
          <p xml:id="i-XJnzbTmHsaRtq8VF899vbK">
            Inga barn i Sverige ska vara gifta, vare sig officiellt eller
            inofficiellt. Barnäktenskap ska aldrig ska få förekomma i Sverige.
            Tidigare regeringars förslag om att förbjuda barn­äktenskap är
            positivt och förslaget är ett initiativ som behöver följas upp.
            Att barnäkten­skap upphävs är bra men det finns i praktiken ingen
            möjlighet att straffa den som inte respekterar våra lagar och
            regler kring detta. Alla som på något sätt bidrar till att ett
            barnäktenskap kommer till stånd ska bära straffansvar för detta.
            Att välja att inte agera för att förhindra att ett barnäktenskap
            äger rum bör rimligen också kunna anses som bidragande till äktenskapet
            och därmed också vara straffbart. Detta ska gälla även för så
            kallade inofficiella äktenskap, som alltså aldrig rapporteras
            till Skatteverket.
          </p>
          <p xml:id="i-XsYXHLS9ggzVCimUpjqauT">
            För att motverka barnäktenskap behövs mer kartläggning och fler
            undersökningar som kan tala om hur läget ser ut och hur det utvecklas
            över tid. Därför bör system ut­vecklas för att följa utvecklingen
            och förenkla för effektiva insatser mot barn­äkten­skap. De barn
            och unga som är offer för barnäktenskap måste få hjälp och stöd
            att ta sig ur sin situation på ett bra sätt. De som inte respekterar
            svensk lag gällande barnäkten­skap, utan fortsätter att leva som
            gifta med barn, ska straffas och i den mån det är möjligt även
            utvisas ur landet.
          </p>
          <head type="h2" xml:id="i-EFoCY8EaC7fvZZpuqMV7jg">
            Rätten att besluta om utreseförbud
          </head>
          <p xml:id="i-C7PoPamGCEAWoinrc2hFgh">
            Socialstyrelsens rapport från mars 2020 visar att antalet kvinnor
            och flickor som hade varit utsatta för könsstympning, sökt vård
            och fått en diagnoskod kopplad till köns­stympning inom öppen
            respektive sluten specialist- eller förlossningsvård ökade stadigt
            mellan 2012 och 2018. Sammantaget handlar det om runt 5 000 kvinnor.
            Kvinnlig könsstympning är ett allvarligt hälsoproblem för flickor
            och kvinnor på grund av de medicinska riskerna med ingreppet.
            Könsstympning medför ofta svåra förlossningar, med stora risker
            för både modern och barnet.
          </p>
          <p xml:id="i-KEykN7G1tu8upjM6TUuMdc">
            Risken för att personer som är bosatta i Sverige ska utsättas
            för hedersrelaterat förtryck utomlands är särskilt stor för barn
            och unga. Vissa barn kan skickas till ett annat land för s.k.
            uppfostringsresor, och andra sänds utomlands för att könsstympas,
            bli bortgifta eller i extrema fall mördas.
          </p>
          <p xml:id="i-EGwd3w9MeZ3JK5TJX8hucK">
            Det pågår ett arbete på många olika håll för att stävja förekomsten
            av könsstymp­ning, tvångsäktenskap och andra fysiska och psykiska
            övergrepp. Regeringen bör se över förslaget om att socialnämnden
            ges rätt att besluta om utreseförbud om det är nödvändigt för
            att skydda ett barn från könsstympning, tvångsäktenskap eller
            liknande övergrepp i utlandet.
          </p>
          <head type="h2" xml:id="i-UeAQ3Yow5faFmfvqzcvq1G">
            Respektavstånd mellan försörjningsstöd och lön
          </head>
          <p xml:id="i-H5vtrBfpNACnZXDxBkrEaU">
            I Sverige kan skillnaden mellan bidrag och lön vara förhållandevis
            låg för en barnfamilj, vilket skickar märkliga signaler dels till
            familjen som uppbär stöd, men också till skatte­betalarna. Enligt
            en ESO-rapport lönar det sig dåligt att arbeta om man exempel­vis
            har låg utbildning och inte kan få en hög inkomst. För två vuxna
            utan barn kan skillnaden mellan att få försörjningsstöd och att
            ta ett jobb med 20 000 kronor i lön visserligen hamna på runt
            3 000 kronor i månaden, men så fort man har barn förändras ekvationen.
            Om paret har ett barn är skillnaden mellan jobb och bidrag bara
            runt 500 kronor i månaden, och med fyra barn kan familjen tjäna
            på att sluta jobba och i stället leva på bidrag. Att inte arbeta
            och istället uppbära försörjningsstöd och bidrag ska vara förknip­pat
            med aktivitetskrav. Det ska också vara tydligt att fördelarna
            med att arbeta alltid ska vara större än med att få bidrag. Respektavståndet
            mellan egen försörjning och bidrags­försörjning bör ses över och
            analyseras.
          </p>
          <head type="h2" xml:id="i-Ls3znzZQHeHkdEbMauYuWB">
            Oanmälda hembesök
          </head>
          <p xml:id="i-LAnadhePDscg3kf3paoQ3b">
            Socialtjänstlagen bör ändras så att kommuner vid behov ska kunna
            göra regelbundna, oanmälda hembesök hos dem som mottar försörjningsstöd.
            Detta är viktigt inte bara för att upptäcka eventuellt bidragsfusk
            eller felaktiga utbetalningar, utan också för att på ett tidigt
            stadium fånga upp barn som riskerar att fara illa. Det är också
            förhållandevis vanligt förekommande att flera personer vistas
            och bor på samma adress men är folk­bokförda på en annan för att
            kringgå lagen. Sådant skulle också uppdagas om oanmälda hembesök
            genomfördes.
          </p>
          <head type="h2" xml:id="i-6phYxGfdGR1t8UsSqiBU7Q">
            Hemlöshet
          </head>
          <p xml:id="i-T8HCSUhG4Quda6m6UG9u4a">
            Utvecklingen av svensk hemlöshet är problematisk av flera olika
            skäl. Den skapar en rad personliga tragedier och innebär ett stort
            lidande för dem som inte kan få en bostad. Dessutom äventyrar
            den allvarligt rättssäkerheten för människor med särskilda behov,
            eftersom samhället inte kan leva upp till socialtjänstens mål
            om att alla ska garanteras en skälig levnadsstandard. Dagens bostadsbrist
            riskerar att skapa ett permanent utanför­skap för de hemlösa som
            står längst ifrån bostadsmarknaden. De får leva på härbärgen och
            andra institutioner utan att få en reell chans på den ordinarie
            bostadsmarknaden. Dessutom är hemlösheten ett nederlag för alla
            välfärdsdemokratier.
          </p>
          <p xml:id="i-4xSxsTcHZdr2iW2nsw1khW">
            De globala målen och Agenda 2030 syftar bland annat till att
            utrota fattigdom och hunger. För att nå relevanta mål i Agenda
            2030 på nationell nivå behövs en tvär­sek­to­riell samverkan.
            Det finns flera mål i Agenda 2030 som har bäring på hemlöshet
            och dess orsaker. Att motverka hemlöshet är delvis en bostadspolitisk
            fråga och den berör även andra politikområden, såsom hälso- och
            sjukvård, arbetsmarknad och integrations­politik.
          </p>
          <p xml:id="i-PDRDYojCjyspQAB7ETYzuS">
            Sverigedemokraterna anser att bostadspolitiska reformer och nybyggnation
            och riktade insatser mot de grupper som står långt ifrån den reguljära
            bostadsmarknaden kan vara en del av lösningen. Mycket pengar finns
            att tjäna om kommunerna stimuleras att använda metoder som har
            ett vetenskapligt stöd, som till exempel Bostad först. Sam­verk­an
            mellan socialtjänsten, andra myndigheter och civilsamhället är
            också av betydande vikt och måste bli bättre.
          </p>
          <p xml:id="i-L7Zm9v3FgNdJNR1RXbTbbd">
            Det svenska samhället har förändrats på kort tid och nya grupper,
            som till exempel fattiga barnfamiljer, har hamnat i hemlöshet.
            Det behövs ett paket med åtgärder för att stärka denna grupps
            livssituation, bland annat genom att förbättra barnfamiljers ekonomi
            genom stärkt föräldrapenning och bostadsbidrag och ett stärkt
            underhållsstöd.
          </p>
          <p xml:id="i-VXCzQ8A5eTmjxC5wLwjMyN">
            Barn har rätt till en skälig levnadsstandard ifråga om exempelvis
            mat, kläder och boende. Det har varit en självklarhet i Välfärdssverige
            tidigare, men idag har förhål­lan­dena försämrats och allt fler
            barn lever helt eller delvis i hemlöshet. Det är inget som Sverigedemokraterna
            kan acceptera. Om vårdnadshavare har problem med att betala familjens
            bostadskostnader och riskerar eller blir utsatt för vräkning,
            så ska särskild hänsyn tas till att barnen inte hamnar i hemlöshet.
          </p>
          <p xml:id="i-Gn5tYjsFjMWjRnebFwtA66">
            Det är viktigt att socialtjänsten i alla Sveriges kommuner har
            en tydlig plan för hur de ska agera när barn riskerar att vräkas
            så att inte barnen riskerar att hamna i olika tillfälliga boenden.
            I inga fall ska det förekomma att barn sätts i boenden tillsammans
            med andra boende som har problem med exempelvis missbruk. Sverige
            har brist på bostäder, men att vräkas från sitt hem kan aldrig
            vara barnets bästa.
          </p>
          <p xml:id="i-AwA3c3zoStBMUG2CKmHxB2">
            Kronofogden har konstaterat att antalet vräkningar av barnfamiljer
            inte längre minskar utan tvärtom ökar. Den vanligaste anledningen
            till vräkningar är utebliven hyra, och Barnombudsmannen har kommit
            fram till att vid var tredje vräkning var skulden som mest 10
            000 kronor. Med dagens bostadssituation får vräkta barnfamiljer
            räkna med att bo på olika vandrarhem m.m. Saknar föräldrarna betalningsförmåga
            även för detta så är det inte ovanligt att kommunerna, vecka för
            vecka, kan hjälpa till. Det innebär att ingen kontinuitet och
            långsiktighet ges dessa barn, vilket är en katastrof för dem.
          </p>
          <p xml:id="i-6Bw43JRqg3bgeXg1AwPd51">
            Sverigedemokraternas utgångspunkt är att alla ska göra rätt för
            sig, och givetvis ska hyror betalas. Detta måste kunna göras genom
            socialtjänsten om inget annat fungerar. I dag kan socialtjänsten
            dock inte tvinga fram en lösning, eftersom lagen inte tillåter
            tvång mot drabbade familjer, utan måste agera utifrån principen
            om människors själv­bestämmanderätt. Tanken med självbestämmanderätt
            är naturligtvis fin i grunden, men var i processen kommer barnperspektivet
            in? Socialtjänstlagen bör ha ett undantag som vilar på FN:s barnkonvention,
            där det tydligt framgår att ”vid alla åtgärder som rör barn, vare
            sig de vidtas av offentliga eller privata sociala välfärdsinstitutioner,
            domstolar, administrativa myndigheter eller lagstiftande organ,
            ska i första hand beaktas vad som bedöms vara barnets bästa”.
            Ett sådant undantag skulle också kunna leda till fram­tagan­det
            av ett tryggare system där det säkerställs att försörjningsstöd
            faktiskt också går till livsmedel, kläder, hygien och fritid och
            inte till annat som de vuxna eventuellt väljer att prioritera
            istället.
          </p>
        </div>
        <div type="motSignatures">
          <list>
            <item xml:id="i-QNGADAaUokniy7yLqeLETj" who="i-Uq8cgRMrRNcxY3QYetppCT">
              Linda Lindberg (SD)
            </item>
            <item xml:id="i-BAKK1AyrudXyackgm6mgok" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-SjHGcPKuA3wFMyZ5ZXXqWu" who="i-3sWANYcrP4dzCBqkXqrJRu">
              Johnny Svedin (SD)
            </item>
            <item xml:id="i-FijTeLxFJWLtBWyhW6GEBV" who="i-TtRdTWTGZX1yMjrAtYnz3m">
              Anna-Lena Blomkvist (SD)
            </item>
            <item xml:id="i-AY7jNdKBQeprEnphdN555B" who="i-2HFQhchqUWZTJKFYz4PjBu">
              Carita Boulwén (SD)
            </item>
          </list>
        </div>
      </div>
    </body>
  </text>
</TEI>
