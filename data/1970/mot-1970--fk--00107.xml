<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00107">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__107/mot_1970__fk__107-001.pdf"/>
      <fw xml:id="i-QFq3TJ75WsfHE5G7Y6QmKx">
        Motion i Första kammaren, nr 107 år 1970 15
      </fw>
      <div xml:id="i-K552oR29v7kQWLxmtTrjmL" type="motHeader">
        <div xml:id="i-8PdrBt21J6y6SWa4pQs8kU" type="motTitle"/>
        <div xml:id="i-7BDk3v41w62EPpp2ZYP4Sw" type="motSubmissionInfo"/>
      </div>
      <div xml:id="i-7PYZbm8MDkGchci2rg8WZS" type="motBody">
        <div xml:id="i-vvLbRSiGd9NLBJ1EnNinK">
          <p xml:id="i-FBqkUPhQRdarAkjTLju73w">
            Nr 107
          </p>
          <p xml:id="i-LiYbRHsibqXUfrTFrbebFX">
            Av herr Ernulf, om strikt skadeståndsansvar för skada vid medi-
            cinsk behandling.
          </p>
          <p xml:id="i-UzthG8pqhG617UgbZiLrm3">
            Den tekniska utvecklingen under de senaste decennierna har givit
            även sjukvården ökade möjligheter att fullgöra sin betydelsefulla
            uppgift. Den vidgade användningen av tekniska hjälpmedel för diagnostik
            och terapi har emellertid samtidigt ökat riskerna för oförutsedda,
            ofta allvarliga skador på patienten. I många fall har detta lett
            till dödlig utgång eller till livsvari- ga men. Frågan om skadestånd
            åt den som drabbas av skada vid medicinsk undersökning eller behandling
            har därigenom fått ökad aktualitet. I den svenska skadeståndsrätten
            upprätthålls alltjämt som huvudprin- cip — låt vara med en rad
            undantag — den s. k. culpaprincipen. Denna innebär att den som
            lidit skada har rätt till skadestånd endast om skadan vållats
            genom oaktsamhet från annans sida. (Givetvis föreligger rätt till
            skadestånd också om skadan vållats uppsåtligen.) Culpaprincipen
            gäller också skada vid medicinsk undersökning eller behandling.
            Om skadan vål- lats genom fel eller försummelse från någon som
            är anställd på ett sjukhus eller annan sjukvårdsinrättning, kan
            den som lidit skadan i stället för att vända sig mot den anställde
            kräva ersättning av hans arbetsgivare, d. v. s. sjukvårdshuvudmannen.
            Här föreligger alltså ett arbetsgivaransvar, s. k. principalansvar.
            Kvar står emellertid att skadestånd kan erhållas endast om den
            som lidit skadan kan bevisa att den vållats genom fel eller försummelser.
            I många sammanhang har framförts krav att skadestånd skall utgå
            även om fel eller försummelse inte förekommit eller inte kan bevisas.
            Kommittén an- gående det allmännas skadeståndsansvar behandlade
            frågan i sitt betän- kande med förslag till lag om skadestånd
            i offentlig verksamhet (SOU 1958: 43). I viss utsträckning skulle
            enligt förslaget skadeståndsrätt kunna in- träda även utan att
            skadan vållats genom någons fel eller försummelse, s. k. strikt
            skadeståndsansvar. Vid remissbehandlingen framfördes yrkanden
            om strikt ansvar i större utsträckning än enligt förslaget. Frågan
            om skadeståndsansvaret togs också upp i en motion vid 1967 års
            riksdag av herr Axel Gustafsson i Borås (motion II: 31/1967).
            Motionen be- handlades av första lagutskottet i dess utlåtande
            nr 49/1967. Utskottet ut- talade att det i likhet med motionären
            ansåg många skäl tala för att även inom sjukvårdens område i vissa
            hänseenden tillämpa skadeståndsansvar
          </p>
          <pb facs="riksdagen-motions-pdf/data/1970/mot_1970__fk__107/mot_1970__fk__107-002.pdf"/>
          <fw xml:id="i-VdFPE3A3cEpGFx4LJ9e9Z9">
            16 Motion i Första kammaren, nr 107 år 1970
          </fw>
          <p xml:id="i-DwAQxff7sFz1CPHiBpAoHg">
            oberoende av vållande. Utskottet utgick emellertid från att frågan
            pröva- des vid det lagstiftningsarbete som pågick på skadeståndsrättens
            område och som avsågs utmynna i en proposition till 1968 års riksdag.
            På grund härav ansåg utskottet en framställning av riksdagen i
            den av motionären aktualiserade frågan ej påkallad samt hemställde
            att motionen inte måtte föranleda någon riksdagens åtgärd. Utskottets
            hemställan godtogs av riks- dagen. Någon proposition i frågan
            har emellertid fortfarande inte framlagts av regeringen. Det finns
            därför enligt min mening anledning att åter aktuali- sera spörsmålet.
            Vid utskottsbehandlingen år 1967 belystes problemet ganska utförligt.
            I enlighet med vad som därvid framkom kan man enligt min uppfattning
            göra följande allmänna ställningstagande till skadeståndsfrågan.
            I princip kan varje medicinsk undersökning eller behandling sägas
            in- nebära risker för olyckliga följdverkningar, även om i många
            fall risken är mycket obetydlig. Varje sådan följdverkan kan emellertid
            rimligen inte grunda skadeståndsrätt. även en anmärkningsfritt
            genomförd undersök- ning eller behandling är erfarenhetsmässigt
            förenad med en viss risk för skador. En sådan normal risk synes
            patienten själv få bära. De gränsdrag- ningsproblem som härigenom
            uppkommer bör bli föremål för närmare ut- redning men synes i
            viss utsträckning kunna överlämnas åt rättspraxis att lösa. Tveksamt
            kan vara om det strikta skadeståndsansvaret bör gälla endast allmänna
            sjukvårdsinrättningar eller även t. ex. privatpraktiserande läkare.
            Principiellt sett borde väl ingen skillnad göras. Att ålägga även
            de sist- nämnda strikt skadeståndsansvar bör dock enligt min mening
            förutsätta att möjlighet föreligger för dem att genom försäkring
            täcka detta ansvar. En särskild fråga är, om det strikta skadeståndsansvaret
            bör gälla alla skador eller, såsom ofta föreslagits, endast allvarliga
            skador. För min del finner jag det vara svårt att göra någon skillnad
            beroende på om skadan är allvarlig eller inte. På grund av det
            anförda hemställer jag, att riksdagen måtte i skrivelse till Kungl.
            Maj:t anhålla om förslag till lagstiftning rörande strikt ansvar
            för skador vid medicinsk undersökning eller behandling i enlighet
            med vad som anförts i denna motion. Stockholm den 20 januari 1970
          </p>
          <p xml:id="i-HPTUv59AcRQPZxp3MhPA12">
            Gudmund Ernulf (fp)
          </p>
          <p xml:id="i-TQotqrTMt2fYLLsJgeJ3CG">
            ESSELTE TRYCK, STHLM 70 014121
          </p>
        </div>
      </div>
    </body>
  </text>
</TEI>
