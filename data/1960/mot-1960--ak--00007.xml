<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00007">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__7/mot_1960__ak__7-001.pdf"/>
      <fw xml:id="i-NFuDjMUoJwPAN9gyiVuogL">
        Nr 7—11 Motioner i Andra kammaren, nr 7 år 1960 1
      </fw>
      <div xml:id="i-JevgU97vhiU3aK17gFUTTG" type="motHeader">
        <div xml:id="i-5B9gwYQXXh8HpHC37MYQUH" type="motTitle"/>
        <div xml:id="i-AtiaQyJkSGMYGthjFWkHL4" type="motSubmissionInfo"/>
      </div>
      <div xml:id="i-SmuPHEwxsXgVJruCnf4gwe" type="motBody">
        <div xml:id="i-UwCyfC4dwDyS5G6eyfWvyD">
          <p xml:id="i-15qsMk6pTkdt5J12Gk4QXF">
            Nr 7
          </p>
          <p xml:id="i-PStCk7bWzQSf3F7kHtUHnM">
            Av herrar Hamrin och Nelander, om skolornas kristendomsunder-
            visning och morgonsamlingar.
          </p>
          <p xml:id="i-CWYLP7C2s5gm7in7LGfcnY">
            Frågan om kristendomsämnets ställning på skolschemat har med
            hänsyn till den framtida utvecklingen en oroande karaktär och
            är även föremål för fortlöpande offentlig debatt. Problemställningen
            gäller inte bara det för kris- tendomsämnet anslagna timantalet
            utan även i lika mån själva undervis- ningens inriktning. Vad
            timantalet beträffar försvåras givetvis möjligheterna till en
            effektiv undervisning, om en reduktion skulle företagas. Med avseende
            på undervisningens inriktning är det främst tendensen att ersätta
            bibelkun- skap med allmän religions- och kyrkokunskap, som inger
            betänkligheter. I nära anslutning till frågan om kristendomsundervisningens
            plats på skol- schemat anmäler sig spörsmålet om en rätt utformning
            av den gemensamma morgonandakten (från 1 juli 1958 utbytt mot
            beteckningen morgonsamling). I detta avseende synes på sistone
            innehållsmässigt en urholkning ha skett, som icke bör godtas.
            En diskusison om hithörande problem, som sammanfattningsvis kan
            sä- gas inbegripa hela frågan om det kristna inflytandet i dagens
            och morgon- dagens svenska skola, lär näppeligen kunna föras utan
            beaktande av tvenne väsentliga omständigheter: dels det kända
            faktum, att hela vårt skolväsen befinner sig i en nydanings- och
            omvandlingsperiod, vilket uppenbarligen innebär speciella riskmoment
            med hänsyn till de &gt;»gamla»&gt; skolämnenas fram- tida ställning,
            dels det lika allbekanta sakförhållandet, att läget inom ung-
            domsvärlden i dag kännetecknas av en rad krissymtom med allmän
            norm- löshet och växande kriminalitet som markanta inslag. Mot
            denna allmänna bakgrund finns det enligt vår uppfattning orsak
            att med särskild styrka in- skärpa vikten av att trygga kristendomsämnets
            plats på skolschemat. Det är inte minst för förståelsen av hela
            vår kultursituation ett primärt intresse, att den uppväxande generationen
            bibringas en ingående kunskap rörande den grundval, på vilken
            vårt rättssamhälle är uppbyggt, och rörande de vär- denormer,
            som gäller för den mänskliga gemenskapen. Djup förtrogenhet med
            den kristna urkunden och med den kristna idévärlden framstår härvid-
            lag som obetingat nödvändig. Men det är också för bemästrandet
            av dagens svårartade ungdomsvårdsproblem av väsentlig betydelse,
            att skolan i sin fostrande verksamhet på ett adekvat sätt levandegör
            de etiskt bärande och vägledande principer, som rymmes i den kristna
            tros- och livsåskådningen. De krav, som främst synes böra resas,
            tar alltså sikte på för det första ett
          </p>
          <p xml:id="i-Bs9FANYejcZpjME3Nn5E7m">
            Bihang till riksdagens protokoll 1960. 4 saml. Nr 7—11
          </p>
          <pb facs="riksdagen-motions-pdf/data/1960/mot_1960__ak__7/mot_1960__ak__7-002.pdf"/>
          <fw xml:id="i-N9QExCocjhXQ9gyuUSbLJP">
            2 Motioner i Andra kammaren, nr 7 år 1960
          </fw>
          <p xml:id="i-WpU1NSg7c3PN4X1DZubrez">
            stärkande av det för kristendomsämnet fastställda timantalet,
            varvid man måste uttala önskemålet om två veckotimmar även i enhetsskolans
            åttonde klass samt kristendomsämnets införande å yrkeslinjen 9y,
            där det nu helt saknas. Beträffande timantalet må påpekas, att
            kristendomsämnet i folksko- lans undervisningsplan av 1955 har
            två veckotimmar i vardera klasserna 1 t. o. m. 7 och en timme
            i vardera klasserna 8 och 9. Enhetsskolan på försöks- stadiet
            har också två veckotimmar i vardera klasserna 1 t. o. m. 7, en
            i klass 8 och två timmar i vardera klasserna 9a och 9g. För det
            andra anmäler sig kravet att kristendomskunskapen i enhetsskolan
            främst bör utgöras av bibel- kunskap i nära överensstämmelse med
            vad som gäller i folkskolans undervis- ningsplan av 1955. Efter
            vad vi kan finna innebär den undervisningsplan, som nu provisoriskt
            gäller för enhetsskolan (Timplaner och huvudmoment, fastställda
            av skolöverstyrelsen för läsåren 1955—58, jämte Tillägg till tim-
            planer och huvudmoment, fastställda hösten 1959), en olycklig
            tendens till kristendomsundervisningens omvandling till allmän
            religions- och kyrko- kunskap i nära anslutning till den allmänna
            historieundervisningen. Denna utveckling bör bestämt förhindras.
            Det kan tilläggas, att nyssnämnda ten- dens går igen även i Provisoriska
            tim- och kursplaner för försöksgymna- sierna. En undervisning
            i kristendom, som skall motsvara kravet på saklighet och som ger
            studiet av bibeln dess naturliga plats, förutsätter självfallet,
            att ökad uppmärksamhet ägnas sådana grundläggande frågor som lärarutbildningen,
            läroboks- och handledningsförfattandet samt materielanskaffningen,
            för att nu nämna några i sammanhanget särskilt viktiga element.
            Därav följer, att en kursplanerevision, som enligt de i denna
            motion lämnade anvisningarna avser att trygga kristendomsämnets
            ställning i den svenska skolan, bör ägna uppmärksamhet även åt
            dessa nu senast nämnda nyckelproblem. Vidkommande så frågan om
            morgonsamlingens utformning synes även denna böra ägnas tillbörlig
            uppmärksamhet i de nya metodiska anvisningar för enhetsskolan,
            som förväntas träda i kraft fr.o.m. läsåret 1962—063. I anvisningarna
            för folkskolan 1955 finnes bestämmelser om morgonsamling- ens
            utformning, medan i &gt;Timplaner och huvudmoment vid försöksverksam-
            het med nioårig enhetsskola» 1957 sådana bestämmelser saknas.
            Vad gällan- de läroverksstadga beträffar, sägs uttryckligen, att
            »&gt;morgonsamlingen skall, i den ordning rektor bestämmer, ledas
            av lärare i kristendomskunskap, annan därtill villig lärare eller
            annan lämplig person». Det är oss väl bekant, att en utveckling
            mot mera differentierade mondöat? samlingar under hand skett,
            vilket också framhävdes av ecklesiastikminis- tern i ett i andra
            kammaren den 25 november 1959 avgivet svar på en enkel fråga.
            Departementschefen inskärpte därvid också kravet på att morgon-
            samlingen utformas på ett värdigt sätt samt att den bör vara ägnad
            att skapa inre samling och koncentration inför dagens skolarbete.
            Vi noterar denna
          </p>
          <pb facs="riksdagen-motions-pdf/data/1960/mot_1960__ak__7/mot_1960__ak__7-003.pdf"/>
          <fw xml:id="i-WLXR8BzzxTS4pUQBh1g826">
            Motioner i Andra kammaren, nr 7 år 1960 3
          </fw>
          <p xml:id="i-P1QdH7W4ct2NsErG3XhS7F">
            deklaration med tillfredställelse, samtidigt som vi djupt beklagar
            de tenden- ser till en alltmer uttunnad och allt lösligare uppläggning
            av morgonsamling- arna, som på sina håll kommit till uttryck.
            Det är vår bestämda övertygelse, att en undersökning av opinionsläget
            på föräldrahåll skulle ge ett klart posi- tivt utslag till förmån
            för en utformning av skolans morgonsamlingar efter kristet mönster
            och i nära anslutning till kristen idealbildning. Det innebär
            med andra ord, att verkliga andakter för alla från deltagande
            icke befriade elever allt framgent bör ha sin givna plats i skolans
            värld. Med hänvisning till vad ovan anförts hemställes, att riksdagen
            måtte i skrivelse till Kungl. Maj:t framhålla dels vikten av att
            i kommande kursplanerevision de be- stämmelser, som gäller beträffande
            ämnet kristendomskun- skap enligt undervisningsplan för folkskolan
            av 1955, be- aktas, vilket markerar, att kristendomsundervisningen
            i en- hetsskolan främst bör ge bibelkunskap, dels angelägenheten
            av att skolans morgonsamlingar ut- formas på ett värdigt sätt,
            präglas av stillhet och samling kring centrala livsvärden och
            ger rum för den kristna ideal- bildningen, | dels slutligen att
            vad i övrigt i denna motion framhållits vinner beaktande.
          </p>
          <p xml:id="i-NMC6UXNqizYgusumZMi4Jo" type="date">
            Stockholm den 13 januari 1960
          </p>
          <div xml:id="i-DoXzGQpjphHtgKKEv7vcov" type="signatureBlock">
            <p xml:id="i-NVUeyS3fDq6a8UCLPiQx9e" who="unknown" type="signature">
              Yngve Hamrin Eric Nelander
            </p>
          </div>
        </div>
      </div>
    </body>
  </text>
</TEI>
