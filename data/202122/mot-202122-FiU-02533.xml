<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-02533">
  <teiHeader>
    <fileDesc>
      <titleStmt>
        <title>Förstärkta rättigheter för sparande och investeringar</title>
        <author corresp="i-HWbn7UwLvHk93mrHB9NC2c">av Oscar Sjöstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2533 av Oscar Sjöstedt m.fl. (SD)</title>
          <idno type="rdwebb">H9022533</idno>
          <rs type="number">2533</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9022533/text</ref>
          <ref type="dokument_url_html">http://data.riksdagen.se/dokument/H9022533</ref>
          <ref type="dokumentstatus_url_xml">http://data.riksdagen.se/dokumentstatus/H9022533</ref>
          <ref type="docx">http://data.riksdagen.se/fil/EBDC21C7-9F10-4667-A1A3-DB150140DF96</ref>
          <ref type="pdf">http://data.riksdagen.se/fil/9C46D859-40A8-4BB0-8F44-2B80EE6797E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HWbn7UwLvHk93mrHB9NC2c</idno>
            <name>Oscar Sjöstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PpL3mdxHYmY3NDzuCM5h8C" type="signed"/>
        <correspContext corresp="i-PpL3mdxHYmY3NDzuCM5h8C">
          <note type="signatory" corresp="i-HWbn7UwLvHk93mrHB9NC2c"/>
          <note type="signatory" corresp="i-5xq5y8yJUv1khDbYCaXJ7X"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-Cbfe9kLftFCPyoPQ2gDG1P"/>
        </correspContext>
        <correspAction xml:id="i-CZcHNoKoTvQCc73QyCte2W" type="submitted">
          <date when="2021-10-01"/>
          <time when="18:48:26"/>
        </correspAction>
        <correspAction xml:id="i-QMaA1JZPnqLaYdzD1FF1mC" type="reviewed">
          <date when="2021-10-04"/>
          <time when="16:32:35"/>
        </correspAction>
        <correspAction xml:id="i-TyMH3nqM88q2ospxvKzx6r" type="referred">
          <date when="2021-10-14"/>
        </correspAction>
        <correspAction xml:id="i-8Q7j1a5SQriTXHRD516Ga7" type="assigned">
          <date when="2022-10-05"/>
          <time when="11:46:56"/>
        </correspAction>
        <correspContext corresp="i-8Q7j1a5SQriTXHRD516Ga7">
          <ref type="assignedTo">Finansutskottet</ref>
        </correspContext>
        <correspAction xml:id="i-D5QKuNqkGP22gVHWLx62EV" type="behandlas_i"/>
        <correspContext corresp="i-D5QKuNqkGP22gVHWLx62EV">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8ez6UnxYechSmqAqHrkZ3r" type="behandlas_i"/>
        <correspContext corresp="i-8ez6UnxYechSmqAqHrkZ3r">
          <ref type="uppgift">2021/22:SkU14</ref>
          <ref type="ref_dok_id">H901SkU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU14</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bz5djxHtuAec4e9vfDTemm" type="behandlas_i"/>
        <correspContext corresp="i-Bz5djxHtuAec4e9vfDTemm">
          <ref type="uppgift">2021/22:FiU22</ref>
          <ref type="ref_dok_id">H901FiU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2533 av Oscar Sjöstedt m.fl. (SD)
          Förstärkta rättigheter för sparande och investeringar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QcVby57u8bLzJFMUh8HkBq">
            Förslag till riksdagsbeslut
          </head>
          <list style="ol">
            <item xml:id="i-6kbpAG425GR7xmdteHpHeD">
              Riksdagen ställer sig bakom det som anförs i motionen om att
              återställa skatten på investeringssparkonton och kapitalförsäkringar
              och tillkännager detta för regeringen.
            </item>
            <item xml:id="i-9f36dkFjzDbLsbWXCEfAL3">
              Riksdagen ställer sig bakom det som anförs i motionen om att
              det bör införas en ny punkt 9 under 13 § i lagen (2011:1268) om
              investeringssparkonto och tillkännager detta för regeringen.
            </item>
            <item xml:id="i-5MR3rYnofN1PmzgSDwDDEv">
              Riksdagen ställer sig bakom det som anförs i motionen om att
              återinföra ett system för privat pensionssparande och tillkännager
              detta för regeringen.
            </item>
            <item xml:id="i-9ASBNM3m61FHzTDqR4kEwv">
              Riksdagen ställer sig bakom det som anförs i motionen om att
              förbättra förutsättningarna för personaloptioner i nystartade
              företag och tillkännager detta för regeringen.
            </item>
            <item xml:id="i-DANMtQkfrnUbJaHJpqsYyV">
              Riksdagen ställer sig bakom det som anförs i motionen om att
              försäkringar tecknade före den 1 juli 2007 ska omfattas av den
              fria flytträtten och tillkännager detta för regeringen.
            </item>
            <item xml:id="i-CKkEcgeVZdomEwVjXwWTSm">
              Riksdagen ställer sig bakom det som anförs i motionen om att
              fonder öppet och uttryckligen ska ange fondinnehavets andel av
              illikvida tillgångar och tillkännager detta för regeringen.
            </item>
            <item xml:id="i-V67sm46xaaB6rkhkMqUNNA">
              Riksdagen ställer sig bakom det som anförs i motionen om att
              Sverige ska verka för en utredning om likviditetskrav och tillkännager
              detta för regeringen.
            </item>
            <item xml:id="i-LX1vvjq8WjoR6fCtxsSSZ4">
              Riksdagen ställer sig bakom det som anförs i motionen om att
              avskaffa det andra amorteringskravet och tillkännager detta för
              regeringen.
            </item>
            <item xml:id="i-33UnVmEW7tdaHQT9QsuUx5">
              Riksdagen ställer sig bakom det som anförs i motionen om att
              regeringen bör utreda om omfrågeuppgifter enligt kreditupplysningslagen
              om privatpersoner ska gallras efter en kortare tidsperiod än tolv
              månader och tillkännager detta för regeringen.
            </item>
            <item xml:id="i-CPXzBcZehM8DojGUuwj5o3">
              Riksdagen ställer sig bakom det som anförs i motionen om att
              ge en utredning i uppdrag att utreda hur ett statligt finansierat
              bosparande kan utformas och tillkännager detta för regeringen.
            </item>
            <item xml:id="i-3PtUTM5oF7zhJRxM2AFpmd">
              Riksdagen ställer sig bakom det som anförs i motionen om att
              tillsätta en utredning för att möjliggöra en ökad amorteringstakt
              utan att behöva betala ränteskillnadsersättning och tillkännager
              detta för regeringen.
            </item>
            <item xml:id="i-VmAcXVMtM5McTjogeYy6o4">
              Riksdagen ställer sig bakom det som anförs i motionen om att
              tillsätta en utredning för att öka transparensen vid ränteskillnadsersättning
              och tillkännager detta för regeringen.
            </item>
            <item xml:id="i-WyAuxmSGCkggUTtwhX4ixN">
              Riksdagen ställer sig bakom det som anförs i motionen om att
              tillsätta en utredning för en generell rätt till byte av säkerhet
              vid flytt och tillkännager detta för regeringen.
            </item>
            <item xml:id="i-HGB8e7xDxq27Lz2nd47Lfy">
              Riksdagen ställer sig bakom det som anförs i motionen om att
              tillsätta en utredning för symmetrikrav vid förtida återbetalning
              av lån och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JsfcocwzM5cvrjHddKigMV" type="h1">
            Sänk skatten på investeringssparkonton och kapitalförsäkringar
          </head>
          <p xml:id="i-SxQjY5CKXaqaMU69G4Wcg3">
            Skatten på investeringssparkonton och kapitalförsäkringar ska
            återställas till nivån före regeringens senaste höjning av golvet
            från 0,75 till 1,0 procent. Schablonintäkten baserad på tillgångar
            och insättningar på investeringssparkonton och kapitalförsäkringar
            ska enligt Sverigedemokraternas förslag beräknas med 0,75 plus
            statslåneräntan. Därefter ska schablonintäkten beskattas med vanlig
            kapitalskatt.
          </p>
          <p xml:id="i-SWzT2nCRTvn3qUfx8xuQQG">
            Regeringen har flera gånger höjt skatten på ISK och därtill signalerat
            om ytterligare inskränkningar. Utöver högre kostnader för privatpersoner
            medför detta en stor osäker­het när det gäller sparformen. Många
            som i dag sparar i investeringssparkonto uppger att man gör det
            som ett pensionssparande. Detta bör stimuleras med förmånliga
            skatte­villkor. Man kan befara att regeringen stegvis inför en
            sorts förmögenhetsskatt, vilket skulle medföra att kapital styrs
            bort från Sverige. Vidare är skattehöjningar på sparande fel väg
            att gå om man vill främja sunda finanser i hushållen. Tvärtom
            bör politiken skapa goda förutsättningar för sparande, eftersom
            det ger en ekonomisk trygghet i livets olika skeden.
          </p>
          <head xml:id="i-8629A2qqTxzh2YP9txf4hh" type="h1">
            Modernisera lagen om investeringssparkonto
          </head>
          <p xml:id="i-Pswyw3HyEpmMDm1W6ymjbd">
            Finansdepartementet har under rådande coronapandemi vidtagit
            flera åtgärder för att stötta svenska företag som fått likviditetsproblem
            till följd av pandemins ekonomiska konsekvenser. Ytterligare ett
            steg i samma riktning vore att underlätta för bolagen med kapitalanskaffning
            på den svenska värdepappersmarknaden genom att möjliggöra för
            investeringssparkontoinnehavare att delta i fler nyemissioner.
          </p>
          <p xml:id="i-L8LUEN7pDdeyWvg3As2P29">
            Investeringssparkontot (ISK) har med sin manuella deklarationsfrihet
            och schablon­beskattning blivit en folksparform sedan införandet
            2012. I dag har fler än 3,1 miljoner svenskar (Skatteverket 2021)
            valt ISK som kontoform för sitt sparande, och i internatio­nella
            sammanhang ses modellen som en förebild. Kontots enkelhet och
            avsaknad av krav på extensivt deklarationsarbete bidrar följaktligen
            till ett ökat svenskt välstånd och engagemang i privatekonomiska
            frågor.
          </p>
          <p xml:id="i-N14wRYvd2y4btomoWCez5F">
            I takt med att värdepappershandeln utvecklats har dock brister
            i lagstiftningen utkristalliserat sig. Vid börsnoteringar är det
            vanligt förekommande att emissioner innehåller både nyemitterade
            och befintliga aktier, exempelvis när storägare avyttrar eget
            innehav. Kombinationen av nyemitterade och befintliga aktier har
            gjort att vissa banker och finansinstitut exkluderat ISK-innehavare
            från deltagande i dessa börs­noteringar. Anledningen är en otydligt
            formulerad lagtext (lagen [2011:1268] om investeringssparkonto)
            som räknar upp vilka tillgångar som är tillåtna att överföra till
            ISK. Detta har av några marknadsaktörer tolkats som att det som
            inte räknas upp inte är tillåtet. Vidare anger lagtexten att investeringssparkontot
            upphör om kontoinnehavaren eller investeringsföretaget inte följer
            bestämmelserna i lagen. Risken är således att spararen tvingas
            betala konventionell skatt på alla sina tillgångar på investerings­sparkontot
            om Skatteverket skulle göra en sådan bedömning av lagstiftningen.
            Flera aktörer har därför vidtagit försiktighetsåtgärder och utestängt
            ISK-innehavare från mixade emissioner, medan andra tvärtom erbjudit
            sina kunder att delta trots att de inte bestått av 100 procent
            nyemitterade aktier.
          </p>
          <p xml:id="i-9L5mQ9wdayakCyYnydPsZh">
            Det är uppenbart att lagen behöver förtydligas, eftersom det
            förefaller osannolikt att det skulle ha varit lagstiftarens intention
            att skapa den här sortens godtycklighet i tillämp­ningen. Hanteringen
            av denna fråga torde bli enkel eftersom förändringen är av lagtek­nisk
            karaktär och några partipolitiska åsiktsskillnader inte bör föreligga.
            Sverigedemo­kraterna föreslår därför att, när ett prospekt har
            upprättats enligt lagen om handel med finansiella instrument,
            ska värdepappret vara tillåtet att inneha på ett ISK. Det bör
            således formuleras och adderas en ny punkt under 13 § i lagen
            om investeringsspar­konto:
          </p>
          <p xml:id="i-CvDK98hzAVBLW6MHKocxkC">
            13 § Investeringstillgångar får överföras till ett investeringssparkonto
            från någon annan än kontoinnehavaren bara om tillgångarna överförs
            till kontot i samband med kontoinnehavarens förvärv av tillgångarna
            och om förvärvet har skett – enligt ett erbjudande till allmänheten
            för vilket prospekt upprättats enligt lagen (1991:980) om handel
            med finansiella instrument.
          </p>
          <head xml:id="i-L3K2Frkz9dki7pCw9wLPdP" type="h1">
            Underlätta privat pensionssparande
          </head>
          <p xml:id="i-8Cm3UTf7G3EytoX5EidGA">
            Regeringen begick ett misstag när man avskaffade möjligheten
            att spara privat till sin pension. Effekten blir att invånarna
            blir mer beroende av ett offentligt ålderspensions­system, som
            inte klarar av att leverera tillräckligt höga pensioner. Det gamla
            systemet var förvisso bristfälligt, eftersom det i praktiken bara
            var lönsamt att pensionsspara för relativt välavlönade individer.
            Sverigedemokraternas förslag är ett system för privat pensionssparande,
            där man inte gör något skatteavdrag vid själva insättningarna,
            och heller ingen drabbas av reavinstbeskattning när man säljer
            exempelvis fonder eller aktier, utan i stället betalar en väldigt
            låg schablonskatt. Förslaget är att denna schablon­beskattning
            uppgår till 15 procent av föregående års statslåneränta, vilket
            är detsamma som för befintliga tjänstepensioner.
          </p>
          <head xml:id="i-6JUFtrou2UUeDQ4N4eV8GR" type="h1">
            Bättre villkor för personaloptioner
          </head>
          <p xml:id="i-GacQewcFshTNc6Jx9RZsKd">
            Villkoren för personaloptioner behöver förbättras, främst i nya
            innovativa företag med hög risk. I ett företags tidiga skede kan
            det vara svårt att knyta till sig rätt kompetens, vilket ofta
            är nära sammankopplat med lönerna och således ytterligare ökar
            behovet av finansiering.
          </p>
          <p xml:id="i-A6fYFRehWkNHYVFe4A5moe">
            Kapitalförsörjningen i nystartade företag innebär redan i dag
            ofta ett hinder som resulterar i att många potentiella innovationer
            inte når ända fram. Finansierings­problemen i bolagens tidiga
            faser skulle dock delvis kunna avhjälpas genom bättre villkor
            för personaloptioner, där den anställde får ta del av eventuella
            framtida vinster. Sålunda behöver företagen inte erbjuda lika
            hög lön, men anställda får ett extra incitament att bidra till
            företagets framgångar. Vi vill därför att förutsättningarna för
            personaloptioner förbättras i nystartade företag.
          </p>
          <head xml:id="i-Bcxa54KN1AaMm3czUHKgpm" type="h1">
            Sänk flyttavgifterna på försäkringssparande
          </head>
          <p xml:id="i-52E1ajgDPkMZApbYkkXsVL">
            Konkurrens är en grundläggande princip i ett marknadsekonomiskt
            system. Konsument­ernas möjlighet att fritt jämföra olika varor
            och tjänster driver innovation och säker­ställer en effektiv prissättning.
            Om rättigheten att lämna en aktör till förmån för en annan begränsas
            skapas en incitamentsstruktur som hämmar utveckling, där kostnaden
            får bäras av konsumenten och samhället genom omotiverade prisökningar
            och välfärds­förluster.
          </p>
          <p xml:id="i-Ny5tUF42gR9m1qY5fNkLie">
            De senaste åren har det uppmärksammats att försäkringsbranschen
            tagit ut höga flyttavgifter för pensionsförsäkringar. Flyttavgifterna
            är avgifter som försäkrings­företagen tar ut av kunderna för att
            handlägga återköp och flytt av individuella person­försäkringar.
            Deras storlek och art har begränsat kundernas möjlighet att flytta
            sitt pensionskapital till andra presumtivt mer förmånliga alternativ.
            Situationen har upp­märksammats av Konkurrensverket och Finansinspektionen
            i rapporterna Flyttavgifter på livförsäkringsmarknaden (2016)
            respektive Konsumentskyddet på finansmarknaden (2017).
          </p>
          <p xml:id="i-Jrj6hULrct91tyDxYjHnPB">
            Konkurrensverket konstaterade i sin rapport att kundrörligheten
            på pensions­försäkringsmarknaden är mycket låg och att de höga
            flyttavgifterna i synnerhet drabbar grupper med lägre kapitalmängder,
            där kundrörligheten också är som minst. Samtidigt är flyttavgifterna
            högre i nominella termer för de individer som har stora monetära
            värden i sitt pensionssparande. Avgifterna kan uppgå till 2,5–5,0
            procent av kapitalet beroende på teckningstidpunkten.
          </p>
          <p xml:id="i-63M9bpmxvciaQxtHugC6Jp">
            Den 13 november 2019 riktade riksdagen ett tillkännagivande till
            regeringen med anledning av propositionen. Tillkännagivandet innebar
            att regeringen bör återkomma skyndsamt till riksdagen med ett
            lagförslag där:
          </p>
          <list style="ol">
            <item xml:id="i-8t2U8bYfTdna5NLGdJGjeN">
              Flyttavgifterna kraftigt begränsas.
            </item>
            <item xml:id="i-B7Np17XUqxfH7wSKNPx6Ru">
              Ett avgiftstak införs.
            </item>
            <item xml:id="i-yuMfsjuQjeXs19459FiFB">
              Försäkringar tecknade före 1 juli 2007 omfattas.
            </item>
            <item xml:id="i-5Jxmu4cpPWrcH1X3zTJoBA">
              Ett fribelopp införs.
            </item>
          </list>
          <p xml:id="i-VHpZmLmh5UZbq6PMLGp18q">
            Regeringen har efter press från Sverigedemokraterna och övriga
            oppositionen levererat på tre av fyra punkter, men i skrivande
            stund, i september 2021, väntar riksdagen fortfarande på att regeringen
            ska återkomma med en proposition på punkten 3 i enlighet med tillkännagivandet.
          </p>
          <head xml:id="i-VKCzZc7bAQQkgRabMY9xZk" type="h1">
            Synliggör likviditetsriskerna på företagsobligationsmarknaden
          </head>
          <p xml:id="i-WNa16fW9nBkCse3PbyRVx8">
            Under inledningen av covid-19-pandemin fick vi se stora fall
            på världens börser. Ungefär samtidigt som pandemin kulminerade
            i mars månad frös den svenska kredit­marknaden och företagsobligationsfonder
            tvingades tillfälligt att stänga för uttag. Orsaken stavades bristfällig
            likviditet. På grund av de kraftiga börsfallen försökte många
            avyttra sina innehav samtidigt, på en marknad som till stor del
            saknade köpare och därför inte kunde prissätta tillgångarna. Småsparare
            fick problem med att likvidera sina positioner och företagen kunde
            inte finansiera sig genom att emittera nya obliga­tioner. Riskerna
            på obligationsmarknaden hade underskattats och i förlängningen
            skulle en dåligt fungerande kreditmarknad även utgöra en risk
            för den finansiella stabiliteten eftersom företagen i högre grad
            skulle bli beroende av bankfinansiering.
          </p>
          <p xml:id="i-HNYDrFjTX17Ta6HgSXUjSu">
            Ur ett internationellt perspektiv var den svenska situationen
            närmast unik, även om likviditetsriskerna varit kända sedan tidigare.
            Senast kreditmarknaden upplevde utbred­da uttagsstopp var i samband
            med brexit (2016) och finanskrisen (2008). Internationella valutafonden
            (IMF) har varnat för och påtalat dessa risker och sagt att man
            vill se reformer för en förbättrad likviditet på kreditmarknaden.
            Såväl Riksbanken som Finans­inspektionen har adresserat problemet
            och Finansinspektionen har tillsammans med branschorganisationer
            tagit fram en handlingsplan.
          </p>
          <head xml:id="i-LvgaFsoxhwWnUM1t4nu54w" type="h2">
            Förbättrad likviditet
          </head>
          <p xml:id="i-6XrDXn1RjmCe3fyYosEzfz">
            En del av likviditetsrisken utgörs av portföljens underliggande
            tillgångar och hur enkelt dessa kan avyttras. Likviditetsrisken
            värderas emellertid inte i fondens riskklassindikator och kan
            därför vid ett investeringsbeslut framstå som en trivialitet för
            småspararkollek­tivet. Den utgör icke desto mindre en risk som
            många inte kalkylerat med.
          </p>
          <p xml:id="i-89PaWJVsMANE5QPBDuaRR8">
            Regelverket för fonder bygger till största delen på EU:s UCITS-direktiv,
            vars huvudsyfte är att skapa ett jämlikt regelverk i hela EU för
            att stärka konkurrensen och samtidigt säkra ett effektivt skydd
            för investerarna. Jämfört med de likviditetskrav som ställs på
            amerikanska fonder är dock kraven i UCITS-regelverket relativt
            svaga. Den amerikanska tillsynsmyndigheten för värdepappershandel
            (SEC) har ett likviditetskrav med ett tak (15 procent) för hur
            stor andel av fondens innehav som får bestå av illikvida tillgångar.
            Den övre gränsen är till för att minska risken för ett uttagsstopp
            likt det vi såg på den svenska fondmarknaden i mitten av mars.
            En undersökning (MSCI 2019) visade att europeiska UCITS-fonder
            i flera fall överskred likviditetskravet som deras ameri­kanska
            motsvarigheter begränsas av.
          </p>
          <p xml:id="i-XPAhebcC4E2rWHr5RRyg9F">
            För det svenska småspararkollektivet är det här naturligtvis
            ett problem eftersom offentliga nyckeltal om illikvida tillgångar
            är svåra att hitta. Snarare finns exempel på fonder som marknadsförts
            som ett säkert och likvid placeringsalternativ men i realiteten
            ägt en hög andel high yield-obligationer. Därför bör likviditetsrisken
            i form av andelen illikvida tillgångar uttryckligen och öppet
            anges i exempelvis fondfaktablad. Vidare bör Sverige på EU-nivå
            verka för en översyn av UCITS-regelverket, med tyngdpunkt på frågeställningen
            om en utvärdering av ett tak för illikvida tillgångar.
          </p>
          <head xml:id="i-59LCFEuNcr2GvUZDVbPwPi" type="h1">
            Avskaffa det skärpta amorteringskravet
          </head>
          <p xml:id="i-PsjkdxJWsNy9Gbedqd4QsW">
            Sverigedemokraterna vill se en långsiktigt hållbar bostadspolitik
            och en sund amorterings­kultur med genomtänkta kreditrestriktioner.
            En målsättning för oss är att alla som vill ska kunna äga sitt
            hem. För att underlätta det vill vi se en tydlig och förutsägbar
            bostadspolitik som inte begränsar människors möjlighet till bostadsägande
            i onödan. En grundförutsättning för stabilitet är att långtgående
            förändringar av bostadsmarknadens funktionssätt och makrotillsynsåtgärder
            föregås av en noggrann analys.
          </p>
          <p xml:id="i-8XTb3EmTjUkYr98dE8X4Vn">
            Den 1 mars 2018 infördes det andra amorteringskravet av Finansinspektionen.
            Det innebär att bolånetagare som tar nya lån som överstiger 4,5
            gånger bruttoårsinkomsten måste amortera 1 procentenhet extra
            per år, utöver amorteringstakten på 1–2 procent som första amorteringskravet
            föreskriver. Utöver det finns ett bolånetak som innebär att låntagare
            får låna maximalt 85 procent av bostadens marknadsvärde och en
            ”kvar att leva på”-kalkyl som bankerna använder för att uppskatta
            hushållens betalningsförmåga. Kreditgivningen i Sverige var således
            tydligt reglerad och styrd redan innan det andra amorteringskravet
            infördes.
          </p>
          <p xml:id="i-2jWxU5V7Z5x7ZBtS7zNpeU">
            Finansinspektionen utövar tillsyn över kreditgivningen och stresstestar
            såväl banker som hushåll regelbundet i scenarier där man ökar
            arbetslösheten och höjer räntorna. Myndighetens återkommande slutsats
            i bolånerapporterna är att hushållen har en bra motståndskraft
            mot prisfall, räntehöjningar och inkomstbortfall (Den svenska
            bolåne­marknaden 2020). Detta är en trend som varit uppåtgående
            sedan 2013, alltså innan amorteringskravens införande. De välkapitaliserade
            svenska bankerna står sig också väl i stresstesterna och bedöms
            kunna stå emot kreditförluster.
          </p>
          <p xml:id="i-EhXwZwMydh77S6HhfHuT9S">
            Vidare är den fördelningspolitiska profilen av det andra amorteringskravet
            av intresse i sammanhanget eftersom det drabbar unga vuxna och
            ensamstående i högre utsträckning än andra grupper. Hushåll med
            god betalningsförmåga men med ett lågt startkapital, exempelvis
            ett nyexaminerat par från universitetet, träffas av det andra
            amorteringskravet trots att de skulle klara bolånetaket och grundamorteringarna.
            Många tvingas då i stället ut på en osäker andrahandsmarknad,
            alternativt att tacka nej till jobb­erbjudanden i storstadsregionerna.
            Ytterst innebär detta att städer och regioner kommer att lida
            stora samhällsekonomiska förluster när företag får allt svårare
            att rekrytera rätt kompentens samtidigt som bostadsbyggandet bromsar
            in. Försvaret av det andra amorter­ingskravet vilar således på
            en svag grund.
          </p>
          <p xml:id="i-KtpLmCuPJnQYhnrVEARdTp">
            Som ett socialkonservativt parti är det viktigt att värna försiktighetsprincipen,
            och då i synnerhet inom ekonomisk politik. Av den anledningen
            vill vi utvärdera effekterna och måluppfyllelsen av det första
            amorteringskravet innan fler permanenta restriktioner kommer på
            plats. Sverigedemokraterna vill därför avskaffa det andra amorteringskravet
            tills det konstaterats vara utformat på ett ändamålsenligt sätt.
          </p>
          <head xml:id="i-9AUZXJ7rKCRvyHpyxiMbKf" type="h1">
            Inför en sparbonus för förstagångsköpare
          </head>
          <p xml:id="i-RF1VFF4iASgXyt8AcYZoau">
            Klyftan mellan de som har ett eget hem och de som inte har det
            tillåts vidgas. Unga vuxna som vill flytta hemifrån befinner sig
            i en svår situation på grund av bostads­bristen, i kombination
            med prisutveckling på bostadsrätter. I Västsverige bor nu var
            fjärde ung vuxen ofrivilligt kvar hemma hos föräldrarna, samtidigt
            som andelen unga som behöver hjälp med kontantinsatsen eller medlåntagare
            har ökat från 17 procent 2016 till 25 procent 2020.
          </p>
          <p xml:id="i-M6QpPjv3ZpiSucZnZoCFVR">
            Mot denna bakgrund har regeringen tillsatt en utredning som ska
            lämna förslag på åtgärder för att underlätta för förstagångsköpare
            att komma in på den ägda bostads­marknaden samt inom ramen för
            uppdraget föreslå hur ett statligt startlån för gruppen bör utformas.
            Sverigedemokraterna har drivit förslaget om startlån i riksdagen
            under flera år och ser därför positivt på tillsättandet av utredningen,
            men saknar ändå en viktig komponent.
          </p>
          <p xml:id="i-RvPqWb11kXBaBzbRBqAt5c">
            Ett statligt startlån är en reform som, såväl rent principiellt
            som för maximal nytta, bör föregås av ett eget sparande. I Norge,
            Finland, Danmark och Tyskland finns ett statligt finansierat bosparande
            som innebär att unga vuxna kan spara till en kontant­insats med
            särskilda skatteregler. Utformningen av sparformen kan liknas
            vid ett inverterat ränteavdrag, men i stället för återbäring på
            lånet ges återbäring på sparandet. På så sätt kan unga vuxna snabbare
            bygga upp en kontantinsats för ett första bostads­förvärv.
          </p>
          <p xml:id="i-HVe4tZKJQFVcwATu5FXsLb">
            Vi vill därför ge utredningen ett tilläggsdirektiv med uppdraget
            att utreda hur ett statligt finansierat bosparande kan utformas
            för förstagångsköpare, alternativt ge en ny utredning ett sådant
            uppdrag.
          </p>
          <head xml:id="i-PLMCtF74xsRXupp2k4Xe3X" type="h1">
            Förstärkt integritetsskydd vid kreditupplysning
          </head>
          <p xml:id="i-PzA3Fc2TDyquisuf5nRwfr">
            De allra flesta människor har ansökt eller kommer någon gång
            att ansöka om ett låne­löfte i syfte att finansiera ett bostadsköp.
            I samband med det tas kreditupplysningar på den som gör anspråk
            på lånet. Kreditupplysningar begärs av olika anledningar och innehåller
            olika mycket information beroende på vem som begär dem och varför.
            Generellt innehåller en kreditupplysning uppgifter om inkomster,
            lån, krediter, betalningsanmärkningar och tidigare kreditupplysningar.
          </p>
          <p xml:id="i-HmZCNdaWZRmogKYMVgrWAD">
            Den sparade ansöknings- och kredithistoriken utgör en balansgång
            mellan en fungerande kreditmarknad med riskminimering å ena sidan
            och konsumentens möjlighet att sluta kreditavtal å andra sidan.
            Om man ansöker om lån hos flera banker, t.ex. i syfte att få ner
            räntan, så registreras lika många kreditupplysningar. Den presumtiva
            fordrings­ägaren kan tolka detta som att man planerar att ta flera
            olika lån oavsett om de kvitteras ut eller inte, vilket i sin
            tur sänker kreditvärdigheten hos den som ansöker om lånet. Systemet
            är naturligtvis legitimt i sig för att bankerna ska kunna göra
            välavvägda riskbedömningar. Det man dock kan ifrågasätta är hur
            länge omfrågeuppgifter ska lagras. Frågan är i synnerhet relevant
            vid bolåneansökningar och omförhandlingar av befintligt bolån,
            där konsumenter å ena sidan rekommenderas att söka lån hos olika
            banker, i syfte att få den lägsta räntan, å andra sidan får försämrade
            kreditbetyg som ett resultat av att samtliga banker tar ut separata
            kreditupplysningar.
          </p>
          <p xml:id="i-Rzj8DPoxssquXvfhPPSf7E">
            2010 ändrade den dåvarande alliansregeringen kreditupplysningslagen
            och sänkte gallringstiden från tre till ett år. Detta faktum ger
            stöd åt argumentet att flera nya omfrågeuppgifter belastar kreditvärdigheten
            mer än flera som är spridda över tid. Om det är ett riskbeteende
            lagstiftaren vill fånga upp med denna lag så är det utkvitterade
            låneansökningar med hög frekvens som man måste komma åt. Därför
            bör mer transpa­renta informationsflöden möjliggöras, så att kreditgivare
            ser hur många låneerbjudanden som individen accepterat och refuserat.
            Detta är idag inte möjligt inom en period på 1 ½ månad. Situationen
            är problematisk och direkt konkurrenshämmande eftersom det drabbar
            bostadssökande som tvingas vänta i ett år för att anmärkningen
            om en kredit­upplysning ska tas bort.
          </p>
          <p xml:id="i-C6qkcitNCWq9yfsEoWsRdy">
            Det är dags att modernisera dagens regelverk så att det inte
            utesluter individer med en sund privatekonomisk ställning. Genom
            att konsumenterna får större flexibilitet att jämföra bankernas
            erbjudanden, utan att riskera sänkt kreditvärdighet, skulle också
            konkurrenssituationen förbättras. Därför bör regeringen utreda
            huruvida omfråge­uppgifter enligt kreditupplysningslagen om privatpersoner
            ska gallras efter en kortare tidsperiod än tolv månader.
          </p>
          <head xml:id="i-X3YxFha1QPw1L5yDviGB28" type="h1">
            Reformera systemet med ränteskillnadsersättningen
          </head>
          <p xml:id="i-QdA5iSJr4Z37Eh6W2tQ3io">
            Hushållens skulder har de senaste åren stigit snabbare än både
            BNP och inkomsterna, och Sverige har nu en av de högsta privata
            skuldsättningarna per capita i Europa (Statistiska centralbyrån
            2020). Den svenska skuldsättningen har uppmärksammats av internationella
            aktörer som IMF och fått Finansinspektionen att vidta flera makrotillsyns­åtgärder
            för att stävja kredittillväxten. Eftersom skuldsättningen främst
            drivits av bostadspriserna har bolånetak och amorteringskrav införts.
          </p>
          <p xml:id="i-8bypCbRE9rK5pmEwtZNMXj">
            Bostadsköpen finansieras ofta via ett fast och rörligt bolån
            och återbetalas tillsam­mans med ränta efter en amorteringsplan.
            Vissa hushåll har dock möjligheten att förtidsinlösa lån och det
            måste ur samhällets synvinkel, mot bakgrund av skuldsätt­ningen,
            anses som positivt. Det kan handla om familjeskäl, förmånligare
            villkor hos en annan bank eller att hushållet helt enkelt fått
            en förändrad privatekonomisk situation som möjliggör en förtida
            återbetalning. Oavsett anledning kan man enligt konsument­kreditlagen
            bli skyldig att betala en ränteskillnadsersättning till banken
            om lånet löses i förtid, på grund av bankens presumtiva ränteförlust.
            Förutsättningen som måste vara uppfylld för att konsumenten ska
            bli betalningsskyldig är att räntan vid inlösentillfället är lägre
            än avtalad ränta i det bundna lånet, dvs. om räntorna har fallit
            sedan ingånget avtal. Man betalar alltså en riskpremie trots att
            bankens kreditrisk elimineras genom att lånet löses i förtid.
            Dessutom är reglerna asymmetriska. Om räntorna stigit och det
            är lönsamt för banken att ta emot ditt amorterade kapital för
            vidareutlåning mot en högre ränta kommer låntagaren inte att erhålla
            någon ersättning, men man blir betalnings­skyldig om räntorna
            fallit.
          </p>
          <p xml:id="i-AHfAQBy8EAW6Fuk54n93hf">
            Inför bostadsköp är det därtill vanligt att hushållen ges rådet
            av banken att binda en del av lånet för att minska hushållets
            ränterisk, samtidigt som bankerna inte direkt marknadsför de komplexa
            och ofördelaktiga reglerna kring ränteskillnadsersättningen. Många,
            däribland unga förstagångsköpare, kan därför inte fatta ett välinformerat
            beslut eftersom man befinner sig i ett informationsunderläge då
            förpliktelserna mot banken, vid fast ränta, inte framgår på ett
            ändamålsenligt sätt.
          </p>
          <p xml:id="i-DtihpfE4GrAZZGDJJXqjjS">
            Denna problembild lade grunden till att riksdagen 2014 beslutade
            om ändrade regler i konsumentkreditlagen. I ett remissvar angående
            ändringen av regelverket till Finans­inspektionen framförde emellertid
            Finansbolagens Förening följande: ”Det är tveksamt om den föreslagna
            metoden leder till den transparens som krävs för att en konsument
            på ett enkelt, tillförlitligt och effektivt sätt ska kunna göra
            en beräkning eller kontrollera kreditgivarens beräkning av ränteskillnadsersättningen.”
            Samma principproblem med bristfällig transparens mot konsumenter
            har funnits på finansmarknadsområdet där man åstadkommit en lösning
            med det så kallade Normanbeloppet, som visar fondernas faktiska
            avgifter uttryckt i kronor. Det finns inga uppenbara skäl till
            att en liknande modell skulle vara omöjlig med ränteskillnadsersättningen
            vid tecknande av bolån.
          </p>
          <p xml:id="i-D3xg3sVMaCTe74e9mozWHV">
            Inte heller i andra länder verkar det omöjligt att upprätthålla
            konsumentskyddet på ett mer rimligt sätt. I USA och Kanada har
            exempelvis låntagaren rätt att amortera 20 procent av lånet per
            år, utan att betala ränteskillnadsersättning. Detta betyder att
            lånet kan återbetalas på fem år. I England och Australien ligger
            gränsen i stället på 10 procent per år. I Tyskland behöver man
            inte betala ränteskillnadsersättning förutsatt att lånet återbetalas
            i samband med en bostadsförsäljning och att det gått minst tio
            år sedan lånet togs. Om dessa förutsättningar inte uppfylls begränsas
            dock ränteskillnadsersättningen till att enbart motsvara självkostnaden,
            dvs. banken får inte göra ett vinstpålägg. I Frankrike finns en
            regel om att ränteskillnadsersättningen får motsvara högst 3 procent
            av det kvarvarande lånebeloppet. I Danmark har man krav på att
            låntagaren måste för­varna minst två månader innan vid förtida
            inlösen och i Norge begränsas ränteskillnads­ersättningen till
            högre belopp. Dessutom är reglerna symmetriska i Norge, vilket
            betyder att låntagaren har motsvarande rätt att få kompensation
            av banken ifall räntan stigit. Slutsatsen är därför att Sverige
            avviker från den internationella standarden på såväl nordisk som
            europeisk och global nivå.
          </p>
          <p xml:id="i-91GD9U4F6Vggb2fNL1W2io">
            Ur ett samhällsekonomiskt perspektiv skapar ränteskillnadsersättningen
            i dag en skev incitamentsstruktur, försämrad konkurrens och helt
            onödiga inlåsningseffekter. De som amorterar av sin skuld i förtid
            straffas genom en hög avgift och möter höga trans­aktionskostnader
            om man vill byta bostad eller bank. Bostadsmarknadens funktionssätt
            försämras eftersom artificiella barriärer för rörligheten försvårar
            ett effektivt utnyttjande av bostadsbeståndet. Trögrörligheten
            brukar adresseras som ett av de största problemen i dag på den
            svenska bostadsmarknaden, varför ränteskillnadsersättningen borde
            vara en lågt hängande frukt att plocka oavsett styrkan i effektens
            faktiska dignitet. Vidare finns det också tungt vägande bevekelsegrunder
            att förändra regelverket ur konkurrenshän­seende, eftersom transaktionskostnader
            skapar inlåsningseffekter mellan aktörer och ökar risken för felprissättning.
            Slutligen utgör hinder för amortering risker, stora eller små,
            för den finansiella stabiliteten, särskilt i ett land med hög
            privat skuldsättning. En sund amorteringskultur borde därför uppmuntras
            av lagstiftaren och hinder för en sådan undanröjas.
          </p>
          <p xml:id="i-CpiU9nxErJExNKi9DnoBxf">
            En i sammanhanget viktig aspekt att ta hänsyn till är att en
            inskränkning av ränte­skillnadsersättningen, allt annat lika,
            kommer att minska bankernas räntenetto och pressa marginalerna.
            I teorin blir det således ett nollsummespel där banken kompenserar
            sig själv genom en motsvarande räntehöjning och konsumenten får
            bära kostnaden i slutändan ändå. Detta är dock en sanning med
            modifikation eftersom det förutsätter att de traditionella bankerna
            aktivt vill minska sin egen kundbas.
          </p>
          <p xml:id="i-VZ9Ts2cLX91NhMt51XzNfo">
            Bolånemarginalerna är höga redan i dag och en räntehöjning med
            hänvisning till ändrade regler om ränteskillnadsersättningen skulle
            sannolikt inte tas emot positivt av vare sig allmänheten eller
            kunderna. Hos de traditionella bankerna accepterar kunderna redan
            i många fall en lägre inlåningsränta, relativt vad man kan få
            hos nischbanker, varför en högre utlåningsränta skulle göra det
            svårare att behålla befintlig kundbas. Med en växande fintechsektor
            och flera nya utmanare på marknaden ligger det således i bankernas
            intresse att erbjuda marknadsmässiga villkor.
          </p>
          <head xml:id="i-Sk1nQVZ8xL7J13WwrD5fdP" type="h2">
            Utgångspunkter för en utredning
          </head>
          <head xml:id="i-QKnv7aae5CoXracQHzXUwi" type="h3">
            Möjliggör ökad amorteringstakt
          </head>
          <p xml:id="i-QprSYpMDbfarhpF8MCdZMF">
            Likt andra länder bör det även i Sverige finnas möjlighet att
            öka amorteringstakten och amorteringsbeloppet, utan att behöva
            betala ränteskillnadsersättning.
          </p>
          <head xml:id="i-DrMmnrLVtL2h3kMEMGojTZ" type="h3">
            Ökad transparens
          </head>
          <p xml:id="i-BRhbd7CWk61LK3tnqLcHfa">
            Avgift för ränteskillnadsersättning vid olika nivåer av låneskuld
            bör med tydlighet framgå i kronor och ören vid tecknande av bostadslån.
          </p>
          <head xml:id="i-J3CZuEkCuD5yxr4PMBJDXN" type="h3">
            Generell rätt till byte av säkerhet vid flytt
          </head>
          <p xml:id="i-HJX7Dirh8omdhjEmiGypeH">
            Inför en generell rättighet för låntagaren att byta säkerhet
            vid bostadsflytt, om den nya säkerhetens värde (bostaden) är i
            paritet med den gamla säkerheten som ställts som garanti för lånet.
          </p>
          <head xml:id="i-Dtv1KvU7Dx9DKEgPMpfgSn" type="h3">
            Symmetrikrav
          </head>
          <p xml:id="i-CbioJo1AupsKajmnENZYn2">
            Låntagaren bör ha rätt till ersättning vid förtida återbetalning
            av lån om räntorna gått upp, på ett motsvarande sätt som banken
            har när räntorna gått ner. Premissen för denna åtgärd är att systemet
            för ränteskillnadsersättning som sådant finns kvar.
          </p>
        </div>
        <div type="motSignatures">
          <list>
            <item xml:id="i-2Edhfct5yeJtMUw2JPFBwY">
              Oscar Sjöstedt (SD)
            </item>
            <item xml:id="i-nuSWGqjdnZWZTADEWgpYu">
              Dennis Dioukarev (SD)
            </item>
            <item xml:id="i-2EVMz2w7sPx6fTmmMp8Njk">
              Alexander Christiansson (SD)
            </item>
            <item xml:id="i-Ya5uEm5xKtbqtsj5pK1T2V">
              Charlotte Quensel (SD)
            </item>
          </list>
        </div>
      </div>
    </body>
  </text>
</TEI>
