<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00117">
  <teiHeader>
    <fileDesc>
      <titleStmt>
        <title>om begränsning av tanktonnagets storlek.</title>
        <author>av herr Ahlmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om begränsning av tanktonnagets storlek.</title>
          <idno type="rdwebb">FY02117</idno>
          <rs type="number">117</rs>
          <ref type="dokument_url_text">http://data.riksdagen.se/dokument/FY02117/text</ref>
          <ref type="dokument_url_html">http://data.riksdagen.se/dokument/FY02117</ref>
          <ref type="dokumentstatus_url_xml">http://data.riksdagen.se/dokumentstatus/FY02117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CXuYFrahLvFXqqWVrXe3SS" type="signed"/>
        <correspContext corresp="i-CXuYFrahLvFXqqWVrXe3SS">
          <note type="signatory" corresp="i-8aNTXCV4f9MdU7Dz15ZXyB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__117/mot_1975__117-001.pdf"/>
      <div type="motHeader" xml:id="i-168soRJFVFbveCS72X9vt7">
        <div type="motTitle" xml:id="i-2KhzGjwGkvmGA8NaWb5ZKj"/>
        <div type="motSubmissionInfo" xml:id="i-QWhFqnJPHp92v6VHeMhmwF"/>
      </div>
      <div type="motBody" xml:id="i-UCeHBjZhAJVwusoE2DKrkT">
        <div xml:id="i-WAEouHQaRXKmRVCQAHPKkE">
          <p xml:id="i-CDg6L2kcGhFHzUi3MwQiuR">
            Mot. 1975:117 7
          </p>
          <p xml:id="i-5nB7gvypARr7uH8DBWFcPQ">
            Nr 117
          </p>
          <p xml:id="i-9wUBU97W3iYt3ZkmZC8Bmc">
            av herr Ahlmark om begränsning av tanktonnagets storlek.
          </p>
          <p xml:id="i-174NyeoiJcqAPAGs1YgFcs">
            I flera år har några av oss oavbrutet varnat för de nya supertankfartygen
            för olja. De här tankbåtarna är omöjliga att effektivt manövrera
            i trånga skärgårdsområden, har vi sagt. De är svåra att behärska
            i kritiska lägen och kan lätt gå på grund. Ett haveri med en supertanker
            kan bli en mil- jökatastrof utan motstycke. Miltals av kust och
            öar kan klibbas ner för många år framåt. Skadorna på vatten, djurliv
            och stränder är omöjliga att värdera. För den kritiken har vi
            haft starkt stöd av åtskilliga nautiker och en del befälhavare
            på tankbåtar. Men andra s.k. experter har bara förklarat att kritikerna
            inte vetat vad de talat om. ”Det är mindre farligt med en stor
            tanker än med flera små”, har de sagt. Jättetankfartygen har en
            teknisk utrustning, som gör dem överlägsna att manövrera, har
            det hetat. Och skulle en supertanker kollidera eller gå på grund
            är det bara en liten del av oljan som rinner ut och smetar ner.
            Därför borde lekmännen på sjöfart lägga ner sin kampanj och sluta
            med sina skräckskildringar, har många mästrat OSS. Så har debatten
            gått i flera år. Men under hösten 1974 har den hittills viktigaste
            boken om den moderna tanktrafiken kommit ut i New York. Den är
            skriven av journalisten Noöl Mostert, och heter ”Supership”. Den
            har redan jämförts med Rachel Carsons ”Tyst vår”. Också Mosterts
            bok kan bli ett genombrott för en ekologisk syn på ett centralt
            område av mil- jöskyddet: hur oceanerna skall kunna bevaras som
            levande hav i framtiden. ”Supership” är en bok sprängfylld med
            fakta om oljetankers, hur stora de är, hur många de blivit, hur
            de är byggda och måste navigeras. Den rymmer siffror och reportage,
            både analys av oljetrafikens villkor och ol- jeutsläppens följder
            för vatten och djurliv, både faktiska beskrivningar av vad som
            hänt med en rad supertankers och spekulationer om vad vi har att
            vänta i framtiden. Från och med den här boken bör det vara omöjligt
            för supertankfartygens försvarare att vifta undan kritikerna som
            okunniga agitatorer. I själva verket är det nu helt klart att
            de varv, rederier och oljebolag som nyttjar jätte- tankfartygen
            medvetet utsätter haven, kontinenternas kuster och annan sjö-
            trafik för de väldigaste risker. Att stanna en supertanker på
            250 000 ton, som går med 16 knop, tar 22 minuter och 5-6 kilometer.
            När fartygen understiger 4-5 knop förlorar man i stort sett styrförmågan.
            Att ändra kurs är dels mycket svårt p. g. a storleken, dels förenat
            med väldiga risker för grundstötning. På vissa håll, t. ex. i
            Malackasundet och Engelska kanalen,
          </p>
          <pb facs="riksdagen-motions-pdf/data/1975/mot_1975__117/mot_1975__117-002.pdf"/>
          <p xml:id="i-5J9XiTK5pHBZuiTWMdpfUv">
            Mot. 1975:117 8
          </p>
          <p xml:id="i-NoAVdwNP9eBdKHaRy2UP7s">
            är det ibland bara någon meter mellan kölen och botten, samtidigt
            som vrak, sanddyner som flyttar sig och dåliga sjökort gör det
            omöjligt att med säkerhet veta att rännorna är tillräckligt djupa
            och går att passera. Om ett annat fartyg skär kursen, finns ibland
            knappast något alternativ för super- tankern än att köra på. Det
            har inträffat kollisioner med mindre båtar — t. ex. trålare —
            som man över huvud taget inte lagt märke till på oljetankern.
            De här jättefartygen blir fler och fler. Vid årsskiftet 1973-1974
            fanns det 388 fartyg i tjänst på mer än 200 000 ton. Ytterligare
            493 var under kon- struktion eller beställda. De blir också allt
            större. Avancerade planer finns på tankers på 750 000 ton, och
            japanska och engelska skeppsbyggare planerar för tankers större
            än 1 miljon ton. Noäl Mostert visar att de här tankbåtarna fungerar
            mindre som fartyg i vanlig mening än som jättelika oljepråmar
            som drivs med egen maskin. Tusentals små och stora olyckor har
            redan hänt med dem. Flera har ex- ploderat och totalhavererat.
            En del har kolliderat med andra fartyg. Åtskilliga har gått på
            grund. Några har fattat eld och blivit förstörda. ”Supership”
            avslöjar att livslängden på en supertanker bör vara ungefär 5
            år — sedan är maskineriet hårt slitet och skrovet inte pålitligt.
            Det är då som jättetankern troligen säljs till rederi med bekvämlighetsflagg,
            som tar större risker, ofta med otränad besättning som man pressar
            hårt och med en tanker som alltså blivit mer ömtålig och därmed
            farligare. En del av de jättefartyg som redan går på oceanerna
            är ungefär 400 meter långa och breda som en fotbollsplan. En enda
            deltank i dem kan rymma vilken som helst av Europas katedraler
            (utom tornet). De flesta har inte dubbelbotten utan kan snabbt
            rivas upp vid en grundstötning. Roderfel eller maskinhaveri leder
            till akut kris, eftersom deras levande kraft är så stor att de
            inte kan stoppas med ankare. Det mesta på en fullastad oljetanker
            ligger — liksom isbergen — under vattenlinjen. Mostert liknar
            dem vid vand- rande oljeberg, som ofta sveper strax ovan botten
            på sin färd mellan Persiska viken och Västeuropa, USA eller Japan.
            När de är tomma är de ofta livsfarliga på grund av den gas som
            bildats i tankarna och som plötsligt kan slita sönder hela fartyget
            i en explosion. Om en fullastad supertanker däremot går under
            betyder ett sådant utsläpp på en gång på en plats nära nog lika
            mycket löskommen olja som s. k. ”vanliga” utsläpp under fyra månader
            i alla hav tillsammans. De här fartygen växer sig större som följd
            av att Suezkanalen varit stängd, att oljan blivit allt viktigare
            för industriländerna och att transportkostnaderna kunnat minska
            när storleken på båtarna ökat. Det som inte räknats in i kalkylerna
            är naturligtvis miljöriskerna: hur mycket som ödeläggs om olyck-
            an är framme. Ingen effektiv politisk press har kunnat sättas
            på världens rederier, eftersom länderna inte har kunnat samla
            sig till gemensamma krav på säkrare konstruktioner. Snålhet, hårdnad
            konkurrens och likgiltighet för olycksriskerna har på flera områden
            präglat tankerutvecklingen. Under t. ex. de fyra första månaderna
            1974 inträffade 326 olyckor av olika slag. Risken för katastrofer
            ökar nu när de verkligt stora fartygen börjar närma sig den
          </p>
          <pb facs="riksdagen-motions-pdf/data/1975/mot_1975__117/mot_1975__117-003.pdf"/>
          <p xml:id="i-47eMeqh1WwYukXQmkmdJjT">
            Mot. 1975:117 9
          </p>
          <p xml:id="i-QC71gMLfwJtQvV2cEcC6ke">
            ålder då deras sjöduglighet snabbt minskar. Just när boken ”Supership”
            kom ut, såg vi vad som kan hända när en supertanker för olja går
            på grund. Shelltankern Metula gick genom Magellans sund; den hade
            195 000 ton i tankarna. I fint väder och med lotsar på bryggan
            rände den upp på en sandbank. Den skadade flera deltankar och
            hotades att helt brytas sönder i den storm som följde. I veckor
            pågick räddnings- arbetena. Man lyckades hindra explosion och
            brand. Hur mycket olja som rann ut vet man inte; uppgifterna varierar
            mellan 25 000 och 50 000 ton. Skadorna på vatten och kustlinje
            är ännu outredda. Det var vinter och kallt vid sydspetsen av Sydamerika;
            i kallt vatten bryts oljan ner mycket långsammare än i varmare
            områden. Därför kan det här fallet jämföras med en katastrof i
            t. ex. Nordsjön. Det var alltså den mänskliga faktorn som klickade.
            ”Metula” hade varken maskinfel eller roderfel, det var varken
            storm eller dimma, det var inte kollision eller brist på experter
            ombord. Man navigerade helt enkelt fel. Och vi stod plötsligt
            inför risken av historiens största oljekatastrof. Nu lycka- des
            man pumpa över en massa olja till andra båtar och till slut få
            ”Metula” flott med hjälp av tre holländska högsjöbogserare. Sådana
            här fall beskrivs i mängder i Noöl Mosterts bok; de kommer att
            inträffa igen, gång på gång. De kommer att ställa de oceaner som
            redan är allvarligt nedsmutsade inför ännu större hot. Att regeringarna
            har litat på oljebolag och rederier i stället för på miljöexperter
            och sitt eget sunda förnuft har gjort att den tekniska utvecklingen
            rasat på utan hämningar eller kontroller. Så har det ofta varit
            i miljöpolitiken. Skillnaden är kanske att om man nu vaknar upp
            när några katastrofer redan hänt kan det vara för sent att rädda
            det som skulle skyddas. Hösten 1974 behandlade riksdagen en motion
            (1974:805) av Kerstin Anér m. fl.) som bl. a. krävde ”att Sverige
            i internationella sammanhang driver kraven på förbud mot oljeutsläpp
            i haven och en begränsning av tank- tonnagets storlek”. I sin
            reservation i jordbruksutskottet (JoU 1974:38) för- klarade Kerstin
            Anér:
          </p>
          <p xml:id="i-TpiuBsaM4QRXjsgEE9P5H5">
            Vid förra årets riksdag avvisades ett motionsförslag angående
            minskning av tanktonnagets storlek. Utskottet hänvisade i sitt
            betänkande (JoU 1973:27) till att frågan om tankstorleken prövades
            av IMCO. Emellertid ligger arbetet inom IMCO f. n. på en reglering
            som endast avser de enskilda oljetankarnas storlek, inte tankfartygens.
            Då tankfartygens egen storlek är en avgörande faktor när det gäller
            risker för haveri, dels därför att det är utomordentligt svårt
            att snabbt förändra fartygens kurs och hastighet, dels därför
            att samtliga eller de flesta oljetankarna i ett stort fartyg mycket
            väl kan skadas och springa läck samtidigt, anser utskottet att
            riksdagen bör uttala att Sverige i internationella sammanhang
            bör driva krav på begränsning av tankton- nagets storlek, och
            att i avvaktan härpå svensk sjöfarts- och oljepolitik bör inriktas
            på att supertankers för olja över huvud taget inte trafikerar
            svenska skärgårdsområden, ej heller Östersjön. Utskottet biträder
            alltså motionä- rernas förslag i nu berörda del.
          </p>
          <pb facs="riksdagen-motions-pdf/data/1975/mot_1975__117/mot_1975__117-004.pdf"/>
          <p xml:id="i-HqhRvhDGYJuEkGaTHDVWZC">
            Mot. 1975:117 10
          </p>
          <p xml:id="i-NHMZKLjyqNkMuqKazaRJrX">
            Sedan riksdagen förra året behandlade frågan har det blivit än
            mer uppen- bart att de miljörisker som supertankers innebär är
            överhängande. Det är därför angeläget att riksdagen nu äntligen
            gör ett uttalande i denna riktning med bl.a. den motivering som
            återfanns i reservationen ovan. Jag yrkar att riksdagen uttalar
            att Sverige i internationella sammanhang och på annat sätt driver
            kraven bl. a. på en begränsning av tank- tonnagets storlek i enlighet
            med vad som anförs i motionen.
          </p>
          <p xml:id="i-DaBXZQ6YKW5vjt2socHyXF">
            Stockholm den 15 januari 1975 PER AHLMARK (fp)
          </p>
        </div>
      </div>
    </body>
  </text>
</TEI>
