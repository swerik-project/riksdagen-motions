<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__245/mot_1962__ak__245-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 245 år 1962 9
          </p>
          <p>
            Nr 245
          </p>
          <p>
            Av herr Ståhl m. fl., om utredning angående forskning avseende
            behandlingen av alkoholskadade.
          </p>
          <p>
            (Lika lydande med motion nr 85 i Första kammaren)
          </p>
          <p>
            Uppenbarligen har vissa forskningsresultat på senare år lett
            till en del framsteg i det terapeutiska greppet vid vård av alkoholskadade,
            vilket dock enligt vad expertisen omvittnat tyvärr mest gäller
            akutvården. Systematisk och fortlöpande forskning rörande de bästa
            metoderna på längre sikt vid behandling av alkoholskadade är nämligen
            av allt att döma i hög grad för- summad. Endast vid vissa vårdanstalter
            för alkoholmissbrukare söker man, så långt nu detta är möjligt,
            mäta vårdresultatet. Veterligen har endast en gång ett mera omfattande
            försök gjorts att statistiskt kartlägga dessa an- stalters effekt
            på klientelet. Detta skedde på föranstaltande av 1946 års alko-
            holistvårdsutredning, och en redovisning av försöket, som f. ö.
            alltför litet uppmärksammats, och av dess resultat finnes publicerad
            som bilaga 4 till utredningens betänkande (SOU 1948: 23, s. 302
            ff.). I. detta sammanhang kan även vara värt att nämna de socialpsykiatriska
            statusundersökningar av anstaltsvårdade alkoholmissbrukare, som
            numera överläkaren vid Lång- bro sjukhus Curt Åmark på denna utrednings
            begäran verkställt (redovi- sade som bilaga 2 till utredningens
            betänkande). Några större undersök- ningar utöver den ovannämnda
            av utfallet av den allmänna nykterhetsvår- den t. ex. i form av
            jämförande studier avseende alkoholskadade, som be- retts öppen
            vård av enbart socialt stödjande art, poliklinisk behandling,
            sjukhusvård eller anstaltsvård respektive har inte företagits.
            En framställ- ning av socialstyrelsen för några år sedan om medel
            till en ny resultatun- dersökning liknande den som genomfördes
            för alkoholistvårdsutredningens räkning avslogs av Kungl. Maj:t.
            Det är iögonenfallande även för den som inte har någon speciell
            erfaren- het av vård av alkoholskadade hur trevande och osäkert
            denna vård arbetar, vilket uppenbarligen hänger samman med bristen
            på djupare kunskap om alkoholismens orsaker, vilken brist är betingad
            av brist på behandlingsforsk- ning och resultat av dylik forskning.
            Behovet av grundforskning torde nu- mera vara relativt väl tillgodosett
            genom tillkomsten av professuren i teo- retisk alkoholforskning
            vid karolinska institutet, medan allt tydligare ange- lägenheten
            av målforskning av ovan antydd art på detta område (behand- lingsforskning)
            för att skapa ett säkrare underlag för hur en adekvat be-
          </p>
          <pb facs="riksdagen-motions-pdf/data/1962/mot_1962__ak__245/mot_1962__ak__245-002.pdf"/>
          <p>
            10 Motioner i Andra kammaren, nr 245 år 1962
          </p>
          <p>
            handling av alkoholskadade bör läggas upp är förbisedd. Det måste
            anses vara av största vikt att söka med vetenskapliga metoder
            klarlägga vilka for- mer av behandling som kan leda till positivt
            resultat, vilka kategorier alko- holskadade, som är behandlingsbara
            d. v. s. alkoholiserade personer för vilka det ter sig möjligt
            att med framgång meddela behandling med medicinska, psykologiska
            eller andra metoder, och vilka de terapeutiskt riktiga meto- derna
            är vid vård av olika kategorier av s. k. behandlingsbara alkoholmiss-
            brukare. Det borde t. ex. vara givande att bedriva komparativa,
            vetenskapligt kva- lificerade studier på grupper av sinsemellan
            någorlunda likartade alko- holmissbrukare, vilka grupper meddelats
            helt olika typer av väl genom- förd terapi på kortare eller längre
            tid. En fråga av stor praktisk betydelse är också hur vetenskapliga
            forskningsresultat på olika fält utan alltför stor omgång skall
            kunna tillgodogöras nykterhetsvården genom en kontinuerlig, behandlingsvetenskaplig
            beredskap inom eller i nära samverkan med nyk- terhetsvården.
            Inverkan på behandlingsresultatet av ändringar i tillgången på
            alkoholdrycker, deras pris och olika nykterhetspolitiska åtgärder
            över huvud taget bör också kunna närmare klarläggas genom forskning,
            som därigenom borde kunna få stor praktisk betydelse. Då den närmare
            organisationen av den behandlingsforskning, som här åsyftas och
            varav stort behov sålunda föreligger, inte torde kunna utformas
            utan närmare utredning, bör en sådan tillsättas. Denna bör lämpligen
            även söka inventera pågående eller planerade projekt inom den
            internationella vetenskapliga forskningen på bl. a. medicinens
            och psykologiens områden berörande alkoholskadades behandling
            och dessutom söka precisera kon- kreta arbetsuppgifter och verksamhetsformer
            för en ordnad behandlings- forskning av detta slag. Med stöd av
            vad sålunda anförts får vi hemställa, att riksdagen ville hos
            Kungl. Maj:t begära tillsättande av en utredning angående forskningsverksamhet
            avseende de alkoholskadades behandling samt förslag till sådan
            verk- samhet på grundval av utredningens resultat. Stockholm den
            23 januari 1962
          </p>
          <p>
            Manne Ståhl Brita Elmén Mac. P. Hamrin i Kalmar Daniel Wiklund
            Eric Nelander Einar Rimmerfors
          </p>
          <p>
            i Stockholm Gustaf Kollberg C. W. Carlsson Wald. Svensson
          </p>
        </div>
      </div>
    </body>
  </text>
</TEI>
