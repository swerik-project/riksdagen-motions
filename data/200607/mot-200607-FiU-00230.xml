<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00230">
  <teiHeader>
    <fileDesc>
      <titleStmt>
        <title>Förvaltningspolitik för välfärd och tillväxt</title>
        <author corresp="i-9fdWbFK67588CD12XaNZBq">av Sven-Erik Österberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förvaltningspolitik för välfärd och tillväxt</title>
          <idno type="rdwebb">GU02Fi230</idno>
          <rs type="number">Fi230</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi230/text</ref>
          <ref type="dokument_url_html">http://data.riksdagen.se/dokument/GU02Fi230</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi230</ref>
          <ref type="doc">http://data.riksdagen.se/fil/B410441B-967B-4628-BA58-9F5683FC2E4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5VjasSQsngnWoac45FBEb8" type="signed"/>
        <correspContext corresp="i-5VjasSQsngnWoac45FBEb8">
          <note type="signatory" corresp="i-9fdWbFK67588CD12XaNZBq"/>
        </correspContext>
        <correspAction type="referral" xml:id="i-HEQyeqLLdXxgABpABLX3NW">
          <date when="2006-11-07"/>
        </correspAction>
        <correspAction type="dismissal" xml:id="i-5pDnppPt9dFXEcKtvbHTgP">
          <date when="2006-11-07"/>
        </correspAction>
        <correspAction type="numbering" xml:id="i-98w2tFbuKD7A2pLTFwhdbF">
          <date when="2006-11-01"/>
        </correspAction>
        <correspAction type="submission" xml:id="i-41mh5SqUG2ufd3iQT1WvUS">
          <date when="2006-10-31"/>
        </correspAction>
        <correspAction type="transfer" xml:id="i-Y8raG5zTSAbHrS1KnayFue">
          <date when="2006-10-30"/>
        </correspAction>
        <correspAction type="assigned" xml:id="i-6qzrkppSUay32cuPW9XyyJ"/>
        <correspContext corresp="i-6qzrkppSUay32cuPW9XyyJ">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4KCVxsmhJ9QAL5VVof46H8">
            Förslag till riksdagsbeslut
          </head>
          <p xml:id="i-KpXbU3V9BBWTsRbyCR3Y7b">
            Riksdagen tillkännager för regeringen som sin mening vad i motionen
            anförs om den framtida förvaltningspolitiken.
          </p>
        </div>
        <div type="motContent">
          <head type="h1" xml:id="i-UbSQ8LKLZJYWqEwdeuMkFd">
            Förvaltningspolitik för välfärd och tillväxt
          </head>
          <head type="h1" xml:id="i-Vvri8Cv6rUAw7TzRkykdoC">
            Motivering
          </head>
          <p xml:id="i-L4k3s673z8xzupU74aEaAx">
            Svensk offentlig förvaltning håller hög klass. Den är effektiv,
            rättssäker och demokratiskt förankrad och den står sig väl i en
            internationell jämförelse. Men förvaltningen ställs hela tiden
            inför nya och förändrade krav. En åldrande befolkning, med de
            konsekvenser som det innebär för vår ekonomi och vårt arbetsliv,
            ställer krav på än bättre hushållning med våra ekonomiska och
            personella resurser. Samtidigt har medborgare, företag och organisationer
            allt högre förväntningar på att offentliga tjänster har hög kvalitet,
            är lätta att få tillgång till och utförs på ett förtroendeingivande
            sätt.
          </p>
          <p xml:id="i-WA5yjuVXvgtkyKBUmh8ach">
            Den offentliga förvaltningen kan på många sätt bidra till en
            hållbar tillväxt, bland annat genom effektivisering av den egna
            verksamheten och genom mer flexibla tjänster till medborgare och
            företag. Den socialdemokratiska regeringens förvaltningspolitik
            har utgjort en bra grund för utvecklingen av enskilda myndigheter
            och verksamhetsområden. Det finns dock behov av ytterligare insatser
            för att utveckla förvaltningens olika delar till en bättre fungerande
            helhet. Jag vill därför presentera att antal förvaltningspolitiska
            initiativ som bör tas för att göra en bra förvaltning bättre.
            Vi sätter upp tre ledstjärnor för det arbetet:
          </p>
          <p xml:id="i-TMpEA5dp9aTf71SdoDLpKB">
            Ett ärende en kontakt. Det ska vara enkelt för medborgare och
            företag att ha att göra med förvaltningen. Även om ett ärende
            hanteras av flera myndigheter ska det normalt räcka att ha kontakter
            med en. Detta kräver att vi bryter stuprörstänkandet och skapar
            en förvaltning som samverkar.
          </p>
          <p xml:id="i-KsNYh9Be6jHmoavCXiJb7Q">
            Rätt sak på rätt sätt . Förvaltningen ska arbeta effektivt, rättssäkert
            och med respekt för människors lika värde.
          </p>
          <p xml:id="i-3Q97CmY2MkXJE1iKbn4CtY">
            Nytänkande och förändring. Förvaltningen ska ha en hög förmåga
            att ta till sig ny teknik och nya lösningar. Genom utvärdering,
            uppföljning och ett ständigt lärande ska förvaltningen anpassas
            till en omvärld i förändring.
          </p>
          <p xml:id="i-V6TziyJWJxzJUtUX5XTFWi">
            Med dessa ledstjärnor i fokus bör regeringen driva det förvaltningspolitiska
            utvecklingsarbetet vidare genom följande centrala initiativ som
            formar sig till ett program i tio punkter:
          </p>
          <head type="h2" xml:id="i-FqRjaTKwu2bUq3dxfcv5Zd">
            Fortsatt utveckling av e-förvaltningen
          </head>
          <p xml:id="i-YUUn3MDR6ZEtejHxF11tzz">
            Skapandet av en sammanhållen elektronisk förvaltning är en central
            del i arbetet för att förverkliga visionen Ett ärende en kontakt.
            Svensk förvaltning har haft en ledande position på detta område.
            Den behöver nu förstärkas. Den socialdemokratiska regeringen beslutade
            därför i våras om en strategi för fortsatt utveckling av elektronisk
            förvaltning, Bättre service för varje skattekrona. Strategin sätter
            upp mål och riktlinjer för myndigheternas arbete för att göra
            det enklare att kontakta myndigheter, få tillgång till information
            och utföra ärenden. Arbetet ska bedrivas så att vi får kortare
            handläggningstider, minskade krav på uppgiftslämnande från medborgare
            och företag men också stärkt integritets- och sekretesskydd. Ett
            framgångsrikt genomförande av strategin förutsätter ökad styrning
            och samordning från regeringens sida. Detta arbete måste nu drivas
            vidare med kraft.
          </p>
          <head type="h2" xml:id="i-CAGfVRRgAdz7jx5WJN6Mxv">
            Lokala servicekontor
          </head>
          <p xml:id="i-AqXufEgpHf8xo96veb4JYW">
            Samtidigt som förvaltningen utvecklat den service som tillhandahålls
            elektroniskt har myndigheternas lokala närvaro minskat, i synnerhet
            på mindre orter och i storstädernas förorter. Statlig service
            via Internet är bra för många, men det räcker inte. Alla har inte
            möjlighet att använda elektroniska tjänster och för vissa ärenden
            är ett personligt möte det mest lämpliga. Det är också viktigt
            att man kan få hjälp utan att behöva sätta sig in i den statliga
            förvaltningsstrukturen och veta vilken myndighet som svarar för
            olika frågor. Med modern teknik skapas nya förutsättningar för
            förvaltningen att på ett smidigt sätt ge medborgarna en bättre
            service. Jag vill därför att regeringen tar initiativ för att
            samordna enskilda myndigheters lokala service till medborgare
            och företag och inrätta förvaltningsgemensamma lokala servicekontor,
            i första hand på mindre orter och i storstädernas förorter. Enklare
            frågor ska där kunna lösas direkt över disk eller i samtal per
            telefon med kontoret. I mer komplicerade frågor ska servicekontoren
            hjälpa till med kontakter med myndigheterna.
          </p>
          <head type="h2" xml:id="i-SbnTvXxTtWB9bVSkzUJ7C9">
            Översyn av myndighetsstrukturen och minskat antal små myndigheter
          </head>
          <p xml:id="i-GDd7VMTRR7fEszD8goTWWG">
            I takt med att omvärlden förändras och nya samhällsfrågor uppstår
            måste den statliga myndighetsstrukturen fortlöpande ses över.
            Ibland behövs mer genomgripande reformeringar av organisationen.
            Den statliga förvaltningen är idag svåröverskådlig för medborgare
            och företag. Därför bör en allmän översyn av den nuvarande myndighetsstrukturen
            göras för att identifiera överlappningar mellan myndigheter, brister
            i ansvarsfördelningen mellan myndigheter som försvårar samverkan
            och behov av att renodla verksamheter. I syfte att minska lednings-
            och administrationskostnader bör också små myndigheter avvecklas
            och deras verksamhet inordnas i andra myndigheter så långt möjligt.
          </p>
          <head type="h2" xml:id="i-AJDBRFjDVJKV9ZRSMUJ7Gw">
            Effektivare administration
          </head>
          <p xml:id="i-X8MDUXSCfvjxTefathJqTW">
            Statsförvaltningen måste vara effektiv och alla resurser utnyttjas
            på bästa sätt. En alltför stor del av de statliga myndigheternas
            anslag går till administrativt stöd och lokaler. ESV har på den
            socialdemokratiska regeringens uppdrag pekat på hur man kan effektivisera
            administrationen genom samordning och entreprenadlösningar. Detta
            är fullt möjligt redan idag, men regeringen måste ge myndigheterna
            starkare incitament att se till att dessa besparingsmöjligheter
            används så att utrymmet för kärnverksamheterna ökar.
          </p>
          <head type="h2" xml:id="i-HFsdybBuGrWNYGYcz9rUuD">
            Mångkulturell förvaltning
          </head>
          <p xml:id="i-JzSEVCPR8FjUz1M2aA7Bnj">
            En ökad mångetnisk och mångkulturell kompetens är viktig inom
            den offentliga förvaltningen liksom i det privata näringslivet.
            Den socialdemokratiska regeringen har vidtagit ett antal åtgärder
            för att skapa en mångkulturell statsförvaltning som givit positiva
            resultat. Men situationen är ännu inte acceptabel det finns mer
            att göra. Jag vill se fortsatta satsningar på den högre praktiska
            förvaltningsutbildning som riktats till personer med utländsk
            bakgrund och akademisk utbildning. I syfte att utveckla rekryteringsprocessen
            för att uppnå en rekrytering fri från diskriminering har ett försök
            med avidentifierade ansökningshandlingar just inletts. Detta arbete
            bör följas och vid behov kompletteras med ytterligare insatser.
            För att i övrigt stödja myndigheternas mångfaldsarbete har Verket
            för förvaltningsutveckling fått i uppgift att i samråd med Integrationsverket
            utarbeta en modell för analys och uppföljning av mångfaldsarbetet.
            Detta arbete behöver också följas upp.
          </p>
          <head type="h2" xml:id="i-SGhAXUKUwUJYMag5WnyNQY">
            Nolltolerans mot korruption i alla former
          </head>
          <p xml:id="i-L7AzFVhFtoFaZuweT7gWew">
            Svensk förvaltning har idag en låg grad av korruption. Det är
            något vi fortlöpande måste värna om. Under den socialdemokratiska
            regeringens ledning publicerades därför skriften Om mutor och
            jäv en vägledning för offentligt anställda. Ytterst är det myndighetschefens
            ansvar att se till att verksamheten uppfyller högt ställda etiska
            krav. Detta är redan idag reglerat i förordningar, men det finns
            ett visst behov av att förtydliga regelverken. Den socialdemokratiska
            regeringen har därför inlett en översyn i syfte att ytterligare
            tydliggöra myndighetsledningens ansvar för att skapa ett skydd
            mot olika former av förtroendeskadligt beteende. Detta arbete
            måste fullföljas.
          </p>
          <head type="h2" xml:id="i-Dxw5xwVk2BWUtmMgCux5b5">
            Ett tydligare ledningsansvar
          </head>
          <p xml:id="i-AePW4tbx2NVBs1oMmwWx6h">
            Varje myndighets ledning ansvarar för verksamheten inför regeringen.
            I många myndigheter är ledningsansvaret delat mellan myndighetschef
            och styrelse, vilket gör det svårare att utkräva ansvar för verksamheten.
            Den socialdemokratiska regeringen inledde därför ett arbete för
            att ta fram en ny verksförordning med två huvudsakliga ledningsformer
            där ansvaret för myndigheternas verksamhet är tydligare reglerat.
            Detta arbete bör fullföljas och i samband med att varje myndighets
            instruktion ses över för att anpassas till en ny verksförordning
            bör även myndighetens ledningsform övervägas. Vilken ledningsform
            som väljs avgörs av verksamhetens karaktär.
          </p>
          <head type="h2" xml:id="i-Ljnfr4ZJAmSkJcnXA3sz6Y">
            En effektivare tillsyn
          </head>
          <p xml:id="i-2CYnhTHScHF6CtDPPafhqr">
            Alla kommuner och vissa statliga myndigheter utövar tillsyn för
            att se till att de regler som riksdag och regering beslutat efterlevs.
            Men reglerna för tillsyn skiljer sig åt mellan olika områden,
            vilket gör det svårt för medborgare och företag att veta vad de
            kan förvänta sig av en tillsynsmyndighet. På många områden är
            tillsynen svag på grund av bristande resurser, få möjligheter
            till sanktioner eller oklara ansvarsförhållanden. Vidare bör tillsyn,
            som innebär myndighetsutövning, avgränsas från myndigheters information
            och rådgivning. Den socialdemokratiska regeringens arbete med
            att utforma vissa grundläggande principer för tillsyn för att
            få en mer enhetlig reglering av tillsynsverksamhet bör därför
            drivas vidare.
          </p>
          <head type="h2" xml:id="i-UmtsTF9qxCviPD2dmSqku5">
            Utvärderingar av myndigheterna
          </head>
          <p xml:id="i-DgQ7PwcUazBJW7uRkfCvwK">
            Myndigheter förmår sällan ifrågasätta och ompröva sin egen verksamhet.
            Inför viktigare strategiska beslut, till exempel inför utnämningen
            av en ny myndighetschef, bör därför regeringen i ökad utsträckning
            använda sig av oberoende utvärderingar av myndigheterna.
          </p>
          <head type="h2" xml:id="i-XuXcrjJhN7YULp7pD7amWw">
            En samlad uppföljning av hela förvaltningen
          </head>
          <p xml:id="i-3w1nKYe1FrRcnw3Atyn5qz">
            Uppföljningar görs idag av olika delar av den offentliga verksamheten.
            Men initiativ behöver tas för att få mer samlad kunskap om hur
            olika verksamhetsformer och styrmedel fungerar och för att identifiera
            bristande samspel mellan förvaltningens olika delar. Kvalificerad
            uppföljning bör också användas i ökad utsträckning som ett instrument
            för att förbättra effektivitet och kvalitet inom den offentliga
            verksamheten och för att säkra att alla medborgare ges likvärdiga
            förutsättningar oavsett var de bor. Regeringen bör därför återkomma
            med en redovisning av vilka initiativ som tas för att få en bättre
            uppföljning av den offentliga förvaltningen.
          </p>
        </div>
        <div type="motSignatures">
          <list>
            <item xml:id="i-RjGhgHfQsNaFjUGUGbkQQr" who="i-9fdWbFK67588CD12XaNZBq">
              Sven-Erik Österberg (s)
            </item>
          </list>
        </div>
      </div>
    </body>
  </text>
</TEI>
