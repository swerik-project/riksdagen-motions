<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00240">
  <teiHeader>
    <fileDesc>
      <titleStmt>
        <title>Utdrag ur val- och folkbokföringsbasen</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utdrag ur val- och folkbokföringsbasen</title>
          <idno type="rdwebb">GW02K240</idno>
          <rs type="number">K240</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K240/text</ref>
          <ref type="dokument_url_html">http://data.riksdagen.se/dokument/GW02K240</ref>
          <ref type="dokumentstatus_url_xml">http://data.riksdagen.se/dokumentstatus/GW02K240</ref>
          <ref type="doc">http://data.riksdagen.se/fil/81406863-EAAE-4FAC-91E6-CCEAD1264321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6CRBhgt42YhGopQH9DGiML" type="signed"/>
        <correspContext corresp="i-6CRBhgt42YhGopQH9DGiML">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-AMSmM5DTh9yFCErnQQhe2" type="transfer">
          <date when="2008-10-01"/>
        </correspAction>
        <correspAction xml:id="i-HHDhW23D3YR5MhsgTuj6dR" type="submission">
          <date when="2008-10-01"/>
        </correspAction>
        <correspAction xml:id="i-NZ2SCqmcarezsznxQYmjqn" type="numbering">
          <date when="2008-10-06"/>
        </correspAction>
        <correspAction xml:id="i-AzJcLmXpBYJh6Tpe4cHXKg" type="assigned"/>
        <correspContext corresp="i-AzJcLmXpBYJh6Tpe4cHXKg">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-75Eox39jCR1XZDmgxqV3YU" type="motBody">
        <div xml:id="i-uGana5bRARvEtkkCWNd2E" type="motProposal" subtype="förslag">
          <head xml:id="i-FhjuV83E2Gpahpbagk6ZXb">
            Förslag till riksdagsbeslut
          </head>
          <list xml:id="i-GVbrGnF8KAGWLY4ynpnKi2" style="ol">
            <item xml:id="i-L2zDokVZLJqmjP7xytyk4Z">
              Riksdagen tillkännager för regeringen som sin mening vad som
              anförs i motionen om att utdrag ur val- och folkbokföringsbasen
              inte ska omfatta personer med skyddad identitet.
            </item>
            <item xml:id="i-9H9dZ39exxn7y3Utt8qfFQ">
              Riksdagen tillkännager för regeringen som sin mening vad som
              anförs i motionen om att Valmyndigheten ska få leverera datafiler
              i stället för färdigtryckta blanketter.
            </item>
            <item xml:id="i-AxftEjrgbmi77gc7NJvb6Q">
              Riksdagen tillkännager för regeringen som sin mening vad som
              anförs i motionen om att förordningarna bör anpassas både till
              vad modern datateknik medger, personlig integritet kräver och
              offentlighetsprincipen innefattar.
            </item>
            <item xml:id="i-KZ91v2sNjuUXJvxRGp84qz">
              Riksdagen tillkännager för regeringen som sin mening vad som
              anförs i motionen om att kostnaden för utdrag ur val- och folkbokföringsbasen
              blir lika för alla partier enligt avgiftsförordningen.
            </item>
            <item xml:id="i-78L795i9evcBN3X4k28ALL">
              Riksdagen tillkännager för regeringen som sin mening vad som
              anförs i motionen om att beslut träffas så att dessa saker kan
              vara i funktion vid Europaparlamentsvalet den 7 juni 2009.
            </item>
          </list>
        </div>
        <div xml:id="i-L5erPqmzqCCd9SBxwHApUJ" type="motContent">
          <head xml:id="i-Dt9VvtFSrpjAi5hursRTk6" type="h1">
            Motivering
          </head>
          <p xml:id="i-5EkTf5UmDE3p1f1ELxShVb">
            Valmyndigheten har i en rapport i anslutning till iakttagelser
            från 2006 års allmänna val föreslagit
          </p>
          <p xml:id="i-TdLMNa8eHRCVMmFyLxnfJj">
            1. att förordningen om utdrag ut val- och folkbokföringsdatabasen
            ändras så att avgiften för utdrag för partier som inte ha rätt
            till gratis utdrag anpassas till avgiftsförordningen,
          </p>
          <p xml:id="i-RdYVBJFxdoZMAn5sU3kWBe">
            2. att regeringen utfärdar föreskrifter som gör det möjligt att
            i fortsättningen leverera datafiler i stället för färdigtryckta
            etiketter när det gäller vissa begränsade utdrag som gäller dels
            de röstberättigade, dels kandidater på valsedlarna.
          </p>
          <p xml:id="i-5DWDUhJcGEUWGMEJ9EcrUe">
            Förordningen (2002:62) om utdrag ut val- och folkbokföringsdatabasen
            innebär att Valmyndigheten, någon gång under perioden den 1 april1
            september det år då val till riksdagen äger rum, på beställning
            ska göra en utskrift som avser samtliga personer i ett eller flera
            län eller i hela landet som på grundval av förhållandena vid tidpunkten
            för utskriften kan antas vara röstberättigade vid något av valen.
          </p>
          <p xml:id="i-SFAAgnMSUD9rNucq53xhZx">
            Utskriften får omfatta de röstberättigades födelsetid, namn och
            adresser samt uppgift om vid vilka val de har rösträtt. Valmyndigheten
            bestämmer hur och vid vilken tidpunkt en utskrift enligt denna
            förordning ska beställas och hur utskriften ska utformas. Val­myndig­heten
            får medge att utskriften begränsas till att avse ett urval av
            de personer som anges. Till grund för ett sådant urval får användas
            endast de röstberättigades födelsetid och uppgift om vid vilka
            val de har rösträtt.
          </p>
          <p xml:id="i-G19aHCntZkG7RwBFa23U3F">
            Enligt min mening krockar här offentlighetsprincipen med bestämmelserna
            om skyddad identitet. Förordningen bör därför kompletteras med
            att det i val- och folkbokförings­databasen ska införas en bestämmelse
            som ger väljare med skyddad identitet skydd också i detta avseende
            vid begäran att få ta del av hela eller utdrag ur val- och folkbokföringsdatabasen,
            men att det i varje fall ska anges hur många personer det är fråga
            om. Riksdagens ombudsman samt Valprövningsnämnden ska alltid ha
            tillgång till alla uppgifter i val- och folkbokföringsdatabasen.
          </p>
          <p xml:id="i-8zx8qdq6kT5Uq9ZoKJGkci">
            När Valmyndigheten gör en utskrift enligt 2002 års förordning
            får myndigheten ta ut en avgift om
          </p>
          <p xml:id="i-DnfwYQy6QqN6ceN4jA9f6h">
            1. 25 kr för varje utskriven sida, eller
          </p>
          <p xml:id="i-WuCMhynrP2prQtEgmoZCRD">
            2. 50 öre för varje utskriven adressetikett, dock minst 50 kr.
          </p>
          <p xml:id="i-GPTPU9AAg1Qds4J6aRR5Yz">
            Avgift ska dock inte tas ut för en utskrift som görs på beställning
            av ett parti som vid något av de två senaste valen till riksdagen
            har fått mer än en procent av rösterna i hela landet. 2002 års
            förordning ersatte förordningen (1992:609) om avgift för utdrag
            ur röstlängd i samband med att en registerlag för röstlängdsregistret
            trädde i kraft. Syftet med förordningen är att garantera att de
            större partierna får tillgång till röstlängds­uppgifter för att
            nå ut till väljarna.
          </p>
          <p xml:id="i-UqC7B5KGzPVwAVDDnXwNPM">
            Valmyndigheten ska å andra sidan lämna uppgifter om registerinnehåll
            i enlighet med offentlighetsprincipen. Som ovan framgår bör enligt
            min mening denna förordning kompletteras med en bestämmelse som
            undantar personer med skyddad identitet, alltså även för de politiska
            partierna och andra som kan tänkas köpa registerutdrag. Det personliga
            skyddet och integriteten går före partiernas i och för sig legitima
            krav att kunna informera varje röstberättigad om sin politik och
            sina kandidater. Men eftersom man inte kan utesluta att personer
            som är på jakt efter personer med skyddad identitet inte ens drar
            sig för att utnyttja offentlighetsprincipen vad gäller val- och
            folkbokföringsdatabasen bör undantaget skrivas in i förordningen.
          </p>
          <p xml:id="i-Ki3UWVFLn6xNXQBPJJYE7J">
            Den som önskar ta del av en allmän handling har även rätt att
            mot fastställd avgift få avskrift eller kopia av handlingen till
            den del den får lämnas ut. Det gäller alltså även val- och folkbokföringsdatabasen.
            En myndighet är dock inte skyldig att i större utsträckning än
            vad som följer av lag lämna ut en upptagning för automatiserad
            behandling i annan form än utskrift. Myndigheten kan då endast
            ta ut kostnader i enlighet med vad som gäller enligt avgiftsförordningen
            (1992:121) för den som begär kopior hos myndighet.
          </p>
          <p xml:id="i-EEZ32Kf56eCsPJn69vghbs">
            Slutligen finns den begränsning som följer av 7 § lagen (2001:183)
            om behandling av personuppgifter i verksamhet med val och folkomröstningar
            som säger att uppgifter ur databasen får lämnas ut till enskild
            på medium för automatisk databehandling endast om regeringen har
            meddelat föreskrifter om det.
          </p>
          <p xml:id="i-CAYex1yd4QrwFBQD5yGd8V">
            I dag saknas sådana föreskrifter, varför uppgifter endast lämnas
            ut på papper. Som lätt inses innebär detta dels praktiska problem,
            dels om datafiler skulle användas integritetsproblem.
          </p>
          <p xml:id="i-YYBnQfKoXA5mUtnfhvKpXF">
            Inför valet 2006 informerade Valmyndigheten de nio partier som
            har rätt till gratis utdrag om möjligheten att beställa utdrag.
            En särskild blankett som partierna kunde använda för beställningarna
            togs fram. Utdrag kunde, senast vid en viss tidpunkt, beställas
            för visst/vissa län eller för hela landet.
          </p>
          <p xml:id="i-AY4FgsFfoAMEipEsM4Vc8F">
            Dessutom erbjöds etiketter med adresser till samtliga utlandssvenskar
            samt till förstagångsväljare och utländska medborgare länsvis.
            Valmyndigheten avtalade med ett tryckeri om tryckning av längder
            och etiketter.
          </p>
          <p xml:id="i-XCDCgz3P5TgEUHwEJS9kSZ">
            Fem partier, Arbetarepartiet-Socialdemokraterna, Centerpartiet,
            Folkpartiet liberalerna, Moderata samlingspartiet och Vänsterpartiet,
            beställde längder och etiketter. Tryckningen kom totalt att omfatta
            drygt 25 miljoner personposter för längderna som trycktes och
            bands valdistriktsvis.
          </p>
          <p xml:id="i-FCUZnSYv97zjEKc8prEf56">
            Vidare beställdes 1 383 336 etiketter avseende förstagångsväljare,
            113 678 avseende utlandssvenskar och 124 995 avseende utländska
            medborgare. Sedan detta material levererats kom önskemål om olika
            utdrag ur röstlängdsregistret framförallt avseende förstagångsväljare
            från flera, i huvudsak mindre, partier och i något fall enskilda
            kandidater. Dessutom beställde tidningar, radio och tv många olika
            sammanställningar med personuppgifter gällande kandidater. Uppgifterna
            ska oftast användas för att granska de som kandiderar i valen
            och se om kandidaterna förekommer t.ex. i register hos Kronofogdemyndigheten
            eller polisen.
          </p>
          <p xml:id="i-2dtd97eWsBFVKsFyKTpa3w">
            Valmyndigheten kunde 2006 endast erbjuda pappersutskrifter från
            vanlig laserskrivare och mot en kostnad enligt avgiftsförordningen.
            Med tillämpning av avgiftsförordningen blir det betydligt billigare
            utskrifter än om avgift tas enligt förordningen om utdrag ur val-
            och folkomröstningsdatabasen.
          </p>
          <p xml:id="i-8oi7xe1C2Jcaipvj1uHnT8">
            Hanteringen av beställningarna är enligt Valmyndigheten tidskrävande
            och riskerar ta bort fokus från viktigt förberedelsearbete som
            pågår under halvårsperioden före ett riksdagsval.
          </p>
          <p xml:id="i-Dyc8V1BkyaZQSrAPHHCSDw">
            Det finns flera problemområden att beakta:
          </p>
          <p xml:id="i-6VD6qUjXp7dRtXnP7UFmJU">
            1. Utdrag ur databasen avseende personer som är upptagna i röstlängden.
            Fem av de totalt nio partier som hade rätt att få utdrag beställde
            sådana i större eller mindre omfattning. Leveranserna rör sig
            om volymer i form av lastpallar, vilket förutsätter betydande
            administration för att det ska vara möjligt att ta hand om dem.
            I den mån något parti som inte hade rätt till gratis utdrag ändå
            begär det, skulle ersättning tas ut med 25 kr sidan.
          </p>
          <p xml:id="i-YDVYHH8UJ2LoFkur84hRML">
            Mindre partier beställde utdrag från Valmyndigheten för endast
            en kommun och efter den tidpunkt som Valmyndigheten satt som sista
            datum för att få utdrag enligt förordningen om utdrag ur val-
            och folkbokföringsdatabasen, då med åberopande av rätten till
            uppgifter enligt offentlighetsprincipen.
          </p>
          <p xml:id="i-EMZAm3ktAcSN8sMtp5mk53">
            Valmyndigheten kan inte säga nej till en sådan begäran, eftersom
            den med rutinbetonade åtgärder kan åstadkomma utskriften. Då får
            ersättning endast tas ut enligt den vanliga avgiftsförordningen,
            dvs. 50 kr för de första tio sidorna och därefter 2 kr per sida.
            Det innebär att någon avgift om 25 kr per sida för utdrag ur röstlängden
            aldrig kan tas ut, eftersom det inte är rimligt att de som egentligen
            beställer för sent får ett bättre pris än de som beställer i rätt
            tid.
          </p>
          <p xml:id="i-Eix1Z9Kwo3ayF4iMMxgvuK">
            Ett antal partier beställde visserligen etiketter men även där
            fanns det partier som hellre tog ett utdrag på papper avseende
            exempelvis alla utlandssvenskar och lät något företag läsa in
            uppgifterna (skanning) och skapa en datafil, varefter adresserna
            kunde tryckas direkt på kuvert för en mindre kostnad.
          </p>
          <p xml:id="i-TQLxqJVvcuFDP9EQjb4Hw6">
            2. Utdrag ur databasen avseende kandidater på valsedlar. Uppgifter
            om kandidater som står på valsedlarna är av stort intresse för
            press, radio och tv. Eftersom i stort sett alla kombinationer
            av uppgifter som media begär ur moderna databaser kan tas fram
            av kompetent personal med relativt kort arbetsinsats (avsevärt
            mindre än de tre fyra timmar som ansetts rimligt) har Valmyndigheten
            haft relativt stor frekvens av framställning av olika utdrag till
            media.
          </p>
          <p xml:id="i-YFkXg5WEhSGXJpZJVh3Lhz">
            Valmyndigheten får emellertid endast leverera uppgifterna via
            utskrift på papper. Det upplevs både av myndigheten och av mottagarna
            som tungrott och otidsenligt, särskilt som de utskrivna papperslistorna
            i vissa fall har levererats inte till beställaren utan direkt
            till ett dataföretag som skannat in uppgifterna och skapat datafiler
            av dem.
          </p>
          <p xml:id="i-Ee7h6BQomvXZMk2B3ts5gp">
            Enligt min mening är det angeläget att de aktuella förordningarna
            bearbetas med hänsyn både till vad modern teknik medger, vad personlig
            integritet kräver och vad väljarna har anledning att kräva i offentlighet
            såvitt avser kandidater som kandiderar till förtroendeuppdrag.
          </p>
          <p xml:id="i-7azqB9fCwFCLihrMoKSepT">
            Riksdagen behandlade 2007/08 en av mig likalydande motion (2007/08:K388).
            Den avslogs sedan konstitutionsutskottet utförligt och korrekt
            redogjort för såväl gällande bestämmelser, Valmyndighetens rapport
            2007:1 och motionens yrkanden av utskottet med motiveringen att
            regeringens prövning av förslagen från Valmyndigheten inte borde
            föregripas. Det kan sägas vara en rimlig tolkning med lång tid
            till nästa allmänna val.
          </p>
          <p xml:id="i-6X5RhNm5bMFZY4NuASnmiG">
            Men tiden intill nästa allmänna val, Europaparlamentsvalet den
            7 juni 2009 Europaparlamentet beslutade den 21 maj 2008 att valet
            till parlamentet ska äga rum i de 27 medlemsländerna under perioden
            47 juni 2009 är nu ett år kortare än då frågorna senast aktualiserades
            i riksdagen. Det förefaller uppenbart att Valmyndighetens förslag
            från 2007 ännu inte är färdigberedda i Regeringskansliet. Det
            väcker farhågor för att brist på tid kan uppkomma.
          </p>
          <p xml:id="i-4NESeSVdaMTwrEb85kTV2V">
            Jag anser därför att riksdagen bör besluta enligt motionens förslag.
            Särskilt frågan om skyddad identitet är principiellt viktig och
            bör vara avgjord och klarlagd i god tid före Europaparlamentsvalet
            den 7 juni 2009.
          </p>
          <p xml:id="i-7D2qxSfqMtCARWDbWWmaog">
            Detta bör enligt min mening ges regeringen till känna.
          </p>
        </div>
        <div xml:id="i-UwLSEcwP6ik8Q2KLNnzd7f" type="motSignatures">
          <list xml:id="i-4k651B4qxFZCqwz1S9KFAW">
            <item xml:id="i-6LhY7Y6XMWviAgLr9eRnow" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
