<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00197">
  <teiHeader>
    <fileDesc>
      <titleStmt>
        <title>angående trafikpolitiken.</title>
        <author>av herr Hermansson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående trafikpolitiken.</title>
          <idno type="rdwebb">FV02197</idno>
          <rs type="number">197</rs>
          <ref type="dokument_url_text">http://data.riksdagen.se/dokument/FV02197/text</ref>
          <ref type="dokument_url_html">http://data.riksdagen.se/dokument/FV02197</ref>
          <ref type="dokumentstatus_url_xml">http://data.riksdagen.se/dokumentstatus/FV02197</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NgSqhGVbY3SdqZC5C5LZXP" type="signed"/>
        <correspContext corresp="i-NgSqhGVbY3SdqZC5C5LZXP">
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__197/mot_1972__197-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:197 4
          </p>
          <p>
            Nr 197
          </p>
          <p>
            av herr Hermansson m. fl. angående trafikpolitiken.
          </p>
          <p>
            Debatten om trafikpolitiken fortgår med oförminskad intensitet.
            I samband med SJ:s senaste taxehöjningar blev den speciellt livlig.
            I ota- liga tidningsartiklar gick man till storms mot dessa och
            de tendenser i trafikpolitiken man ansåg att de var ett uttryck
            för. Synnerligen beteck- nande är ju att debatten inte bara varit
            kritisk mot trafikpolitikens ut- formning i allmänhet utan också
            i allt högre grad mot 1963 års trafik- beslut. Målsättningen i
            1963 års trafikbeslut, en tillfredsställande trans- portförsörjning
            i landets olika delar, har inte kunnat infrias — det är en alltmera
            utbredd uppfattning. Kritikerna av 1963 års beslut lägger skul-
            den för detta på själva principerna och riktlinjerna för trafikpolitiken.
            Denna kritik har också kommit till tals i tidskrifter och i debattböcker.
            Intensiteten i den trafikpolitiska debatten tog sig också uttryck
            i ett rekordartat stort antal motioner till 1971 års riksdag.
            Att den kom att påverka trafikutskottets och riksdagens behandling
            av dessa motioner står utom allt tvivel. Trots att riksdagen,
            med undantag av vpk-grup- pen och några ledamöter till, ställde
            sig positiv till de nuvarande rikt- linjerna för trafikpolitiken,
            kom dess beslut att präglas av den kritiska debatten. I detta
            underströks ånyo att målet måste vara att trygga en tillfredsställande
            transportförsörjning för landets olika delar samt att de trafikpolitiska
            åtgärderna bör ske i nära kontakt med samhällsplane- ringen i
            stort och samordnas med lokaliserings- och regionalpolitiken.
            Det sägs att en positiv befolknings- och näringslivsutveckling
            för lan- dets olika delar kräver en väl fungerande trafikapparat,
            och en förut- sättning vid planeringen måste vara att försörjningen
            med kollektiv trafik hålls på en tillfredsställande nivå. Stor
            försiktighet måste därför iakttagas beträffande järnvägsnedläggelser.
            Om nedläggning av viss bandel ändå måste komma till stånd skall,
            såvitt möjligt, sådan ersätt- ningstrafik ordnas att kravet på
            en god trafikförsörjning kan tillgodoses. Frågan om ansvaret för
            uppehållandet av sådan olönsam busstrafik som tillkommit i anledning
            av järnvägsnedläggelse, samt kostnadstäck- ningen härför, måste
            också få en tillfredsställande lösning. Dessutom fastslår riksdagen
            att det från trafikpolitisk synpunkt är angeläget att begreppet
            ”tillfredsställande transportförsörjning” närmare konkretiseras
            och att utifrån ett sådant begrepp samspelet mellan de olika trafikgre-
            narna närmare Övervägs. Utvärderingen och uppföljningen av dessa
            trafikpolitiska åtgärder
          </p>
          <pb facs="riksdagen-motions-pdf/data/1972/mot_1972__197/mot_1972__197-002.pdf"/>
          <p>
            Mot. 1972:197 5
          </p>
          <p>
            ansågs bli så omfattande att ett särskilt trafikpolitiskt organ
            borde till- sättas för detta samt för att aktivt medverka i en
            samordning av utred- ningsarbetet. Därvid befanns att den existerande
            trafikpolitiska delega- tionen i huvudsak hade en sammansättning
            som skulle lämpa sig för en sådan uppgift, dock med ett utvidgat
            mandat och med viss komplet- tering i fråga om sammansättningen.
            Det bör kanske påpekas att riksdagens beslut 1971 i viss grad
            kom att bli en påbyggnad av det statsutskottsutlåtande av år 1969,
            som ansetts utgöra en precisering av de trafikpolitiska riktlinjerna.
            Det framhölls där att det är angeläget att en fortlöpande uppföljning
            och effektiv samordning av de trafikpolitiska åtgärderna bör ske
            med hän- syn till olika landsdelars behov och intressen. Vid den
            integrerade trafikplanering som därvid erfordras borde hän- syn
            tagas inte blott till de skilda trafikgrenarnas lönsamhet och
            kost- nadsansvar var för sig utan även till deras inbördes beroende
            av varand- ra samt den totala samhällsekonomiska effekten vid
            olika transport- alternativ.
          </p>
          <p>
            Borttappad målsättning Följande fråga inställer sig: Varför har
            inte målsättningen — en till- fredsställande transportförsörjning
            för landets olika delar — hittills kun- nat realiseras? I svaret
            på den frågan bör för det första undersökas: Vad menas med en
            ”tillfredsställande transportförsörjning”? Svaren kan kanske bli
            olika, men enligt vår mening måste utgångspunkten vara att ta
            sociala och lokaliseringspolitiska hänsyn och att försörja befolkningen
            med goda och prisbilliga kommunikationer. Men vi vill instämma
            med för- fattarna till boken ”Ska vi asfaltera Sverige?” när de
            framhåller att ”mål och medel sammanblandas i trafikpolitiken
            så att det egentliga målet — kravet på en tillfredsställande transportstandard
            — alltmer sjunkit i bakgrunden medan det som egentligen skulle
            vara medel — kostnadsansvar, konkurrens — fått en alltmer framträdande
            roll. Som styrande faktor har därmed medlen ersatt målet.” Att
            målsättningen inte kan nås med en trafikpolitik som bygger på
            privatekonomiska värderingar är en uppfattning som breder ut sig.
            Tidningen Arbetet gav den 23.8.71 uttryck för detta när den skrev:
            ”Trafikpolitiken är på väg att gå verkligt snett i samhället och
            det sker som en följd av ett poli- tiskt beslut där krassa ekonomiska
            inslag fått vara avgörande.” Dessa synpunkter har framhävts i
            många andra tidningar och tid- skrifter. I en ledarartikel i tidskriften
            Plan nr 2 1971 påpekas bl.a. att ”den fria konkurrens som ingår
            som ett viktigt element i 1963 års trafikbeslut har lett till
            orimliga resultat. Bl. a. därför att täckandet av resekostnader
            för den privata bilen och de allmänna färdmedlen
          </p>
          <pb facs="riksdagen-motions-pdf/data/1972/mot_1972__197/mot_1972__197-003.pdf"/>
          <p>
            Mot. 1972:197 6
          </p>
          <p>
            sker på olika sätt och konkurrensen på lika villkor därför blivit
            för- felad. I dag blir de allmänna färdmedlen endast ett ”reservsystem”
            ut- nyttjat till fullo endast av den som inte har tillgång till
            bil. Konkur- rensen har lett till att transportslagen slagit ut
            varandra i stället för att ge ett ökat utbud på transporttjänster.”
            I ledarartikeln pekas också på: 1) att man inte preciserat vad
            som menas med en tillfredsställande transportförsörjning, 2) att
            man inte har fått transportslagen att fungera som komponenter
            i ett integrerat system, 3) att man borde ha fått en prissättning
            som uttryckte även samhäl- lets som helhet mål och som kunde väga
            in miljöeffekter och sociala kostnader. Vad kritiken på senare
            tid i hög grad riktat in sig på är just i vilken grad den samhällsekonomiska
            effekten blivit den åsyftade genom 1963 års trafikpolitik. Allt
            flera tycks bli övertygade om att de ekonomiska principer som
            ligger till grund för beslutet inte förmår att säkerställa en
            för samhället gynnsam effekt. Även i internationella sammanhang
            har detta observerats. Vid Internationella transportarbetarfederationens
            senaste kongress gjordes ett uttalande vari det påpekades att
            en trafik- politik baserad på liberal marknadsekonomi inte ger
            samhällsekono- miskt riktig effekt.
          </p>
          <p>
            Ej utredda effekter En sida av detta problem som inte blivit
            tillräckligt utredd är på vilket sätt en järnvägsnedläggelse påverkar
            den bygd där detta sker. Önskemål om att få genomföra sådana utredningar
            har framförts av kända trafikforskare. Erforderliga resurser har
            dock inte ställts till förfogande härför. Att järnvägsnedläggelser
            har samhällsekonomiska konsekvenser står givetvis utom all diskussion
            — på vilket sätt och i vilken grad borde närmare utredas. Utan
            tvivel skulle sådana under- sökningar vara till nytta vid bedömningen
            av framtida förslag om järnvägsnedläggelser — om man förutsätter
            att dessa skall bedömas från samhällsekonomisk synpunkt. Vi vill
            för vår del hävda att detta bör vara fallet. I fråga om synen
            på SJ i detta sammanhang vill vi åter instämma i följande i boken
            ”Ska vi asfaltera Sverige?”: ”Från samhälls- ekonomiska utgångspunkter
            kan en ökad förlust hos SJ mycket väl vara motiverad om de samhällsekonomiska
            kostnaderna i andra sektorer (t. ex. vägbyggande och olyckor)
            minskar mer än SJ:s förlust ökar. Det som ur samhällsekonomisk
            synvinkel är intressant är den faktiska resursåtgången för att
            uträtta ett visst transportarbete — inte om SJ går med vinst eller
            förlust, vilket är en finansieringsfråga.” Och vidare: ”Vad som
            krävs är att en verklig samhälls(ekonomisk)analys, dvs. en politisk
            analys, görs av transportsektorn i vilken syftet bör vara att
            presentera det minst resurskrävande sättet att uppnå den trafikstandard
          </p>
          <pb facs="riksdagen-motions-pdf/data/1972/mot_1972__197/mot_1972__197-004.pdf"/>
          <p>
            Mot. 1972:197 7
          </p>
          <p>
            vi önskar (= en jämlik transportstandard bl. a.). Om det då visar
            sig att en nödvändig förutsättning för att människor skall bete
            sig på ett rationellt sätt (ev. ha råd att bete sig) är att en
            del av transportappara- ten finansieras solidariskt, dvs. med
            skattemedel, så må det bli så.”
          </p>
          <p>
            Bilismen i samhället Det anses väl numera vedertaget att ett
            avsnitt av trafikområdet, bilismen, har fått fungera under generösare
            villkor än exempelvis SJ, i synnerhet gäller detta lastbilstrafiken.
            Den sittande vägkostnadsut- redningen har ännu inte kunnat fastställa
            bilismens kostnadsansvar, och man vet heller ingenting med bestämdhet
            om när den kan komma att framlägga ett slutgiltigt resultat av
            sitt arbete. Olika experter har uttalat den meningen att bilismen
            subventioneras med stora summor, siffror från 1 t.o.m. 7 miljarder
            kronor årligen har nämnts. Vi är för vår del kritiska mot de bärande
            principerna i 1963 års trafikbeslut och därmed också mot de förda
            diskussionerna om kostnads- ansvaret som sådant. Att bilismen
            har en stor funktion att fylla i vårt samhällsliv står väl för
            övrigt utom all diskussion. Bilen är för många människor, inte
            minst i glesbygderna, en synnerligen positiv faktor. Den är en
            källa till fritidsförströelse för många, för att nu inte tala
            om alla som behöver den för sina resor till och från arbetet.
            Vi finner det där- för svårt att tala om ett generellt utkrävande
            av bilismens kostnads- ansvar. Vad som i detta sammanhang måste
            uppmärksammas är, menar vi, områden där bilismen har negativa
            effekter, t. ex. långtradartrafiken och tätortsbilismen. Bilismen
            skapar ju i tätorterna en rad svåra pro- blem, i trängselhänseende,
            i fråga om avgaser osv. för vilka den helt uppenbart inte erlägger
            avgifter som svarar mot de kostnader samhället har för att tillmötesgå
            de krav den ökade biltrafiken ställer. Ett sådant konstaterande
            får dock inte tolkas som ett godkännande av tanken på sanering
            av trafiken i tätorterna genom avgifter av olika slag. Sådana
            åtgärder kan komma att verka odemokratiskt. Vi vill i stället
            förespråka inrättandet av bilfria cityområden, som också gynnsamt
            kan påverka kollektivtrafikens möjligheter. Ändå är det väl ett
            faktum att kollektivtrafiken, inte minst den spår- bundna, missgynnats
            i förhållande till bilismen. SJ får vid en sådan jämförelse anses
            ha levat under knapphetens kalla stjärna. Den s.k. kollektivbiljetten,
            statens ersättning till SJ för upprätthållandet av s.k. olönsam
            trafik, kan ju inte betraktas som en insats som är likvärdig med
            den som görs för bilismen. 1971 års beslut — att stor försiktighet
            skall iakttagas vid nedläggandet av trafiksvaga bandelar — nödvändig-
            gör enligt vår mening nu en mera positiv inställning till höjandet
            av an- slagen till olönsam trafik från riksdagens sida. Detta
            gäller förutom kol- lektivbiljetten till SJ också anslagen till
            olönsam busstrafik. Utgångs- punkten för denna inställning måste
            vara, för att återigen citera ”Ska
          </p>
          <pb facs="riksdagen-motions-pdf/data/1972/mot_1972__197/mot_1972__197-005.pdf"/>
          <p>
            Mot. 1972:197 8
          </p>
          <p>
            vi asfaltera Sverige?”, ”att möjligheter att förflytta sig utan
            orimliga besvär eller oöverstigliga kostnader måste definitivt
            räknas till de grund- läggande behoven i ett samhälle som vårt,
            och att genom skattefinan- siering tillgodose ett minimikrav på
            tillfredsställande transportstandard är i princip inte märkvärdigare
            än att alla har rätt till sjukvård”. Beträffande den tunga biltrafiken,
            lastbils- och långtradartrafiken, anses allmänt att den inte svarar
            för de kostnader den förorsakar sam- hället. Dess slitage av vägarna
            t. ex. är ju oerhört stort jämfört med personbilens. Att vi har
            ett starkt expanderande godstransportarbete med lastbil, bara
            under tiden 1969—1975 räknas med nära en för- dubbling, understryker
            behovet av att granska dels denna problematik för lastbilstrafikens
            vidkommande, dels relationerna mellan godstrans- portarbete å
            lastbil jämfört med andra trafikmedel, i första hand järn- väg.
            Frågan om vi i framtiden skall acceptera en ständigt växande lastbilstrafik
            på våra gator och vägar är mycket viktig, sedd ur olika aspekter
            såsom trafiksäkerhets- och miljöhänsyn. Vissa möjligheter bor-
            de föreligga att styra långtradartrafik till järnväg. Särskilt
            om man be- aktar det faktum att övervägande delen av fjärrtrafiken
            med lastbil går i sträckningar som överensstämmer med SJ:s stambanor.
            Ett medel att styra över långtradartrafik till järnväg kan vara
            att minska högsta tillåtna längden på långtradarna. Den i Sverige
            gällande — 24 m — infördes 1967 och ger vårt land i detta hänseende
            en sär- ställning gentemot andra länder. I övriga länder i Europa
            dominerar 18 m fordonslängd. Sverige är ett av de länder i världen
            som tillåter de längsta släpen. Att den nuvarande längden tillkom
            efter starka påtryckningar från vissa grupper inom näringslivet
            är helt klart. I Västtyskland har man satt gränsen till 18 m i
            det trafikpolitiska syftet att föra över godstransporter till
            järnvägen. Även från trafiksäkerhetssynpunkt är den nuvarande
            längden för- kastlig. Transportforskningsdelegationen har för
            närvarande en under- sökning på gång om i vilken omfattning de
            långa lastbilarna är olycks- befrämjande. ”De långa landsvägstågen
            gör nästan varje omkörning till ett spel med döden”, sägs det
            i boken ”Vägen till trafiksäkerhet” av Chalmersforskarna Gunnarsson
            och Lindström. ”Vad har myndigheterna för skäl att tillgodose
            de intressen som ligger bakom den långa last- bilslängden när
            vi i järnvägen har ett säkert transportmedel som också är effektivt,
            åtminstone på längre sträckor”, frågar författarna. Vi vill för
            vår del också understryka det faktum att trafikpolitiska åtgärder
            kan vara mycket väsentliga när det gäller att åstadkomma ökad
            trafik- säkezhet. Frågorna om samverkan och samplanering de olika
            trafikgrenarna emellan, kalkylmetodik och frågan hur man skall
            få till stånd en pris- sättning på transporterna som väger in
            samhällets målsättning liksom miljöeffekter och sociala kostnader
            har i hög grad sysselsatt bl.a.
          </p>
          <pb facs="riksdagen-motions-pdf/data/1972/mot_1972__197/mot_1972__197-006.pdf"/>
          <p>
            Mot. 1972:197 9
          </p>
          <p>
            författarna till boken ”Ska vi. asfaltera Sverige?”. Det påpekas
            i boken att varken i 1953 års trafikutredning eller i andra offentliga
            aktstyc- ken kan man finna en meningsfull definition av vad som
            avses med det ofta använda uttrycket ”samhälleliga kostnader”.
            Här är inte möjligt att gå in på alla aspekter av denna frågeställning.
            Det är utan tvivel ett invecklat problem att prissätta både kostnader
            och intäkter av de trafikpolitiska åtgärderna om man vill täcka
            allt som kan ha effekter för samhällsekonomin. Alldeles tydligt
            är väl emellertid att de nuva- rande prissättningsmetoderna är
            för begränsade. Någon prissättning på t. ex. miljöeffekter och
            trafikolyckor finns inte vare sig på kostnads- eller på intäktssidan.
            Författarna till den åberopade boken har också den uppfattningen
            att så länge man inte preciserat ”intäktssidan”, dvs. de mål man
            vill uppnå, så kommer varje prissättningsprincip att hänga i luften
            i både praktiskt och teoretiskt avseende. Vi vill för vår del
            betona att frågan om trafikpolitikens utformning ytterst är en
            fråga om politisk viljeinriktning. Det gäller att försöka styra
            de trafikpolitiska åtgärderna på ett sådant sätt att det utstakade
            målet uppnås. Redan ett förverkligande av de av riksdagen krävda
            åt- gärderna skulle därvid vara ett steg på vägen. Regeringens
            uppdrag till länsstyrelserna om en regional trafikplanering kan
            också ha bety- delse i detta sammanhang, inte minst för att få
            till stånd samordning av olika trafikpolitiska åtgärder. Vi är
            emellertid övertygade om att en förutsättning för att verkligen
            åstadkomma dessa resultat är att riktlinjerna för trafikpolitiken
            ändras i enlighet med de synpunkter som framförts i motionen.
            Detta gäller alla de trafikpolitiska åtgärderna i stort men också
            de skilda trafikföre- tagens möjligheter att ta sociala hänsyn
            i sin verksamhet. Vänsterpartiet kommunisternas riksdagsgrupp
            har under en lång följd av år vänt sig mot det grundläggande i
            1963 års trafikbeslut. Yrkandena har i sak gått i samma riktning
            fastän formen varit krav på ”en över- syn”, ”omprövning” och —
            som fallet var vid 1971 års riksdag — krav på ett upphävande av
            1963 års riktlinjer för den statliga trafikpoliti- ken. Vi står
            kvar på denna position och reser alltjämt kravet på en ny trafikpolitik,
            en trafikpolitik som sätter sociala och lokaliseringspoli- tiska
            mål, säkerhetssynpunkter, miljösynpunkter m. m. före kravet på
            s.k. fri konkurrens och företagsekonomisk lönsamhet. Genom en
            aktiv styrningspolitik bör så stor del av trafiken som med hänsyn
            till sam- hällsekonomiska bedömningar (så långt man kan göra sådana)
            kan anses vara ändamålsenligt föras över till kollektiva trafikmedel.
            Tunga transporter på långdistans bör så långt det är möjligt föras
            över från väg till järnväg, och maximalt tillåten längd (och vikt)
            för landsvägs- fordon bör avsevärt reduceras. Konkurrensen trafikmedlen
            emellan bör i allt högre grad ersättas av totalplanering och samordning
            av åtgärder för hela det trafikpolitiska fältet.
          </p>
          <pb facs="riksdagen-motions-pdf/data/1972/mot_1972__197/mot_1972__197-007.pdf"/>
          <p>
            Mot. 1972:197 10
          </p>
          <p>
            Med anledning av att frågan om en regional trafikplanering hän-
            skjutits till länsstyrelserna avstår vi från att nu återigen resa
            detta krav och avvaktar utformningen av länsstyrelsernas trafikplanering.
            Samtidigt som vi föreslår att i motionen anförda synpunkter överlämnas
            till den trafikpolitiska delegationen för övervägande vid såväl
            dess handlägg- ning av de aktuella uppgifterna som planering på
            längre sikt, vill vi aktualisera en rad enligt vår mening angelägna
            konkreta frågor. Bland annat kan nämnas att som ett led i strävandena
            att uppnå en trafik- politik av det slag vi skisserat i denna
            motion bör frågan om en höj- ning av ersättningen till s. k. olönsam
            järnvägs- och busstrafik beaktas. Med stöd av det anförda föreslås
            1. att riksdagen med instämmande i de i motionen anförda syn-
            punkterna om utformningen av nya riktlinjer för trafikpoliti-
            ken för beaktande överlämnar motionen till den trafikpolitiska
            delegationen; 2. att riksdagen uttalar sig för genomförandet av
            en sociologisk undersökning av järnvägsnedläggelsernas effekter
            i några områden inom skilda delar av landet där sådana nedläggelser
            ägt rum och att den anmodar den trafikpolitiska delegatio- nen
            att föranstalta om en sådan undersökning; 3. att riksdagen måtte
            uttala sig för en övergång till 18 meter som högsta längd för
            landsvägsfordon; 4, att riksdagen under F 1, Bil. 8 i statsverkspropositionen
            till ersättning för drift av icke lönsamma järnvägslinjer m. m.
            för budgetåret 1972/73 anvisar ett anslag av 328,1 milj. kr; 5.
            att riksdagen under F 2, samma bilaga, beslutar att den gene-
            rella gränsen för bidragsgivning till icke lönsamma busslinjer
            höjes till 3 kr. per bidragsberättigad vagnmil; 6. att riksdagen
            till Ersättning till trafikföretag för drift av icke lönsamma
            busslinjer för budgetåret 1972/73 anvisar ett reser- vationsanslag
            av 18 870 000 kr. att avräknas mot automobil- skattemedlen; 7.
            att riksdagen i syfte att möjliggöra ökad anskaffning av gods-
            vagnar för SJ beslutar höja investeringsramen för Järnvägar m.
            m, med 5 milj. kr. och anvisar ett med 5,5 milj. kr. höjt investeringsanslag
            av 347 700 000 kr.
          </p>
          <p>
            Stockholm i januari 1972
          </p>
          <p>
            C.-H. HERMANSSON (vpk)
          </p>
          <p>
            LARS WERNER (vpk) JOHN MAGNUSSON (vpk) i Tyresö i Kristinehamn
            EIVOR MARKLUND (vpk) GUSTAV LORENTZON (vpk) ALF LÖVENBORG (vpk)
            NILS BERNDTSON (vpk)
          </p>
          <p>
            i Linköping
          </p>
        </div>
      </div>
    </body>
  </text>
</TEI>
