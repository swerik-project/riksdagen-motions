<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-04100">
  <teiHeader>
    <fileDesc>
      <titleStmt>
        <title>med anledning av prop. 2017/18:186 Inkorporering av FN:s konvention om barnets rättigheter</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4100 av Barbro Westerholm m.fl. (L)</title>
          <idno type="rdwebb">H5024100</idno>
          <rs type="number">4100</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5024100/text</ref>
          <ref type="dokument_url_html">http://data.riksdagen.se/dokument/H5024100</ref>
          <ref type="dokumentstatus_url_xml">http://data.riksdagen.se/dokumentstatus/H5024100</ref>
          <ref type="docx">http://data.riksdagen.se/fil/6DD7B390-E805-4DAA-BCFC-BCC09D52ACEA</ref>
          <ref type="pdf">http://data.riksdagen.se/fil/3DB0E5D4-A5D2-42A9-8749-57EFBD3CBDD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-mW9YchY7qZDnQ4p2RSMds" type="basedOn"/>
        <correspContext corresp="i-mW9YchY7qZDnQ4p2RSMds">
          <ref>Proposition 2017/18:186</ref>
        </correspContext>
        <correspAction xml:id="i-YUEwDevg2FLGCoqxFt3uSg" type="signed"/>
        <correspContext corresp="i-YUEwDevg2FLGCoqxFt3uSg">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
        </correspContext>
        <correspAction xml:id="i-KYbJPKhhBg97CvRcCSLgt7" type="submitted">
          <date when="2018-04-11"/>
          <time when="16:23:01"/>
        </correspAction>
        <correspAction xml:id="i-HwGfrSHAUqgLnG6JMr4BWs" type="dismissed">
          <date when="2018-04-12"/>
        </correspAction>
        <correspAction xml:id="i-RCwWn7kXnLqdkVhmxt6HLH" type="reviewed">
          <date when="2018-04-12"/>
          <time when="10:28:15"/>
        </correspAction>
        <correspAction xml:id="i-Ceqmppvwb5C9W1QCj6cUZ3" type="referred">
          <date when="2018-04-13"/>
        </correspAction>
        <correspAction xml:id="i-WRsvcAZUs8Ju4dCPnxPW5g" type="assigned">
          <date when="2018-06-13"/>
          <time when="16:48:02"/>
        </correspAction>
        <correspContext corresp="i-WRsvcAZUs8Ju4dCPnxPW5g">
          <ref type="assignedTo">Socialutskottet</ref>
        </correspContext>
        <correspAction xml:id="i-NceDRFTyanHTLyCJeAhDw5" type="behandlas_i"/>
        <correspContext corresp="i-NceDRFTyanHTLyCJeAhDw5">
          <ref type="uppgift">2017/18:SoU25</ref>
          <ref type="ref_dok_id">H501SoU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU25</ref>
          <ref type="ref_dok_titel">Inkorporering av FN:s konvention om barnets rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4100 av Barbro Westerholm m.fl.
          (L) med anledning av prop. 2017/18:186 Inkorporering av FN:s konvention
          om barnets rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EosHezWf8d3BmLakApKmDR">
            Förslag till riksdagsbeslut
          </head>
          <list style="ol">
            <item xml:id="i-4LdTGNSZEY1oEvfxnfipaV">
              Riksdagen avslår propositionen i den del som avser en inkorporering
              i svensk rätt av artikel 20 i FN:s konvention om barnets rättigheter.
            </item>
            <item xml:id="i-GRkoqB4Z5tyNGxtGuRDDDn">
              Riksdagen ställer sig bakom det som anförs i motionen om vägledningen
              om barnkonventionen och tillkännager detta för regeringen.
            </item>
            <item xml:id="i-QJXbPsYFDWfRxzAwhcoAQk">
              Riksdagen ställer sig bakom det som anförs i motionen om ett
              brett arbete för att säkerställa respekten för barnets rättigheter
              i enlighet med barnkonventionen och svenska rättsprinciper, och
              detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-3Mw64KuCw65wMhYGh5h13o" type="h1">
            Barnkonventionen ska införlivas i svensk lag
          </head>
          <p xml:id="i-L3Gtd9wTffMWEtFPxPZWCL">
            Liberalerna har länge arbetat för att Förenta nationernas konvention
            om barnets rättigheter – barnkonventionen – ska införlivas i svensk
            lag. Sverige har ratificerat många konventioner, men barnkonventionen
            har en särskild ställning eftersom den reglerar rättigheterna
            för de individer som ännu inte har nått den ålder där de i alla
            sammanhang kan föra sin egen talan och bestämma över sina egna
            liv. Barnkonventionen är en grundbult i den svenska barnrättspolitiken
            och innebär viktiga förpliktelser för Sverige och för svenska
            myndigheter. Även om den redan i dag är folkrättsligt bindande
            skulle det vara en mycket viktig markering av barnkonventionens
            tyngd att göra den till svensk lag. Liberalerna anser att så bör
            bli fallet.
          </p>
          <p xml:id="i-SNwaxP9Ma6tdZgY6xKc3px">
            Barnkonventionen berör så gott som alla delar av tillvaron för
            den uppväxande människan, och när den införs som direkt gällande
            svensk lag får detta konsekvenser inte bara i domstolar utan också
            i vardagen. Det gäller inte minst personalen i alla yrkesgrupper
            i stat, landsting och kommun som arbetar med barn och fattar myndighetsbeslut
            gällande barn.
          </p>
          <p xml:id="i-B27AZAX5BUv8yK6Sp5VJM5">
            Av just dessa skäl är det av största betydelse att införlivandet
            i lagstiftningen sker på ett välgenomtänkt sätt. Konventionen
            behöver införlivas på ett sätt som gör att konsekvenserna blir
            tydliga och förutsebara. Det är bara då som konventionens bestämmelser
            kan tillämpas på ett enhetligt och effektivt sätt i vardagen.
            Ett otydligt införlivande, där relationen mellan konventionens
            artiklar och övriga delar av svensk lagstiftning inte klargörs,
            kan däremot riskera att skada barnrättspolitiken i stället för
            att stärka den.
          </p>
          <p xml:id="i-5GVAdvpcuW9StCh48Lkdi9">
            Efter ett långvarigt utredningsarbete som påbörjades under alliansregeringen
            har processen nu kommit så långt att det finns en proposition
            på riksdagens bord om att införliva FN:s konvention om barnets
            rättigheter i svensk lagstiftning. Det är ett viktigt steg för
            att fullfölja det mål som vi har arbetat för under lång tid. Men
            den metod som regeringen föreslår har mött allvarlig kritik från
            Lagrådet. Kritiken blev känd redan då Lagrådet avgav sitt yttrande
            i september 2017, men den proposition som i mars 2018 lades på
            riksdagens bord visar att regeringen inte har tagit Lagrådets
            invändningar på tillräckligt stort allvar.
          </p>
          <head xml:id="i-EckGetVknWV2Kxteh9zBQY" type="h1">
            Barnkonventionen i förhållande till svensk rätt
          </head>
          <p xml:id="i-4mATcNJMsdJvFS5MRkA2Em">
            Sverige brukar normalt inte inkorporera internationella rättighetskonventioner
            direkt i gällande lag. Det enda undantaget är Europakonventionen,
            som är intagen i regeringsformen. I det fallet har dock införlivandet
            skett i regeringsformens andra kapitel om de grundläggande fri-
            och rättigheterna, vars stadgor har ett direkt samband med Europakonventionen,
            och tillämpningen av Europakonventionen får stadga och enhetlighet
            genom Europeiska domstolen för de mänskliga fri- och rättigheterna
            i Strasbourg (Europadomstolen), vars avgöranden har bindande rättslig
            verkan i Sverige.
          </p>
          <p xml:id="i-AEwnMARmhEwdwGXbvnsSbP">
            I likhet med så gott som alla andra internationella konventioner
            har däremot barnkonventionen inte någon internationell domstol
            som ger vägledning i bindande rättspraxis. För att följa de fördragsslutande
            staternas tillämpning av barnkonventionen finns i stället FN:s
            barnrättskommitté. Barnrättskommitténs uttalanden har dock inte
            folkrättslig status och är inte juridiskt bindande för staterna.
          </p>
          <p xml:id="i-R96cQfACAiaaHJ7J5qgJ9X">
            Under de år som förflutit sedan Sverige först undertecknade och
            ratificerade barnkonventionen har ett antal genomgångar gjorts
            av svensk lagstiftning i relation till våra åtaganden enligt barnkonventionen.
            Ingenting hade alltså hindrat att regeringen i propositionen hade
            inkluderat en utförlig redovisning av barnkonventionens artiklar
            och deras respektive relation till övriga delar av gällande svensk
            rätt. Hade detta ingått i lagrådsremissen hade dessutom Lagrådet
            fått tillfälle att bedöma om redovisningen på ett adekvat sätt
            återger gällande rättsläge. Nu saknas detta, trots att enligt
            vad som ovan framgått sådana analyser gjorts. I stället har regeringen
            samtidigt med propositionen tillsatt en ny utredning med uppdrag
            att genomföra en kartläggning för att belysa hur svensk lagstiftning
            och praxis överensstämmer med barnkonventionen.
          </p>
          <p xml:id="i-JAr5HY5Y5XTySyFtvjBAKe">
            I sitt yttrande uttrycker Lagrådet skepsis mot regeringens föreslagna
            metod för att införliva konventionen. Regeringens avsikt är att
            riksdagen ska fatta beslut om att barnkonventionen ska införlivas
            i lagstiftningen och att det därefter ska tas fram en vägledning
            om hur barnkonventionen kan tolkas. Vägledningen ska fungera som
            stöd vid tolkning och tillämpning av barnkonventionens bestämmelser.
            Regeringen redovisar också de åtgärder som pågår för att öka kunskapen
            om barnkonventionen bland barn och unga, i kommuner, landsting
            och statliga myndigheter genom ett kunskapslyft.
          </p>
          <p xml:id="i-H2kvEhiQvvEfscQMpa9NQJ">
            Satsningen på att öka kunskaperna om barnkonventionen brett i
            samhället är i och för sig viktiga och välkomna. Samtidigt måste
            det ifrågasättas om en sådan kunskapssatsning tillsammans med
            en ännu inte utarbetad vägledning är tillräcklig för att klargöra
            innebörden av ett inkorporerande.
          </p>
          <p xml:id="i-LE2x8Wa5wpNBphJJZ7667K">
            Vad gäller vägledningen konstaterar Lagrådet att det är oklart
            hur en vägledning ska se ut eller hur den ska tas fram och uttrycker
            farhågor för att den i praktiken kan uppfattas som lagförarbeten.
            Propositionen saknar också författningskommentarer i normal mening.
            Den enda författningskommentar som ges är konstaterandet att regeringens
            lagförslag innebär att barnkonventionens artiklar 1–42 införlivas
            i svensk rätt och att alla sex officiella språkversioner därmed
            är gällande lag. Den svenska översättning som ingår i bilagan
            till lagförslaget är avsedd som ett hjälpmedel vid tolkningen
            av originaltexterna.
          </p>
          <p xml:id="i-BJ35sJch488Y8JwdufjaR4">
            Liberalerna konstaterar liksom regeringen att traktaträtten ställer
            upp särskilda villkor för tolkningar av internationella konventioner.
            Det handlar om att föra in en internationell konvention i svensk
            lag, och de rättskällor och tolkningsregler som används vid tolkning
            av en internationell överenskommelse skiljer sig från dem som
            används vid tolkning av en inhemsk lag. Som nämns i propositionen
            (s. 82 f.) ska en konvention, enligt 1980 års Wienkonvention om
            traktaträtten, tolkas i enlighet med den gängse meningen av konventionens
            uttryck sedda i sitt sammanhang och mot bakgrund av konventionens
            ändamål och syfte. I sammanhanget ingår, förutom konventionens
            text med inledning och bilagor, också överenskommelser som i samband
            med konventionens ingående träffats mellan alla parter rörande
            traktaten och dokument avseende denna som upprättats av en eller
            flera parter och godtagits som sådana av övriga parter (Wienkonventionen
            artikel 31.2). De hänvisningar som görs i inledningen till barnkonventionen
            utgör därmed en del av det sammanhang som ingår vid tolkningen
            av den. I inledningen nämns bl.a. FN:s stadga, den allmänna förklaringen
            om de mänskliga rättigheterna, FN:s konvention om medborgerliga
            och politiska rättigheter, FN:s konvention om ekonomiska, sociala
            och kulturella rättigheter och FN:s minimistandardregler för rättskipning
            rörande ungdomsbrottslighet (Pekingreglerna). Likaså ska hänsyn
            tas bl.a. till senare överenskommelser i form av tilläggsprotokoll,
            samt i oklara fall förarbeten från de förhandlingar som ledde
            fram till konventionens undertecknande. Vidare kan internationella
            överenskommelser, internationell sedvänja godtagen som gällande
            rätt och allmänna rättsgrundsatser samt sekundärt rättspraxis
            och doktrin användas som hjälpmedel. Däremot har som sagt rekommendationer
            och allmänna kommentarer från FN:s konventionskommittéer, inklusive
            barnrättskommittén, inte folkrättslig status som rättskälla och
            är inte heller juridiskt bindande för konventionsstaterna.
          </p>
          <p xml:id="i-K9KYuMWP9iHPo2WaacTnxF">
            I avsaknad av egentliga författningskommentarer kommer den ännu
            inte existerande vägledningen att få en särskild tyngd i det dagliga
            praktiska arbetet. Regeringen hänvisar i propositionen till att
            svenska jurister och domstolar sedan länge är vana vid att förhålla
            sig till internationella fördrag och tolka dem i rättstillämpningen.
            Detta är sant, men skillnaden är att barnkonventionen ska gälla
            direkt som svensk lag och att den därmed ska tillämpas direkt
            i vardagen även av helt andra yrkesgrupper än de som i vanliga
            fall tolkar internationella fördragstexter. Socialsekreterare,
            lärare, kuratorer, läkare, sjuksköterskor, psykologer, fritidspedagoger
            och barnskötare – för att nämna några yrkesgrupper som spelar
            stor roll i barns liv – får en ny lag som de är skyldiga att följa.
          </p>
          <p xml:id="i-29cPad5xpFjdvqQGtVoa1a">
            Regeringen betonar visserligen i propositionen att vägledningen
            inte kan och inte får ses som en särskild anvisning om hur svensk
            lag ska tillämpas. I avsaknad av andra förarbeten är risken dock
            uppenbar att vägledningen i praktiken kommer att få starkt normerande
            verkan. Det bör i sammanhanget påminnas om att domstolarnas möjlighet
            att bringa enhetlighet i rättstillämpningen begränsas av att gynnande
            myndighetsbeslut gentemot enskilda normalt inte kan ändras eller
            överklagas. För alla som ska tillämpa lagen i vardagen är det
            alltså viktigt att veta vad barnkonventionens rättighetsbestämmelser
            innebär i praktiken.
          </p>
          <p xml:id="i-XUa6n5qYJGmxEGWbNogiR3">
            Liberalernas bedömer att regeringen underskattar den informella
            tyngd som en sådan vägledning i avsaknad av traditionella lagförarbeten
            kommer att få. Det bör också noteras att regeringen inte i propositionen
            nämner hur vägledningen ska tas fram och av vilken instans. Det
            vore principiellt tveksamt om det etableras en praxis där internationella
            fördrag införlivas direkt i svensk lagstiftning utan att riksdagen
            ges tillräcklig redovisning av innehållet i de vägledningar som
            ska hjälpa till vid tolkningen av den nya lagstiftningen. Just
            eftersom traditionella författningskommentarer saknas skulle en
            sådan praxis i ett annat politiskt läge kunna få olyckliga följder.
          </p>
          <p xml:id="i-VmJcyPhEs1oTLnF1GRnQJM">
            Därför behöver riksdagen ges inblick i utformningen av den vägledning
            som ska fungera som stöd för tillämpningen av barnkonventionen
            samt få klarhet i hur denna vägledning ska tas fram och av vilken
            instans. Detta är särskilt väsentligt eftersom traditionella förarbeten
            saknas.
          </p>
          <p xml:id="i-8ETy1EnkJNyy7RJzAVj4N8">
            I den fortsatta beredningen bör även ytterligare uppmärksamhet
            ägnas åt det faktum att vissa artiklar är allmänt utformade eller
            innehåller inslag som är främmande för svensk rätt. I detta sammanhang
            bör särskilt nämnas utformningen av artikel 20 om barn som berövats
            sin familjemiljö. Artikel 20 gäller barn som tillfälligt eller
            varaktigt inte kan bo tillsammans med sina familjer. Dessa har
            rätt till särskilt skydd och stöd från statens sida. Formen för
            omvårdnaden beror delvis på det enskilda landets traditioner,
            men barnets rättigheter måste säkras enligt konventionen. Enligt
            artikel 20 ska konventionsstaterna i enlighet med sin nationella
            lagstiftning säkerställa omvårdnad för ett barn som tillfälligt
            eller varaktigt berövats sin familjemiljö. Som exempel på vad
            sådan omvårdnad skulle kunna innefatta nämns bl.a. familjehem,
            adoption och kafalah i islamisk rätt. Kafalah är en permanent
            form av familjehemsplacering som i allmänhet inte ger barnet rätt
            att ta familjens namn eller ärva andra familjemedlemmar. Begreppet
            kafalah har utvecklats eftersom adoption är omöjlig enligt islamisk
            rätt, men det är helt oförenligt med svensk rätt som ger adopterade
            barn samma rättsliga ställning som biologiska barn.
          </p>
          <p xml:id="i-BiTTEPPoHkFy7vGcbnwV8a">
            I propositionen är det inte klarlagt vilka bestämmelser i konventionen
            som är direkt tillämpliga och som därmed blir möjliga för enskilda
            att i ett konkret ärende eller mål åberopa inför domstolar och
            myndigheter. I stället överlåts det till rättstillämpningen. Eftersom
            även frågan om normkonflikt överlåts till rättstillämpningen kan
            det inte uteslutas att artikel 20 åberopas av enskilda till stöd
            för att myndigheter ska ta hänsyn till islamisk familjerätt. Redan
            den okommenterade hänvisningen till kafalah i svensk lagstiftning
            skulle bli en mycket olycklig signal. Liberalerna vill med hänvisning
            till detta understryka att islamisk rätt inte tillämpas i Sverige,
            och inte heller efter inkorporering av barnkonventionen till svensk
            lag ska så vara fallet. Eftersom frågan över huvud taget inte
            kommenteras i propositionen kan Liberalerna inte ställa sig bakom
            ett inkorporerande av artikel 20. Beredningen måste därför fortsätta
            i denna del. I och med att lagen är tänkt att bli verklighet först
            den 1 januari 2020 kan arbetet fortsätta utan att detta behöver
            försena ett ikraftträdande.
          </p>
          <p xml:id="i-Ef9Ve4SCyD69YW4NcvJRdj">
            Parallellt med inkorporerande av barnkonventionen behövs en fortsatt
            transformering av nationell lagstiftning och ett kunskapshöjande
            arbete gentemot i samhället i stort och särskilt gentemot institutioner
            och myndigheter som har att säkerställa barns rättigheter. Detta
            breda arbete behöver fortsätta. Grunden för den svenska barnrättspolitiken
            är en gemensam ambition om att stärka barns rättigheter i enlighet
            med barnkonventionen och svenska rättsprinciper och som både är
            förankrad och drivs från högsta politiska beslutsnivå. Detta måste
            därför alltjämt vara en angelägenhet som genomsyrar allt arbete
            för att våra åtaganden enligt barnkonventionen ska efterlevas.
          </p>
        </div>
        <div type="motSignatures">
          <list>
            <item xml:id="i-JMm4gTQCBEKsojFomL8ACT">
              Barbro Westerholm (L)
            </item>
            <item xml:id="i-Duava4vANYXHCT81PFDdhA">
              Christer Nylander (L)
            </item>
            <item xml:id="i-L8T458jruhLAk1ZMh9cVJq">
              Tina Acketoft (L)
            </item>
            <item xml:id="i-5MyLDb1E5kT6HQ4dijTbjo">
              Emma Carlsson Löfdahl (L)
            </item>
            <item xml:id="i-AaDRZSRr9gzp8ew14eRUjb">
              Mats Persson (L)
            </item>
          </list>
        </div>
      </div>
    </body>
  </text>
</TEI>
