<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00302">
  <teiHeader>
    <fileDesc>
      <titleStmt>
        <title>Vägledning till det svenska riksdagstrycket</title>
        <author corresp="i-ENka9fRWC7HrGDQTU4F2ah">Birger Hagård (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vägledning till det svenska riksdagstrycket</title>
          <idno type="rdwebb">GA02K302</idno>
          <rs type="number">K302</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K302/text</ref>
          <ref type="dokument_url_html">http://data.riksdagen.se/dokument/GA02K302</ref>
          <ref type="dokumentstatus_url_xml">http://data.riksdagen.se/dokumentstatus/GA02K302</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XwChKTadaHxAGC1SCYEHRb" type="signed"/>
        <correspContext corresp="i-XwChKTadaHxAGC1SCYEHRb">
          <note type="signatory" corresp="i-ENka9fRWC7HrGDQTU4F2ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_302/mot_198687_k_302-001.pdf"/>
      <div type="motHeader" xml:id="i-Ks4zRdfjyce2rzSKT8ikDr">
        <div type="motTitle" xml:id="i-JRkcEWYqNMmXbUcpjEE2H6"/>
        <div type="motSubmissionInfo" xml:id="i-28MhZ5DjyUgcm79G5vQL4S"/>
      </div>
      <div type="motBody" xml:id="i-QbqQcyaEYhEKunFByUkoXK">
        <div xml:id="i-DMg7PhTaBsfbvmbq7Dorum">
          <p xml:id="i-QgJMqbHFVUSDSkBK3kcwjv">
            Motion till riksdagen
          </p>
          <p xml:id="i-3EhJjrJVNXKCqtDEymXXu2">
            1986/87:K302 Birger Hagård (m) Vägledning till det svenska riksdagstrycket
          </p>
          <p xml:id="i-2ZmtUqx5pWRjm9WLGxRb5g">
            För den av dagens samhällsfrågor intresserade medborgaren utgör
            riksdags- trycket en given huvudkälla. Endast genom att studera
            protokollet och dess bihang kan man tränga bakom massmedias ofta
            ytliga rapportering och få en rättvisande bild av de förtroendevaldas
            agerande. Trycket kan visserligen förefalla svårt att orientera
            sig i men ett sådant studium är ändå fullt möjligt; mycket tack
            vare den intresserades levande kunskap om politikens arbetsfor-
            mer och handlande personer. Denna kunskap utgör ett stöd som till
            icke ringa del faller bort när studiet utsträcks till att omfatta
            en längre tidsperiod. Riksdagstrycket blir i ett sådant historiskt
            perspektiv en enorm men tyvärr nästan ogripbar kunskapsmassa.
            Det torde inte vara någon överdrift att hävda att det svenska
            riksdagstryck- et utgör den viktigaste källan till Sveriges historia.
            Det gigantiska material som det samlade trycket utgör dokumenterar
            inte bara riksdagens egen verksamhet, det ger också både sakuppgifter
            och värdeutsagor vad gäller otaliga aspekter av mänskligt liv
            i Sverige sedan århundraden tillbaka. Riksdagstrycket kan med
            sina hundratals hyllmeter av protokoll och bilagor liknas vid
            ett bord dukat till fest. Men tyvärr är det också ett bord som
            i överraskande stor utsträckning lämnats orört. Förklaringen till
            detta har redan nämnts: svårtillgängligheten. Både för den erfarne
            vetenskaparen och för amatörforskaren framstår riksdagstrycket
            som en snårskog som vid första anblicken ter sig ogenomtränglig.
            Svårtydbara parlamentariska termer, bristande kunskap om skilda
            perioders beslutsgång och beslutsstruktur liksom om registersystemen
            och över huvud materialets beskaffenhet har lett fram till ett
            uppenbart underutnyttjande. Att framställa en pedagogisk väl genomtänkt
            och allmänt spridd handbok skulle vara ett sätt att överbrygga
            klyftan. Den på senare tid starkt vitaliserade släkt- och hembygdsforskningen
            skulle, liksom den högre utbildningens lärare och studenter, utgöra
            målgrupp för en sådan produkt. Tidsmässigt borde boken omfatta
            perioden från frihetstidens ingång fram till våra dagar. Innehållet
            kunde tänkas sönderfalla i tre skilda delar:
          </p>
          <p xml:id="i-TEJWML2xM7JpEvYBH52ux4">
            — En relativt utförlig historik över riksdagstryckets framväxt
            och, såsom stöd och förklaring, över statsskickets utveckling.
            — En lättfattlig och populärt hållen vägledning till materialet;
            särskilt med avseende på den orts- och personintresserade forskarens
            behov. — En uppslagsdel i lexikalisk anordning, med utredning
            av för förståelsen av trycket oumbärliga, statsrättsligt och praktiskt-politiskt
            förankrade institu- tioner, begrepp och termer.
          </p>
          <pb facs="riksdagen-motions-pdf/data/198687/mot_198687_k_302/mot_198687_k_302-002.pdf"/>
          <p xml:id="i-XSEggxzAD7kPNiHqArGbEB">
            Tidigare försök i denna genre, bland dem den starkt komprimerade
            beskrivning som ges i Handbok i Nordiskt parlamentstryck (1984),
            är långtifrån att uppfylla här anförda syften och krav. Detta
            hindrar självfallet inte att befintlig vetenskaplig och annan
            litteratur bör bilda basen för arbetet med handbokens olika delar.
            I vissa fall, särskilt vad avser den avslutande mini-encyklopedin,
            kan dock mycket begränsade originalstudier av parla- mentarisk
            praxis visa sig bli nödvändiga. Projektet förutsätts över huvud
            att i ekonomiskt avseende bära anspråkslöshetens prägel. Det bör
            härvidlag också sättas i relation till själva protokollsutgivningen.
            Mot bakgrund av hur mycket som satsas, och satsats, på det senare
            förefaller det märkligt att så litet gjorts för att göra det svenska
            riksdagstrycket känt och tillgängligt.
          </p>
          <p xml:id="i-MLK2GbbLrMn5dp3khpYXVM">
            Hemställan
          </p>
          <p xml:id="i-R7gSud2rW6eCsgPeqwTVzW">
            Mot bakgrund av det anförda föreslås att riksdagen beslutar att
            låta förvaltningskontoret föranstalta om utgivande av en populärt
            hållen vägledning till det svenska riksdags- trycket.
          </p>
          <p xml:id="i-BheoYdvZ4g62nxm8QyLM25" type="date">
            Stockholm den 13 januari 1987
          </p>
          <p xml:id="i-Rov9TpmaB7NqKUHJMeh3vk">
            Birger Hagård (m)
          </p>
          <p xml:id="i-FRrgUcn37uJHLai7JpwC5C">
            1" Riksdagen 19861/87.3 saml. Nr K301-305
          </p>
          <p xml:id="i-TQQord3u5DT2uhNCAbMD7B">
            Mot. 1986/87 K302
          </p>
        </div>
      </div>
    </body>
  </text>
</TEI>
