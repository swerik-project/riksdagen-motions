<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-00288">
  <teiHeader>
    <fileDesc>
      <titleStmt>
        <title>Fri motionsrätt i riksdagen</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:288 av Jan Lindholm (MP)</title>
          <idno type="rdwebb">H502288</idno>
          <rs type="number">288</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H502288/text</ref>
          <ref type="dokument_url_html">http://data.riksdagen.se/dokument/H502288</ref>
          <ref type="dokumentstatus_url_xml">http://data.riksdagen.se/dokumentstatus/H502288</ref>
          <ref type="docx">http://data.riksdagen.se/fil/B6CF947B-100D-4093-AD9B-6539450C1DE0</ref>
          <ref type="pdf">http://data.riksdagen.se/fil/47B60C62-E303-4B69-8B5B-C9D8BAECFB5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6HmKipkzYVRVKdn6DrJW7N" type="signed"/>
        <correspContext corresp="i-6HmKipkzYVRVKdn6DrJW7N">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-STAcRde9R3dSikcPKwjbAq" type="submitted">
          <date when="2017-09-26"/>
          <time when="15:24:59"/>
        </correspAction>
        <correspAction xml:id="i-GNeRkEwf1eus3ABz1n5QP9" type="reviewed">
          <date when="2017-09-26"/>
          <time when="16:12:41"/>
        </correspAction>
        <correspAction xml:id="i-YVpVJJkmcKThyvdWoVbrGd" type="referred">
          <date when="2017-10-13"/>
        </correspAction>
        <correspAction xml:id="i-4ryiihkDse43jV6wehrsgU" type="assigned">
          <date when="2018-02-19"/>
          <time when="23:09:49"/>
        </correspAction>
        <correspContext corresp="i-4ryiihkDse43jV6wehrsgU">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-VcgzbTV1e7AftxCFsRkQTJ" type="behandlas_i"/>
        <correspContext corresp="i-VcgzbTV1e7AftxCFsRkQTJ">
          <ref type="uppgift">2017/18:KU27</ref>
          <ref type="ref_dok_id">H501KU27</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU27</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EJGCnedLBzqdjtNUMgn4GV" type="motHeader">
        <div xml:id="i-NPuegr9pA5CVzXUbiaEmoz" type="motTitle">
          Motion till riksdagen 2017/18:288 av Jan Lindholm (MP) Fri motionsrätt
          i riksdagen
        </div>
      </div>
      <div xml:id="i-7msaBa8mzZNnegHfj2UwG7" type="motBody">
        <div xml:id="i-LNyXT1syYA1ntdAhk2zZRE" type="motProposal" subtype="förslag">
          <head xml:id="i-Qe9u4KszV5BtApUnyaDyRz">
            Förslag till riksdagsbeslut
          </head>
          <list xml:id="i-YRwArsuXFeAkRsDpqYxKi6">
            <item xml:id="i-wnvQeghNGoCovezjRCKM3" sortKey="Yrkande 1">
              Riksdagen ställer sig bakom det som anförs i motionen om att
              återkomma med lagförslag som innebär att den allmänna motionstiden
              upphävs och att det i stället införs en generell initiativrätt
              för samtliga riksdagens ledamöter genom ständig motionsrätt och
              tillkännager detta för riksdagsstyrelsen.
            </item>
          </list>
        </div>
        <div xml:id="i-7oM8F8AHXpzLeUZAAcwHAk" type="motContent">
          <head xml:id="i-5uP4kDkADWwKnwQ69uRS81" type="h1">
            Motivering
          </head>
          <head xml:id="i-A4uJqGHX94WSJPYA9FqbAm" type="h2">
            Bakgrund
          </head>
          <p xml:id="i-F9gYAAcHtovLU9q1DARKTD">
            Riksdagen är den folkvalda församling som utgör landets högsta
            beslutande organ. Trots detta förhållande har riksdagen ålagt
            sig själv starka inskränkningar i initiativrätten till sitt eget
            arbete. Regeringen däremot, som är underställd riksdagen, har
            rätten att när som helst initiera en ny fråga i riksdagen. Ett
            mycket märkligt förhållande. Tvärtom vore mer logiskt om än opraktiskt.
          </p>
          <p xml:id="i-T38AXsadxrLEETNrA5TCPQ">
            Riktigt så illa som i ovanstående stycke är det dock inte eftersom
            riksdagens utskott i princip alltid har möjlighet att göra det
            som kallas för ett utskottsinitiativ, vilket innebär att riksdagen
            den vägen tar ett initiativ till att öppna en fråga för beslut
            utan en beställning från regeringen. Detta sker dock inte särskilt
            ofta. Regeringen måste även lämna in sitt förslag (proposition)
            till riksdagen före ett visst datum i senare delen av mars varje
            år för att ha en garanti att riksdagen hinner ta beslut under
            innevarande riksdagsår. Men helt klart är att regeringens initiativrätt
            vida överstiger den som riksdagens ledamöter har. Detta faktum
            kan självklart inte ses som något annat än en tvivelaktig inskränkning
            i medborgarnas möjligheter att via sina folkvalda påverka den
            förda politiken.
          </p>
          <p xml:id="i-PPs1AoXxmuM5bJWDZWBu5m">
            Riksdagsledamöternas verktyg är i första hand verktyg för att
            reagera på, kontrollera och granska regeringens arbete. Det är
            exempelvis möjligt att skriva följdmotioner på regeringens propositioner.
          </p>
          <p xml:id="i-XYV6saFHREHi9fqhHmEMhE">
            Ledamöternas möjlighet till initiativ för nya frågor är i praktiken
            inskränkt till den så kallade allmänna motionstiden en gång per
            år. På många sätt så framstår det som en ganska ineffektiv och
            ålderdomlig regel för initiativ som en gång i tiden kan ha varit
            motiverad på grund av den teknik och de arbetsmetoder som tillämpats.
            Exempelvis på den tiden när riksmöten enbart pågick några månader
            per år.
          </p>
          <p xml:id="i-PF1QdKtueNdA9TaijUoWdr">
            Med dagens moderna datoriserade ärendehantering bör de flesta
            av de hinder som då kan ha varit reella för en fri motionsrätt
            kunna undanröjas. Någon bättre metod för att pröva vilka eventuella
            hanteringsproblem som en helt fri initiativrätt för ledamöter
            skulle kunna leda till, än att pröva det under en mandatperiod,
            torde inte finnas.
          </p>
          <p xml:id="i-CYbSmH6cNp7KAg8oLEvUiN">
            Vilka andra motiv kan då finnas, utöver det ovan anförda om maktförhållandet
            mellan riksdag och regering i fråga om rätten till initiativ,
            som skulle kunna vara relevanta att anföra som hinder för en helt
            fri motionsrätt för riksdagsledamöter?
          </p>
          <p xml:id="i-TP8RqNakG4uzwoyxck1Lyt">
            Särskilt för ledamöter i opposition innebär det nuvarande systemet
            en onödig och extrem överbelastning under perioden före allmänna
            motionstidens slut. Även om idéer och underlag för motioner kontinuerligt
            samlas på hög och texter bearbetas löpande under året så vill
            ingen ledamot riskera att lämna in en motion som i någon form
            kan uppfattas som inaktuell eller i avsaknad av det senaste i
            frågan. Därför strävar ledamöterna efter att justera och uppdatera
            sina motionstexter in i det sista. Vi ledamöter vet ju att det
            kan ta år innan motionen behandlas och att det därför inte är
            konstigt om en motion vid utskottsbehandlingen har åldrats, men
            alla förstår inte arbetsgången. Om motioner kunde lämnas in löpande
            så blir det tydligare för medborgarna att motionen är knuten till
            en viss kontext eftersom dess inlämningsdatum då knyter motionen
            till en tidpunkt där frågan var aktuell i samhällsdebatten.
          </p>
          <p xml:id="i-QaQnM75EEm1Q25F6WpVzBN">
            Den medborgare som kontaktat en ledamot och övertygat ledamoten
            om att frågan som hen lyfter är så viktig att den föranleder en
            motion behöver då inte vänta ända till nästa allmänna motionstid
            för att försäkra sig om att förslaget väcks. Ledamoten skulle
            med löpande motionsrätt kunna visa medborgaren att en motion lämnats
            in i systemet direkt. Vi får på så vis en av ledamöter filtrerad
            initiativmöjlighet för alla medborgare. Det skulle troligen vitalisera
            demokratin och kunna bidra till att öka politikens status bland
            medborgarna.
          </p>
          <p xml:id="i-M628728HejicrP45JFqmZ9">
            Systemet med en specifik motionstid inbjuder även till att beskriva
            motionerandet som en form av volymtävling. Vem skriver flest motioner,
            vem skriver längst motioner? Att tillåta att motioner lämnas in
            när som helst under året skulle förmodligen innebära att sakfrågan
            har lättare att nå fram.
          </p>
          <p xml:id="i-7MxhjPojQhSc7xzmXqYq21">
            Många som analyserat frågan om formerna för riksdagsledamöters
            motionsrätt har även påpekat att ett avskaffande av allmänna motionstiden
            förmodligen innebär att antalet motioner skulle minska. Den stora
            motionsvolymen anses ibland vara ett problem, vilket naturligtvis
            ur ett demokratiperspektiv kan ifrågasättas. Om det är en fördel
            eller en nackdel om det totala antalet motioner skulle förändras
            med en helt fri motionsrätt är kanske en mindre viktig aspekt
            än möjligheten att de motioner som lämnas in skulle kunna bli
            både mer aktuella och bättre genomarbetade.
          </p>
          <p xml:id="i-D81ZYA2NhTNgRPUWSJ3NWu">
            Vilka motiv kan man då hitta som orsak till att inte öppna upp
            för en fri motionsrätt? Det enda motiv som framförts är egentligen
            oron för svårigheterna att strukturera utskottsarbetet med i första
            hand betänkandeplaneringen. Varför det skulle vara ett problem
            är dock svårt att förstå. Tror man att ledamöter i stället för
            att skriva följdmotioner på regeringens proppar skulle välja att
            skriva motioner i samma ämne så snart riksdagen beslutat något?
          </p>
          <p xml:id="i-KTUBRgTV2NLwPKeskxdzVp">
            Varför skulle det vara ett problem om det varje vecka under en
            mandatperiod lämnas in motioner i samma eller vitt skilda frågor
            från olika ledamöter? Utskotten har ju en viss planering så det
            borde inte vara någon svårighet att exempelvis ett antal veckor
            före det att utskottet avser påbörja behandlingen av en viss fråga
            lägga ut information om det så att ledamöter som vill skriva men
            som inte gjort det får en viss tid på sig att komma in med sitt
            unika förslag. De flesta frågor återkommer med en viss regelbundenhet
            redan idag så i praktiken blir det ingen skillnad för den ledamot
            som inte kommer till skott vid rätt tillfälle. Den som är alert
            får emellertid möjlighet att lägga in ett väldigt aktuellt förslag
            till skillnad från med dagens modell.
          </p>
          <p xml:id="i-An31Gw6K37d7bWxveg74hn">
            En sådan modell skulle även minska den frustration som jag tror
            att många riksdagsledamöter upplevt i utskottsarbetet när man
            egentligen skulle kunna finna en bred kompromiss men ingen har
            skrivit om just det i tid varför just den lösning som vid behandlingstillfället
            har mognat fram som den bästa lösningen inte existerar som ett
            beslutsalternativ.
          </p>
          <p xml:id="i-2svnun7jfDYqo6Qo3cXT5a">
            Regeln att alla motioner skall behandlas inom mandatperioden
            kan bytas ut mot en regel om att inlämnade motioner skall behandlas
            inom ett visst antal år. Det kan inte vara något demokratiskt
            problem om en ledamot inte längre är ledamot när hens förslag
            behandlas eftersom alla tillhör något parti. Den ledamot som lämnat
            riksdagen kan då i stället njuta av alla andra ledamöters försök
            att tala för eller emot det egna förslaget. En sådan regel har
            både för- och nackdelar, men löser det som jag uppfattat som det
            främsta hindret för en ständig motionsrätt.
          </p>
          <p xml:id="i-VmttPAqAmyaQeEJnbqWjuy">
            Att medborgarna numera har utökade möjligheter att lämna så kallade
            medborgarförslag i landets kommuner anser jag är ett ytterligare
            motiv för att inte behålla begränsningarna i initiativrätten för
            riksdagsledamöter. Någon motsvarande begränsning finns inte i
            kommunallagen för ledamöter i landsting och primärkommuner. Självklart
            skall man vara försiktig med förändringar av det här slaget men
            frågan har nu väkts under flera årtionden så snart borde tiden
            vara mogen för att släppa kreativiteten lös hela året även hos
            riksdagens ledamöter.
          </p>
          <head xml:id="i-Lre53wxUfySnxVVjLGf2c6" type="h2">
            Förslag till beslut
          </head>
          <p xml:id="i-5HhfQVNb8ZyDM8vibLPQEV">
            Riksdagen bör enligt min mening se över sina egna självpåtagna
            inskränkningar i fråga om ledamöters motionsrätt. Ständig motionsrätt
            bör införas snarast möjligt. Konsekvenserna av en sådan förändring
            bör sedan riksdagsförvaltningen och utskottskanslierna löpande
            hantera med målet att förenkla och snabba upp hanteringen. Rätten
            att få en motion behandlad inom den mandatperiod där den lagts
            bör bytas ut mot en rätt att motionen behandlas inom exempelvis
            tre år. Riksdagen bör med dessa enkla principer snarast kunna
            ändra motionsrätten för ledamöter så som föreslås i motionen.
          </p>
          <p xml:id="i-2S6mcxbK1ftWkG9w8MXBCM">
            Beslut i denna fråga behöver inte beredas av regeringen med en
            proposition som underlag för beslut utan frågan bör helt och hållet
            hanteras inom riksdagen. Riksdagen skall självklart inte höra
            regeringen när det gäller frågan om vår egen arbetsformer, bland
            annat för att markera att regeringen faktiskt är underställd riksdagen.
          </p>
        </div>
        <div xml:id="i-S9nYqWKEirYWZ5prQjCHM6" type="signatureBlock">
          <list xml:id="i-RGf4KgtuNpoh5nG6YNbncW">
            <item xml:id="i-936JGA5jrK5rSyaBUwPnTZ" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
