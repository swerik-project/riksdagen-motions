<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00002">
  <teiHeader>
    <fileDesc>
      <titleStmt>
        <title>med anledning av prop. 2008/09:223 Informationsutbytesavtal och partiella skatteavtal med Brittiska Jungfruöarna</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:223 Informationsutbytesavtal och partiella skatteavtal med Brittiska Jungfruöarna</title>
          <idno type="rdwebb">GX02Sk2</idno>
          <rs type="number">Sk2</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk2/text</ref>
          <ref type="dokument_url_html">http://data.riksdagen.se/dokument/GX02Sk2</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk2</ref>
          <ref type="doc">http://data.riksdagen.se/fil/1749D549-FB75-4337-80E6-4D3CF6842371</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MvKSqjBScRdvKuCinuiWds" type="basedOn"/>
        <correspContext corresp="i-MvKSqjBScRdvKuCinuiWds">
          <ref>Proposition 2008/09:223</ref>
        </correspContext>
        <correspAction xml:id="i-8mVFT2L4Ggaag7zwvBfFyQ" type="signed"/>
        <correspContext corresp="i-8mVFT2L4Ggaag7zwvBfFyQ">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-Cva9Z3jfH1jcVzq1zKVFiB" type="referral">
          <date when="2009-09-24"/>
        </correspAction>
        <correspAction xml:id="i-Y35V2EUu5mPpDRP6sboDEt" type="dismissal">
          <date when="2009-09-21"/>
        </correspAction>
        <correspAction xml:id="i-RQ7dSA5RRBbyTpxi9bhNEQ" type="dismissal">
          <date when="2009-09-21"/>
        </correspAction>
        <correspAction xml:id="i-SMvtoQMRnDnrA7QPKYpcUf" type="submission">
          <date when="2009-09-18"/>
        </correspAction>
        <correspAction xml:id="i-C4NkXaKd5oaD2REy1yb5gV" type="transfer">
          <date when="2009-09-17"/>
        </correspAction>
        <correspAction xml:id="i-8HmTv9EzidsYUBNePM92Qi" type="assigned"/>
        <correspContext corresp="i-8HmTv9EzidsYUBNePM92Qi">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LP4Lk9t2vrAZVqeExjBXsp" type="motBody">
        <div xml:id="i-WWYYQBieZzWSKC6aw9YFc6" type="motProposal" subtype="förslag">
          <head xml:id="i-E8uMbXMmXyPXHq9mgZum8z">
            Förslag till riksdagsbeslut
          </head>
          <list xml:id="i-B36Uh3VfpU2Duk2Stx4XBe" style="ol">
            <item xml:id="i-Tdx2MKMSGwHiW8QGakkQ6E">
              Riksdagen avslår proposition 2008/09:223 Informationsutbytesavtal
              och partiella skatteavtal med Brittiska Jungfruöarna.
            </item>
            <item xml:id="i-QeZQUBkssm5V8imU3AR9yK">
              Riksdagen begär att regeringen lägger fram ett förslag till informationsutbytesavtal
              och partiella skatteavtal med Brittiska Jungfruöarna som inte
              innehåller inskränkningar i informationsskyldigheten och även
              i övrigt överensstämmer med OECD:s modellavtal.
            </item>
            <item xml:id="i-Px8RT7LkjzHPmap26VixYJ">
              Riksdagen tillkännager för regeringen som sin mening vad som
              anförs i motionen om att samtliga nya skatteavtal ska ligga på
              minst den nivå som OECD:s modellavtal satt, i fråga om informationsutbyte.
            </item>
            <item xml:id="i-7ahS57ZEuVxEzqrvyBLrPm">
              Riksdagen tillkännager för regeringen som sin mening vad som
              anförs i motionen om att gamla skatteavtal som saknar informationsutbytesklausul,
              t.ex. det med Schweiz, snarast ska omförhandlas.
            </item>
            <item xml:id="i-Pqodz8Mk52ZNQbVq8odE5k">
              Riksdagen tillkännager för regeringen som sin mening vad som
              anförs i motionen om att regeringen ska verka för att OECD noga
              följer och för medlemsstaterna sammanfattar hur avtalen praktiskt
              fungerar för skattemyndigheterna i de olika medlemsstaterna.
            </item>
            <item xml:id="i-QEBnLBj15FsXs8jr89DKNQ">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ inom OECD för
              att förbättra modellavtalet i fråga om informationsutbytet.
            </item>
          </list>
        </div>
        <div xml:id="i-JyDaRkMd49m19krTo63fSB" type="motContent">
          <head xml:id="i-LUcp8GFCAeyhGRk9ocZLQT" type="h1">
            Motivering
          </head>
          <p xml:id="i-9MzJg6S9E3sDoqFhYgRLxL">
            Till skatteparadis räknas länder som inte tar ut någon skatt
            eller som har väldigt låg skatt. På engelska benämns dessa offshore
            financial centres (OFC). Med offshore menas i finansiella sammanhang
            en valuta som placeras (deponeras) och används utanför det land
            där den har ställning som reguljärt betalningsmedel. En annan
            beteckning på skatteparadisen är sekretesstater, en benämning
            som fokuserar på att de genom hänvisning till banksekretess inte
            vill lämna inkomst- och förmögenhetsuppgifter om medborgare till
            deras hemländers skattemyndigheter.
          </p>
          <p xml:id="i-LHNHeqnNtmEvehfrcYFnYA">
            Offshoreverksamheten var ett resultat av att ett antal finansiella
            aktörer i slutet av 1950-talet började utnyttja skillnader i olika
            staters lagstiftning för att undkomma regleringar och skatter.
            Aktörerna fanns dels i USA och dels i Europa (inte minst i London).
            I Asien fanns aktörerna i Hongkong, Singapore och Bahrain.
          </p>
          <p xml:id="i-RfJkBFMAy7DbtS5u97EWpG">
            Skatteparadisen utgjordes i regel av mikrostater (före detta
            kolonier) och självstyrande avhängiga territorier, ofta med brittisk
            (Bahamas, Caymanöarna, Guernsey, Jersey, Isle of Man och Gibraltar)
            eller nederländsk (Aruba och Nederländska Antillerna) anknytning.
            I Europa har det mest handlat om dels Schweiz, dels gamla överlevande
            furstendömen och ministater (Luxemburg, Monaco, Andorra och Liechtenstein).
            Utvecklingen av informations- och kommunikationsteknologin har
            stimulerat förekomsten av skatteparadis och offshoreverksamhet.
            Företag och enskilda erbjuds via nätet vägledning och hjälp med
            att placera sina pengar så att beskattningen kan minimeras eller
            undvikas.
          </p>
          <p xml:id="i-73DgaTtfGFdzCqeDe4zrqB">
            Många av skatteparadisen utmärks av lite diffusa konstitutionella
            och demokratiska förhållanden. De brittiska kanalöarnas relation
            till Storbritannien är särpräglad. I Liechtenstein och Monaco
            har statschefen ett politiskt och ekonomiskt inflytande som inga
            andra statschefer har i de stabila demokratierna. I vilken utsträckning
            befolkningen i skatteparadisen utanför Europa får egna arbetstillfällen
            och välfärd av verksamheten tål att diskuteras. Klart är dock
            att skatteparadisen också dränerar utvecklingsländerna på skatteinkomster.
          </p>
          <p xml:id="i-6qRHtGftarW4gf6ctLby8s">
            Finansiella offshoremarknader är i sig inte brottsliga. Det handlar
            om att aktörerna utnyttjar skillnader i olika länders lagstiftning
            och att vissa länder utnyttjar det faktum att detta intresse finns.
            Samtidigt är det dock tyvärr uppenbart att offshoreverksamheten
            underlättar och verkar som incitament för ekonomisk och organiserad
            brottslighet. Skatteparadisen undergräver också andra staters
            möjlighet att finansiera sin gemensamma välfärd genom att ta ut
            skatter. Både enskilda stater och internationella organisationer
            som OECD (Organisation for Economic Cooperation and Development)
            har därför arbetat med att granska skatteparadisens verksamhet
            och utveckla strategier mot skatteflykten och skatteparadisens
            sekretess. OECD identifierade redan 1998 avsaknaden av effektivt
            informationsutbyte som ett huvudkriterium för skatteparadisen.
            En arbetsgrupp bestående av både representanter från OECD-staterna
            och representanter från skatteparadis enades 2002 om ett modellavtal
            för informationsutbyte och internationellt samarbete i skatteärenden.
            USA har i synnerhet efter den 11 september ställt sig alltmer
            kritiskt till skatteparadis. Skälet är skatteparadisens sammankoppling
            med maffian och med terroristorganisationer. Barack Obamas tillträde
            som amerikansk president har gjort USA till en offensiv kraft
            i kampen mot skatteparadisen. Även Storbritannien, Frankrike och
            Tyskland har genom sina regeringschefer kommit med allt tuffare
            krav mot skatteparadisen i allmänhet och också mot enskilda, utpekade
            skatteparadis som Schweiz och Liechtenstein. Frågan har tagits
            upp vid både G7- och G20-möten, och OECD:s sekretariat har i en
            rapport från den 31 juli summerat de framgångar som uppnåtts.
            Diskussionerna har inte minst gällt artikel 26 i modellavtalet
            som reglerar informationsutbytet. Alla OECD-stater accepterar
            denna, inklusive Österrike, Belgien, Luxemburg och Schweiz som
            drog tillbaka sina tidigare reservationer mot artikel 26 i mars
            2009. I Europa fanns den 2 september 2009 fortfarande inte Andorra,
            Gibraltar, Liechtenstein och Monaco på listan över stater som
            till fullo implementerat OECD:s modellavtal.
          </p>
          <p xml:id="i-GqbembPfvWX8FefvesB8VV">
            Flertalet större OECD-länder förhandlar i dag aktivt med dessa
            finansiella skatteparadis om att ingå informationsutbytesavtal
            på skatteområdet. Förhandlingarna gäller de 36 skatteparadis som
            gjort ett åtagande till OECD om att förbättra transparensen och
            informationsutbytet på skatteområdet. Syftet med att ingå informationsutbytesavtal
            är alltså att möjliggöra för skattemyndigheten att få insyn i
            den skattskyldiges kapitalplaceringar och inkomster i skatteparadiset.
            Ingåendet av sådana avtal med skatteparadis kan leda till att
            tillgångar och inkomster avslöjas som inte har deklarerats i hemviststaten
            och att intresset minskar för att använda dessa skatteparadis
            i skatteflyktssyfte.
          </p>
          <p xml:id="i-L9bjBLhvM4MsxTyEx8s2TY">
            Arbetet mot skatteparadisen har intensifierats på senare år även
            i Sverige. Genom ett nära samarbete och via informationsutbyte
            med flera länder kan Skatteverket få in uppgifter och även spåra
            tillgångar som har flyttats utomlands men som ska beskattas i
            Sverige. Skatteverket har i sin skattefelsrapport uppskattat att
            en summa som motsvarar hela den svenska försvarsbudgeten, omkring
            46 miljarder kronor, göms undan varje år utomlands. Kontrollerna
            har under perioden 20042008 resulterat i att sammanlagt 953 personer
            och företag påförts ytterligare skatt att betala med totalt nästan
            2,2 miljarder kronor (inklusive skattetillägg). Skatteverkets
            riksprojekt har också tagit fram uppgifter om mer än 5 000 innehavare
            av kontokort som ställts ut av banker i skatteparadis och som
            används i Sverige. De fyra populäraste paradisen för svenskar
            som vill gömma undan skattekronor utomlands har, enligt Skatteverket,
            varit Luxemburg, Isle of Man, Schweiz och Jersey. Ett problem
            är att svenska skatteavtal i några eller något fall, t.ex. i fråga
            om Schweiz, saknar informationsutbytesklausul. Dessa avtal måste
            givetvis omförhandlas.
          </p>
          <p xml:id="i-Y3JoKZHvKP3oj9iCo2iWLz">
            I syfte att följa upp OECD:s arbete mot internationell skatteflykt
            beslutade de nordiska länderna i juni 2006 att också inleda förhandlingar
            med skatteparadis. I syfte att stärka de nordiska ländernas förhandlingsposition
            gentemot skatteparadisen och för att få ned kostnaderna för förhandlingsarbetet
            samordnar de nordiska länderna arbetet i Nordiska ministerrådets
            regi. Informationsutbytes- och skatteavtal slöts mellan de nordiska
            länderna och Isle of Man hösten 2007, avtal med Jersey och Guernsey
            undertecknades hösten 2008, och i april 2009 undertecknade de
            nordiska länderna avtal med Caymanöarna. Nu föreligger alltså
            förslag på två nya avtal.
          </p>
          <p xml:id="i-6ofrBTHdi2n1NDEC6GZuWn">
            Socialdemokraterna, Miljöpartiet de gröna och Vänsterpartiet
            är givetvis positiva till det arbete mot skatteparadisen som genomförts.
            Vi menar dock att det snarare är tidigare insatser av den föregående
            regeringen och dess samarbetspartier (initiativet genom Nordiska
            rådet) än nya initiativ av den borgerliga regeringen som åstadkommit
            dagens resultat. Vi har också begärt att skatteparadisen skulle
            tas upp som en prioriterad fråga under ordförandeåret. Regeringen
            har nonchalerat detta liksom den unika möjligheten att som ordförandeland
            samordna och skruva upp takten i arbetet när både USA och Europas
            större stater också vill driva frågan. Sverige borde säkerställa
            att även Europas mindre välfärdsstater får skatteavtal samt att
            även de resterande skatteparadisen i Europa i form av Andorra,
            Gibraltar, Liechtenstein och Monaco till fullo implementerar OECD:s
            modellavtal. Redan i våras motionerade Socialdemokraterna om att
            Liechtenstein skulle förbinda sig för ett fullvärdigt informationsutbyte
            innan Sverige godkände Liechtensteins associering till Schengenregelverket.
            Vidare yrkades att Liechtenstein fullt ut skulle tillämpa sparandedirektivets
            informationsutbyte utan undantagsregler med samtliga medlemmar
            i EU en ståndpunkt som delades av Vänsterpartiet och Miljöpartiet
            de gröna.
          </p>
          <p xml:id="i-VSHFus4MAXpXsuX1xJoTbr">
            Socialdemokraterna, Miljöpartiet de gröna och Vänsterpartiet
            är positiva till att det nordiska projektet fortsätter och förlängs.
            Det måste dock vara minst OECD:s modellavtal som gäller. Det är
            ett golv, och inga signaler bör utgå till skatteparadisen om att
            det är ett tak. Tvärtom måste Sverige verka för att OECD noga
            följer och för medlemsstaterna sammanfattar hur avtalen praktiskt
            fungerar för skattemyndigheterna i de olika medlemsstaterna. Att
            nästan alla skatteparadis nu är beredda att skriva under modellavtalet
            är en signal om att det nu går att ta ytterligare ett steg mot
            transparens och ett informationsutbyte utan förbehåll. Sverige
            ska ta initiativ inom OECD för att förbättra modellavtalet i fråga
            om informationsutbytet. Skattemyndigheter måste få kunna lämna
            vidare information om misstänkt penningtvätt, försäkringsbedrägeri
            etc. Med dagens modellavtal kan Skatteverket inte göra det.
          </p>
          <p xml:id="i-WZxSQZCk25Q43d4Ni6gP7d">
            Sedan 1989 samarbetar ett trettiotal länder för att motarbeta
            penningtvätt och finansiering av terrorism. Arbetet sker inom
            Financial Action Task Force on Money Laundering (FATF), som är
            ett mellanstatligt organ. När Ekobrottsmyndigheten eller Åklagarmyndighetens
            åklagare via internationell rättshjälp fattar misstankar om skattebrott
            så får informationen inte användas av Skatteverkets fiskala avdelning
            i deras utredningar. FATF har föreslagit att det ska finnas fri
            kommunikation mellan polis och skattemyndigheter kring det som
            kallas penningtvätt och penningmaskering. OECD:s modellavtal måste
            öppna upp för en sådan kommunikation.
          </p>
          <p xml:id="i-Q8VpuHy2Y7S8rjnQPtk2qd">
            Socialdemokraterna, Vänsterpartiet och Miljöpartiet de gröna
            är inte beredda att godkänna informationsutbytesavtalen med Brittiska
            Jungfruöarna och Bermuda i befintlig form. Regeringen tycks i
            sin iver att få fram resultat i form av skatteavtal ha börjat
            tumma på innehållet. Skatteverket har i sitt remissvar påtalat
            flera otydligheter och osäkerheter i avtalens formuleringar relativt
            OECD:s modellavtal. I fråga om Brittiska Jungfruöarna påtalar
            Skatteverket att skrivningen om att information ska vara present
            within the territory avviker både från OECD:s modellavtal och
            från andra skatteavtal som Sverige ingått. Den föreslagna formuleringen
            ses som inskränkande för informationsutbytet. Propositionens förklaring
            att det avvikande valet av formulering bara innebär en anpassning
            till intern rätt på Brittiska Jungfruöarna och att den i praktiken
            inte betyder något, känns föga övertygande. Att välja och godkänna
            unika skrivningar i stället för att hålla sig till skrivningar
            enligt modellavtalet innebär en osäkerhet. Den interna rätten
            på Brittiska Jungfruöarna har åtminstone inte tidigare haft öppenhet
            och informationsutbyte som ledstjärna. Man ska också komma ihåg
            att modellavtalet utformades i samarbete mellan ett antal skatteparadis
            och OECD. Artikel 5 innehåller bestämmelser om informationsutbyte
            på begäran. Skatteverket ifrågasätter också de i artikel 5.5 valda
            formuleringarna eftersom de begränsar möjligheterna att få information
            från en tredje part. Närmast gäller detta fakturautställare hos
            den andra parten (på Brittiska Jungfruöarna). Propositionen skriver
            att frågan diskuterats under förhandlingarna och att parterna
            är överens om att det inte ska finnas någon begränsning. Frågan
            är då om och var detta finns protokollfört när det inte står i
            avtalet. Skatteverket har också påpekat att kostnaderna för informationsutbytet,
            enligt avtalets artikel 10, i huvudsak läggs på Sverige. Brittiska
            Jungfruöarna har begränsade resurser, skriver propositionen. Brittiska
            Jungfruöarna anses vara en av de mest blomstrande ekonomierna
            i Karibien, och statsinkomsterna kommer i hög utsträckning från
            just den finansiella sektorn. Brittiska Jungfruöarna är det skatteparadis
            i världen som har flest utländska företag registrerade. Det har
            inte saknats resurser i fråga om att utveckla ögruppen till ett
            skatteparadis, och rimligen bör den också ta sin del av kostnaderna
            för att åstadkomma ett fullvärdigt informationsutbyte.
          </p>
        </div>
        <div xml:id="i-GJCrFaGHY3bre5ohBpQX3R" type="signatureBlock">
          <list xml:id="i-JhUu4de4sHtZBciYNm1A8j">
            <item xml:id="i-UeUcFEaJJEEQyscN1DDDqg" who="i-H5HJUuQkcmeBKzDKgSJFMx" type="signature">
              Lars Johansson (s)
            </item>
            <item xml:id="i-9tsoEr53YpaQuWHwYEtmdg" who="i-RV58z4JKLyvuKAyG2XobP8" type="signature">
              Laila Bjurling (s)
            </item>
            <item xml:id="i-CEs6VnnApHNLbMyLUstEW1" who="i-YMP8nuJqySuXaujevkGpSV" type="signature">
              Raimo Pärssinen (s)
            </item>
            <item xml:id="i-2GT6msbvZvWEhR1xp6dH1F" who="i-9xcMYrrML4AzXQ6jGcD6e2" type="signature">
              Christin Hagberg (s)
            </item>
            <item xml:id="i-LN42pMpbm4XTrJiSeujuYm" who="i-Q8hYBES3N7Q4fZnAATRjsd" type="signature">
              Fredrik Olovsson (s)
            </item>
            <item xml:id="i-15kQJAzXDhmr2p4ni9BAaj" who="i-DKVEwjAedaaDyvZjYRUhUM" type="signature">
              Britta Rådström (s)
            </item>
            <item xml:id="i-RtZ6qeMPfeWTVeqbn96wh3" who="i-V3GjREvdYiesCjNn7quoGc" type="signature">
              Hans Olsson (s)
            </item>
            <item xml:id="i-U8gqCB8bfk86d2rTc8ewF" who="i-HXbqFEyQ3cDBEvGisHaWzR" type="signature">
              Birgitta Eriksson (s)
            </item>
            <item xml:id="i-9a8iGSkrPBjjDpMFjkz85T" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-L2zwqi9n2xhP5csAV1USV1" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
