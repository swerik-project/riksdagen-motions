<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00360">
  <teiHeader>
    <fileDesc>
      <titleStmt>
        <title>Kommunala kompetensregler</title>
        <author corresp="i-P2x4fiHNXrW2XTzJZRJeJJ">av Bengt-Anders Johansson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunala kompetensregler</title>
          <idno type="rdwebb">GS02K360</idno>
          <rs type="number">K360</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K360/text</ref>
          <ref type="dokument_url_html">http://data.riksdagen.se/dokument/GS02K360</ref>
          <ref type="dokumentstatus_url_xml">http://data.riksdagen.se/dokumentstatus/GS02K360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HSga4gJBU74aB7UN6CLX42" type="signed"/>
        <correspContext corresp="i-HSga4gJBU74aB7UN6CLX42">
          <note type="signatory" corresp="i-P2x4fiHNXrW2XTzJZRJeJJ"/>
        </correspContext>
        <correspAction xml:id="i-RQixaMbxCaY6PLFzFDWSVC" type="referral">
          <date when="2004-10-14"/>
        </correspAction>
        <correspAction xml:id="i-Lte2Kam1GGogPqFNFpBW59" type="dismissal">
          <date when="2004-10-14"/>
        </correspAction>
        <correspAction xml:id="i-FszBxny6tiLpMDthzL48JK" type="submission">
          <date when="2004-10-05"/>
        </correspAction>
        <correspAction xml:id="i-K84WNoPejX7hYTLD5wSSmk" type="assigned"/>
        <correspContext corresp="i-K84WNoPejX7hYTLD5wSSmk">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_360/mot_200405_K_360-0001.pdf"/>
      <pb facs="riksdagen-motions-pdf/data/200405/mot_200405_K_360/mot_200405_K_360-0001.pdf"/>
      <div xml:id="i-zWXsstZHMqQHomYSv33de" type="motHeader">
        <div xml:id="i-XPQJ8S9C9QaTZm3GV5gQ8B" type="motTitle"/>
        <div xml:id="i-7KRQ8nc5SEjHxG4JjHzJX9" type="motSubmissionInfo"/>
      </div>
      <div xml:id="i-UhBktxYoSf6R6DuHPkJJXU" type="motBody">
        <div xml:id="i-E93rFtGK1YexcUt3ujFEKu">
          <p xml:id="i-RSGehoXoRfTTy6Sgo871JL">
            2004/05 mnr: K360 pnr: m1413
          </p>
          <p xml:id="i-PyJy482Z5YT1TH8T9SDvww">
            Motion till riksdagen 2004/05:K360
          </p>
          <p xml:id="i-NGqWRKmLQ39NoqHHHuJEs2">
            av Bengt-Anders Johansson (m)
          </p>
          <p xml:id="i-JZA9zgv2yedELVWmuJbxm2">
            Kommunala kompetensregler
          </p>
          <p xml:id="i-7WjsmWG9S3NzniRRyWyyBQ">
            Förslag till riksdagsbeslut
          </p>
          <p xml:id="i-CAxRq5jbVfcw4FBRA797Bf">
            1. Riksdagen begär att regeringen skyndsamt utreder en vidgad
            behörighet att anföra laglighetsbesvär över beslut tagna av kommuner
            och landsting. 2. Riksdagen begär att regeringen skyndsamt utreder
            möjligheten att i vissa fall föra laglighetsbesvär över beslut
            av kommunala bolag. 3. Riksdagen begär att regeringen skyndsamt
            utreder en möjlighet att förelägga kommuner och landsting att
            vid vite rätta sig efter domstols lagakraftvunna dom. 4. Riksdagen
            begär att regeringen skyndsamt utreder vad i motionen anförs om
            att införa en möjlighet för domstol att i samband med att kommunalt
            beslut upphävs permanent förbjuda kommunen eller landstinget att
            verkställa beslutet. 5. Riksdagen begär att regeringen skyndsamt
            utreder vad i motionen anförs om att införa skadestånds- och/eller
            straffansvar för kommunal nämnd
          </p>
          <p xml:id="i-7Vm6EXoWdG8HTkU2S54mLz">
            eller befattningshavare som trots förbudet verkställer beslutet.
          </p>
          <p xml:id="i-6xwFUZWcizu3d8iYDTwYvt">
            Motivering
          </p>
          <p xml:id="i-WTyUKUZBoiyv88MqPpvGcB">
            Enligt 2 kap. 1 8 kommunallagen (KL) får kommuner och landsting
            själva ha hand om sådana angelägenheter av allmänt intresse som
            har anknytning till kommunens eller landstingets område eller
            deras medlemmar och som inte skall handhas enbart av staten, annan
            kommun, annat landsting eller någon annan. Vidare får kommuner
            och landsting enligt 2 kap. 7 8 KL driva näringsverksamhet, men
            bara om den drivs utan vinstsyfte och går ut på att tillhandahålla
            allmännyttiga anläggningar eller tjänster åt medlemmarna i kommunen
            eller landstinget. Kommuner och landsting får också enligt 2 kap.
            8 8 KL genomföra åtgärder för att allmänt främja näringslivet
            i kommunen eller landstinget.
          </p>
          <pb facs="riksdagen-motions-pdf/data/200405/mot_200405_K_360/mot_200405_K_360-0002.pdf"/>
          <p xml:id="i-244PX22UZD9B9NMaHR3Znz">
            2004/05:K360
          </p>
          <p xml:id="i-YRUSXe6jmngzLgjmu9aC6P">
            Däremot får individuellt inriktat stöd till enskilda näringsidkare
            lämnas endast om det finns synnerliga skäl för det. Med stöd av
            3 kap. 16 8 KL får kommuner och landsting efter beslut av fullmäktige
            lämna över vården av kommunal angelägenhet, för vars handhavande
            särskild ordning inte föreskrivits, till aktiebolag, handelsbolag,
            ekonomisk förening, ideell förening, stiftelse eller enskild individ.
            Myndighetsutövning får dock överlämnas endast om det finns stöd
            för det i lag. Lämnas kommunal angelägenhet till helägt kommunalt
            aktiebolag skall fullmäktige enligt 3 kap. 17 8 KL bland annat
            fastställa det kommunala ändamålet med verksamheten och se till
            att fullmäktige får ta ställning, innan sådant beslut i verksamheten
            fattas som är av principiell beskaffenhet eller annars av större
            vikt. Varje medlem av kommunen eller landstinget har rätt enligt
            10 kap. 1 8 KL att få lagligheten av kommunens eller landstingets
            beslut prövad genom att överklaga beslutet hos länsrätt. De beslut
            som får överklagas är enligt 10 kap. 2 8 KL bland annat beslut
            av fullmäktige eller den beslutande församlingen i kommunalförbund
            samt sådana beslut av nämnd eller partssammansatt organ eller
            av förbundsstyrelsen eller annan nämnd eller partssammansatt organ
            i kommunalförbund som inte är av rent förberedande eller rent
            verkställande art. Som grund för överklagande kan enligt 10 kap.
            8 $ åberopas att beslutet inte har tillkommit i laga ordning,
            hänför sig till något som inte är en angelägenhet för kommunen
            eller landstinget eller strider mot lag eller annan författning
            eller att beslutet har fattats av organ som genom beslutet överskridit
            sina befogenheter. Någon möjlighet att genom överklagande få lagligheten
            av kommunala bolags beslut prövade finns inte. Inte heller finns
            lagliga möjligheter att tvångsvis få kommuner och landsting att
            rätta sig efter domstols beslut. I sin rapport år 2003 beträffande
            konkurrenssituationen i Sverige anför OECD kritiska synpunkter
            på möjligheterna i vårt land att få till stånd rättelser av kommunala
            beslut som strider mot lag eller mot domstols beslut.
          </p>
          <p xml:id="i-BCLsjacycKGCv6qe213179">
            Kommuners och landstings efterlevnad av kommunallagens kompetensbegränsningar
          </p>
          <p xml:id="i-Rr41GB34DM2KF4Tc5GShhz">
            En genomgång av förvaltningsdomstolarnas avgörande och erfarenheter
            från den privata Konkurrenskommissionens handläggning av ärenden
            om konkurrenssnedvridande agerande från kommuners och landstings
            sida ger vid handen, att det i förvånande stor omfattning förekommer
            överträdelser av den kommunala kompetensen, så som den har avgränsats
            i lag och genom domstolspraxis. Dessutom torde mörkertalet vara
            stort, eftersom bara kommunmedlemmar får överklaga och det naturligtvis
            inte är vanligt att kommunmedlemmarna fortlöpande uppmärksammar
            kommunala beslut och att de har erforderliga kunskaper för att
            bedöma beslutens lagenlighet.
          </p>
          <pb facs="riksdagen-motions-pdf/data/200405/mot_200405_K_360/mot_200405_K_360-0003.pdf"/>
          <p xml:id="i-81v9YfXXmPxzcRekfBYcH3">
            I betydande grad sker överträdelser av den kommunala kompetensen
            i kommunala företag. För dem gäller samma kompetensbegränsningar
            som för kommuner och landsting. Men i dessa fall finns över huvud
            taget inte möjlighet att överklaga. Bara om bolagets beslut kräver
            kommunalt beslut i fullmäktige eller nämnd kan talan föras mot
            det beslutet. Inte ens när kommunalt beslut överklagas och domstol
            finner beslutet olagligt finns laglig möjlighet att genomdriva
            ändring av beslutet. Kommuner och landsting kan utan påföljder
            helt enkelt bortse från beslutet och fortsätta sin olagliga verksamhet.
            I vissa fall har kommunala företrädare till och med uttryckligen
            förklarat att de inte har för avsikt att beakta domstols avgörande.
            Det är denna brist på påföljder vid kompetensöverskridanden som
            OECD nyligen har kritiserat. Frågan är föremål för behandling
            också i EU- kommissionen. Överträdelser av den kommunala kompetensen
            är särskilt vanliga när det gäller näringsverksamhet, där kommuner
            konkurrerar med det privata näringslivet. Kommunal verksamhet
            har i dessa fall oftast konkurrensfördelar, bland annat på grund
            av att verksamheten ytterst garanteras av det kommunala skattekollektivet,
            något som radikalt minskar företagsrisken. Denna olagliga konkurrens
            drabbar i första hand lokala och regionala privata företag och
            försvagar därigenom det lokala näringslivet. Det förekommer vidare
            att kommuner i strid mot kommunallagen ger stöd i olika former
            till enskilda företag. Ofta utgör stödet ett inslag i konkurrensen
            mellan kommuner om företagsetableringar. Men stödet är olagligt,
            som har konstaterats i en rad avgöranden i förvaltningsdomstolarna.
          </p>
          <p xml:id="i-GZvMtjmUFmRVsjzf3u9bZD">
            Slutsatser
          </p>
          <p xml:id="i-VerpPPPsQs42xjGcxm1Cnm">
            Det är nu dags att sätta stopp för det lag- och domstolstrots
            som har blivit vanligt inom den kommunala sektorn. Initiativet
            bör tas nu, innan Sverige eventuellt av beslut inom EU tvingas
            genomföra förändringar. Det är flera förändringar som behövs.
            För att reglerna för överklagande av kommunala beslut skall bli
            effektiva krävs, att kretsen av dem som är behöriga att klaga
            vidgas, i första hand till myndigheter som har att bevaka konkurrenshänsyn
            men också till företag som är verksamma i kommunen eller landstinget
            och helst även till intresseförening som sådana företag är anslutna
            till. Vidare bör, som Förtroendekommittén har föreslagit (SOU
            2004:47 s. 365), möjlighet införas att överklaga i varje fall
            sådana beslut hos kommunala företag som kan antas överskrida den
            kommunala kompetensen. Den besvärligare frågan som behöver prövas
            på nytt är hur kommuner och landsting skall förmås att följa lag
            och domstols beslut. Det är staten som reglerar den kommunala
            kompetensen. Därför vore det naturligt, att en statlig myndighet
            får uppdraget att öva tillsyn över efterlevnaden av kompetensreglerna
            med rätt att på eget initiativ föra laglighetstalan vid förvaltningsdomstol
            samt vid fortsatt ohörsamhet från kommunal sida förelägga och
            föra talan om utdömande av vite. När det gäller domstols
          </p>
          <p xml:id="i-JYP5kPWkzx84GxNmRjQ7Gf">
            2004/05:K360
          </p>
          <pb facs="riksdagen-motions-pdf/data/200405/mot_200405_K_360/mot_200405_K_360-0004.pdf"/>
          <p xml:id="i-Uesq8yTGPuYNKzxC7HmFre">
            2004/05:K360
          </p>
          <p xml:id="i-EWtGozGTo3qChsWoxUB22v">
            handläggning kan det övervägas, att ett olagligt beslut inte
            bara som nu upphävs utan att kommunen eller landstinget förbjuds
            att verkställa beslutet. Det skulle innebära att det verkställande
            organet, kommunstyrelsen eller annan nämnd eller motsvarande,
            får ett eget ansvar för att pröva om ett kommunalt beslut kan
            genomföras. En sådan ordning bör förenas med både skadeståndsansvar
            och straffansvar för den eller dem som trots förbudet verkställer
            beslutet. Även andra lösningar på problemen bör naturligtvis kunna
            övervägas.
          </p>
          <p xml:id="i-L6oypzrvNXP46q5DZR2Wck" type="date">
            Stockholm den 1 oktober 2004
          </p>
          <div xml:id="i-WTbHj6xGzXMDmFWofBz7sy" type="signatureBlock">
            <p who="i-P2x4fiHNXrW2XTzJZRJeJJ" type="signature">
              Bengt-Anders Johansson (m)
            </p>
          </div>
        </div>
      </div>
    </body>
  </text>
</TEI>
