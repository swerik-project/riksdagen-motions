<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00481">
  <teiHeader>
    <fileDesc>
      <titleStmt>
        <title>Politik för förskolan</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för förskolan</title>
          <idno type="rdwebb">GY02Ub481</idno>
          <rs type="number">Ub481</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub481/text</ref>
          <ref type="dokument_url_html">http://data.riksdagen.se/dokument/GY02Ub481</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub481</ref>
          <ref type="doc">http://data.riksdagen.se/fil/AFE2EC08-5CF7-473E-8BCB-2506015F4F4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CAWN8hK8pxyPvHcT6hm5LL" type="signed"/>
        <correspContext corresp="i-CAWN8hK8pxyPvHcT6hm5LL">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction type="numbering" xml:id="i-8ZkiTRC5urrjpgngD1dTx5">
          <date when="2010-10-29"/>
        </correspAction>
        <correspAction type="submission" xml:id="i-EAWoXV9WNMG12mktompTvw">
          <date when="2010-10-27"/>
        </correspAction>
        <correspAction type="transfer" xml:id="i-AspRGxcW8nuWcqBVD2QvMK">
          <date when="2010-10-26"/>
        </correspAction>
        <correspAction type="assigned" xml:id="i-PCzHq7aNhEQG298an2RaZ1"/>
        <correspContext corresp="i-PCzHq7aNhEQG298an2RaZ1">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-X15vscDezZKMtH9jJ5AQvR">
            Förslag till riksdagsbeslut
          </head>
          <list style="ol">
            <item xml:id="i-7G2o8TAg8FYS8J8o3jDZn3">
              Riksdagen tillkännager för regeringen som sin mening vad som
              anförs i motionen om kvalitetsprogram för förskolan.
            </item>
            <item xml:id="i-DsUWkRBTAarBX4yCPpRtVk">
              Riksdagen tillkännager för regeringen som sin mening vad som
              anförs i motionen om alla förskolors skyldighet att följa förskolans
              läroplan.
            </item>
            <item xml:id="i-HhE9DK7KLJhFTEyGeADBjv">
              Riksdagen tillkännager för regeringen som sin mening vad som
              anförs i motionen om vikten av att värna den svenska förskolan
              som en start på och en del i ett livslångt lärande.
            </item>
            <item xml:id="i-K7DJAbgHT8ChTnVdFMMA2R">
              Riksdagen tillkännager för regeringen som sin mening vad som
              anförs i motionen om vikten av att utveckla det pedagogiska ledarskapet
              och personalens kompetens.
            </item>
            <item xml:id="i-LZcNgCWs7JuDjKLPjnMmRh">
              Riksdagen tillkännager för regeringen som sin mening vad som
              anförs i motionen om barnomsorgspengens och vårdnadsbidragets
              negativa effekter på kvaliteten i förskolan.
            </item>
          </list>
        </div>
        <div type="motContent">
          <head type="h1" xml:id="i-5JaGKQuJjZDJRcdsR1vTy6">
            Förskolans värdegrund
          </head>
          <p xml:id="i-KLNtuK5ZnQC3HBgZnHSHND">
            Förskolans uppgift är att bedriva pedagogisk verksamhet. Det
            ska finnas personal med sådan utbildning eller erfarenhet att
            barnens behov av omsorg och en god pedagogisk verksamhet kan tillgodoses.
            Barns upplevelser av värderingar är konkreta. Vuxnas praktiska
            förhållningssätt är viktigt, inte minst för trovärdigheten i de
            värderingar som ska prägla förskolans verksamhet. Att ständigt
            levandegöra och i praktiken utveckla arbetet med förskolans värdegrund
            är därför en betydelsefull utmaning inför framtiden. Det är inte
            minst viktigt att markera i en tid då främlingsfientliga stämningar
            från tid till annan exponeras. Den värdegrund som förskolan ska
            vila på handlar således om alla människors lika värde oavsett
            ursprung, bakgrund och kön. Jämställdhet mellan könen och solidaritet
            med utsatta och svaga ska prägla förskolans värderingar. Diskriminering
            och kränkande behandling får inte förekomma. Förskolans läroplan
            grundlägger dessa värden. Skyldigheten att följa förskolans läroplan
            ska därför omfatta alla förskolor, såväl de med kommunal som de
            med enskild huvudman. Förskolan ska också sträva efter att successivt
            utveckla barnens känsla av delaktighet och ansvarstagande, inte
            minst för att förbereda dem för skolan och samhällslivet.
          </p>
          <head type="h1" xml:id="i-9y4a6ALDxbz6T1o6YH1SQJ">
            Kvalitetsprogram för svensk förskola
          </head>
          <p xml:id="i-QNZAAdobdpik79T45jFmqd">
            Förskolans centrala roll kräver ett ständigt pågående kvalitets-
            och utvecklingsarbete detta för att kunna erbjuda barn och föräldrar
            en mycket bra och trygg verksamhet. Därför måste ett långsiktigt
            kvalitetsprogram för förskolan upprättas. Det bör bygga på följande
            fem punkter:
          </p>
          <list style="ul">
            <item xml:id="i-SwptkGVvpFJa3E624WiRXB">
              Mer personal. Personaltätheten ska stärkas. Vårt mål är att det
              går max fem barn på varje anställd i förskolan. Den borgerliga
              regeringen avbröt 2007 den framgångsrika satsningen på mer personal
              i förskolan. Det har resulterat i att antalet barn per anställd
              ökat, från 5,1 barn per anställd 2006 till 5,3 barn 2009, och
              barngruppernas storlek har ökat. När det finns mindre tid för
              varje barn sjunker kvaliteten.
            </item>
            <item xml:id="i-P4yQTGygjY9opLh44uK1Kw">
              Satsa på personalens pedagogiska kompetens. Personalen inom förskolan
              ska långsiktigt omfattas av en pedagogisk satsning som riktar
              sig till såväl förskollärare som barnskötare. Detta är en mycket
              viktig del i förskolans kvalitetsarbete.
            </item>
            <item xml:id="i-TqatcLYwNyeMPWGS16Feki">
              Stärka förskolans kunskapsuppdrag. Förskolan och grundskolan
              är delar av en gemensam skola där olika yrkesgrupper samverkar
              med varandra. Förskolans kunskapsuppdrag, där barns språkutveckling
              är ett prioriterat område, ska stärkas. Det ska finnas möjlighet
              att pröva på främmande språk redan i förskolan.
            </item>
            <item xml:id="i-8crSDrKvp4cz8RMe5o1Y8d">
              Kvalitetssäkra all förskoleverksamhet. All förskoleverksamhet
              oavsett form och huvudman måste följa läroplanen och ha utbildad
              personal. Samma kriterier för service, tillgänglighet, föräldrainflytande
              och kompetensutveckling ska gälla oavsett huvudman.
            </item>
            <item xml:id="i-FWFwtWC6cVDyD95CLDxPZ4">
              Utöka rätten till förskola. Möjligheterna till barnomsorg på
              kvällar, nätter och helger måste öka. Det är ett absolut krav
              med tanke på alla yrkesarbetande föräldrar som arbetar obekväma
              tider.
            </item>
          </list>
          <head type="h1" xml:id="i-JnhQuk6CrBAPcJ1ckpjnp8">
            Personal och utbildning
          </head>
          <p xml:id="i-86q3F9DohgxWcZjFVGrsrm">
            För att bibehålla och öka kvaliteten måste förskolan ständigt
            utvecklas. Det gäller främst det pedagogiska arbetet. I enlighet
            med läroplanens mål ska förskolan skapa en grund för skolans undervisning.
            Samarbetet mellan förskola och skola behöver utvecklas. Ett starkt
            pedagogiskt ledarskap är lika viktigt i förskolan som i skolan.
            Därför menar vi att även förskolecheferna bör omfattas av den
            obligatoriska rektorsutbildning som införts på skolans område.
          </p>
          <p xml:id="i-FssGchLEpsbtEES4ucRWHu">
            En avgörande kvalitets- och utvecklingsfråga för förskolan i
            framtiden är personalrekryteringen. För oss är det självklart
            att såväl förskollärare som barnskötare ska omfattas av en långsiktig
            satsning på kompetensutveckling av förskolans personal. Det är
            rimligt att se över om de statliga insatserna för fortbildning,
            ämnesfördjupning, validering och utbildning för behörighet är
            väl utformade för både förskolelärare och barnskötare. Mot bakgrund
            av att de statliga målen inte ser ut att uppnås vare sig för lärarbehörighet
            eller för fortbildning inom skolans och förskolans yrken kan det
            finnas anledning att se över villkoren för verksamheterna, liksom
            om förskolans olika yrkeskategorier tas på stort allvar vid utformningen
            av olika insatser. Vid antagning till lärarutbildningen ska erfarenhet
            från arbetslivet kunna vara meriterande.
          </p>
          <head type="h1" xml:id="i-Ef47fnefq6VUQiLeXQ8Wjj">
            Rätten till förskola
          </head>
          <p xml:id="i-SoUdeLwozyojxr6gWri9r4">
            Det är viktigt att föräldrar kan lita på att de verkligen får
            en förskoleplats inom fyra månader som platsgarantin utlovar.
            Antalet kommuner som inte lever upp till platsgarantin har ökat
            kraftigt de senaste åren. Därför är det viktigt att kommunerna
            både har tydliga krav på sig och goda förutsättningar att klara
            platsgarantin. Föräldrarnas möjlighet att hävda sin rätt till
            förskoleplats gentemot kommunen ska vara tydlig.
          </p>
          <p xml:id="i-3axtwcyzmE5jknNj5FPufj">
            Vår syn är att förskolan är det första steget i det livslånga
            lärandet, och vår långsiktiga strävan är därför att den ska vara
            avgiftsfri. Först då är den att betrakta som en del i utbildningssystemet
            som sträcker sig från förskola till gymnasium och vidare till
            högskola och vuxenutbildning. Därför menar vi att avgiftsnivåerna
            inom maxtaxan ska sänkas.
          </p>
          <p xml:id="i-P12AJZnv4g9bMoi4CfQqzM">
            Människor som arbetar skift, helger och nätter har i dag inte
            möjlighet att i alla kommuner under trygga former få sitt behov
            av barnomsorg tillgodosett. Vi vill stimulera kommunerna att i
            ökad utsträckning erbjuda barnomsorg under obekväm arbetstid.
          </p>
          <p xml:id="i-Gw9gpAFiJCuEFnEF5jFLyX">
            Förskolan är till för barnen, och barns behov av förskola blir
            inte mindre av att deras föräldrar är arbetslösa eller föräldralediga
            tvärtom kan det vara minst lika viktigt för ett barn att inte
            stängas ute från förskolans sociala sammanhang under dessa tider.
            Förutsättningarna för förskolans pedagogiska uppdrag försämras
            när barn är frånvarande under större delen av dagen. Förutsatt
            att det finns ett varaktigt reformutrymme vill vi därför ändra
            skollagen så att alla kommuner uppdras att utöka förskoleverksamheten
            också för barn med föräldralediga eller arbetslösa föräldrar.
          </p>
          <head type="h1" xml:id="i-V9xvtd1yCEGsEtkv6QpSDj">
            Förstärk principen om syskonförtur
          </head>
          <p xml:id="i-SSMzm6zdTDpdzypLVBSprm">
            På många håll har kommunerna förändrat reglerna för intagning
            till förskolor och skolor.
          </p>
          <p xml:id="i-ThTJVc7uLcZF6V3fj5xXTR">
            Närhetsprincipen tunnas ur och syskonförturen tas bort. I stället
            förekommer det att svårbegripliga system införs, system som möjligen
            är bra för skoladministrationen men som skapar oro bland föräldrar
            och barn. Vi är beredda att verka för förändringar så att syskonförtur
            gäller vid landets förskolor.
          </p>
          <head type="h1" xml:id="i-5D6qPo6BE33kXEQMie9sRc">
            Gemensam start uppskjuten vårdnadsbidrag och barnomsorgspeng
          </head>
          <p xml:id="i-QwYVidW2NMpM6nxVUPEd3D">
            I såväl nationell som internationell forskning har ett positivt
            samband mellan förskola av god kvalitet och senare skolprestationer
            fastslagits. 1 Särskilt gynnsamma har verksamheterna varit för
            barn från svåra uppväxtmiljöer, barn med en annan etnisk bakgrund
            och fattiga barn. Barn blir bättre förberedda för skolan, har
            bättre språkkunskaper och visar större social kompetens jämfört
            med barn som inte haft denna typ av barnomsorg. Folkhälsoinstitutet
            menar att sambandet är tillräckligt starkt för att man ska kunna
            konstatera att tidig förskola av hög kvalitet har en positiv inverkan
            på skolprestationerna. Förskolan har också en förebyggande betydelse
            för barn från resurssvaga hem, dels genom att barnfattigdom motverkas,
            dels genom att livschanserna förbättras för dessa barn. Förskolan
            kan därmed bidra till att minska framtida klyftor.
          </p>
          <p xml:id="i-DbAzHNvt1Hpu3uLrY3sEND">
            Det är viktigt att förskolan håller hög kvalitet. Men i länder
            där förskoleverksamheten drivs med mindre personalresurser syns
            enligt Folkhälsoinstitutet rent av negativa effekter av att barnen
            börjar tidigt i förskolan. Reformer som vårdnadsbidrag och barnomsorgspeng
            är därför problematiska på flera sätt. Dels minskar de möjligheten
            för kommunerna att erbjuda god tillgänglighet i förskolan, då
            resurserna till förskolan blir mindre, dels överför regeringens
            beslut medel från en kvalitetssäkrad förskola till olika former
            av omsorgslösningar som inte har samma krav på utbildad personal
            och på att följa en läroplan med mera.
          </p>
          <p xml:id="i-69rTGECtgR17538kSPCfYi">
            Riksdagens beslut om att införa vårdnadsbidrag och barnomsorgspeng
            måste ses i en helhet, även om reformerna skiljer sig åt. Erfarenheter
            från andra länder, inte minst Norge, visar att det finns tydliga
            skillnader mellan olika grupper när det gäller att använda vårdnadsbidrag.
            Vårdnadsbidraget är relativt nytt och det har ännu inte gjorts
            några rikstäckande sammanställningar i Sverige över de cirka 100
            kommuner som infört bidraget. I Stockholmsområdet har dock olika
            medier gjort uppföljningar, och de pekar tydligt i den riktning
            man kunnat befara; familjer i utsatta områden och med fattigare
            bakgrund är överrepresenterade när det gäller att ta sina barn
            ur förskolan. Ibland har man helt enkelt inte råd att avstå. Vårdnadsbidraget
            och barnomsorgspengen kan därmed bidra till att försvåra integrationen
            och senarelägga en regelbunden kontakt med svenska språket för
            barn med ett annat modersmål.
          </p>
          <head type="h1" xml:id="i-MTTzqC6z5GEPjyHZ2gcPcS">
            Familjedaghem och öppna förskolan
          </head>
          <p xml:id="i-LGFYgKwMVUE9tzNKp2DTSc">
            Familjedaghem och öppen förskola är goda komplement till förskolan.
            Verksamhet drivs i olika former och med olika inriktningar för
            att passa barns och barnfamiljers behov. Det kan handla om geografiska
            skäl, att tillgodose behov av omsorg på kvällar, nätter och helger
            eller för barn som behöver vara i mindre grupper av fysiska eller
            psykiska skäl eller av valfrihetsskäl, när föräldrar och barn
            föredrar familjedaghemmet som omsorgsform. Öppen förskola är ett
            viktigt komplement till förskoleverksamheten. Den tar emot barn
            och föräldrar som är hemma om dagarna, t.ex. under föräldraledigheten,
            och fungerar som en resurs för familjedaghemmen. I öppna förskolan
            har dagbarnvårdarna och barnen en mötesplats som, ofta under ledning
            av förskollärare, fungerar som ett pedagogiskt utvecklande stöd
            för familjedaghemmen. Den öppna förskolan bör synliggöras som
            en egen pedagogisk verksamhet. Även om efterfrågan på platser
            i familjedaghem och öppen förskola minskat, får dessa barnomsorgsformer
            inte glömmas bort i politiken. Personalen måste ha samma möjlighet
            till fortbildning och validering av sina kunskaper som personal
            i den reguljära förskolan, och kvalitetssäkring och offentlig
            insyn måste finnas på motsvarande sätt.
          </p>
        </div>
        <div type="motSignatures">
          <list>
            <item xml:id="i-8WxepiEzxeJrma9K2pd2TA">
              Mikael Damberg (S)
            </item>
            <item xml:id="i-HCutAW1KoA5R5RYn2Gy483">
              Louise Malmström (S)
            </item>
            <item xml:id="i-AggJqxitBcceywUANB9qeK">
              Caroline Helmersson Olsson (S)
            </item>
            <item xml:id="i-D9ja2tvMvWYRWYu2sDJhik">
              Håkan Bergman (S)
            </item>
            <item xml:id="i-SieZmrTtcCdMNb16kxTNtF">
              Gunilla Svantorp (S)
            </item>
            <item xml:id="i-9G4bVzaFn9Yp2AEmRkM1QW">
              Thomas Strand (S)
            </item>
            <item xml:id="i-4b8ZEtht3UAyJmhJHCKMRB">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
