<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0201/mot_200304_MJ_0201-0001.pdf"/>
      <div type="motHeader" xml:id="i-Cd2A8XEAFw4BstwRmsFD3L">
        <div type="motTitle" xml:id="i-7qCFZjxmoVK9b7E4CiP7vR"/>
        <div type="motSubmissionInfo" xml:id="i-RaN1FyMGA17GGyMrgDfG1p"/>
      </div>
      <div type="motBody" xml:id="i-7KfPUquMDHADLu4x1K4fXn">
        <div xml:id="i-ArpMTNo7gAccV4Rh9hH5Xc">
          <p xml:id="i-B1KR8StNzvtrzozHwF5Enz">
            2003/04 mnr: MJ201 pnr: m1030
          </p>
          <p xml:id="i-PHj1oX2he8XNmtGuL5Ynj8">
            Motion till riksdagen 2003/04:MJ201
          </p>
          <p xml:id="i-28Upqp8i6AF5n2gMQ523ct">
            av Rolf Gunnarsson (m)
          </p>
          <p xml:id="i-WaAVtD2S81hcoH2xCKcw71">
            Strandskyddet
          </p>
          <p xml:id="i-YHYYU6M1mh27FBSWrpB654">
            Förslag till riksdagsbeslut
          </p>
          <p xml:id="i-RjS32cvjguaQsL6QoyqWSF">
            Riksdagen tillkännager för regeringen som sin mening vad i motionen
            anförs om strandskyddslagstiftningen.
          </p>
          <p xml:id="i-X2Xxy2mJECs7MEPbubiaZz">
            Motivering
          </p>
          <p xml:id="i-5ka1CWtJ1xdhn42pGrQF3E">
            Vissa kommuner har gjort gemensam sak med skogsindustrin för
            att få till stånd en ändring i det strikta regelverket för strandskydd.
            En s k budkavle har presenterats i ärendet och jag finner att
            ärendet är så angeläget att jag tar upp denna budkavletext som
            en enskild motion. Jag instämmer i en av de rubriker som fanns
            efter att budkavlen presenterades: ”Strandskyddet hinder för regional
            utveckling”. Här är texten i budkavlen:
          </p>
          <p xml:id="i-HrAgJDcTj16K6tCmafEykt">
            Glesbygdens arbetstillfällen är ursprungligen skapade ur närheten
            till råvarorna framför allt malmen och skogen. Med tiden har förutsättningarna
            förändrats. Idag är det närheten till marknad och kompetens som
            styr företagens etablering snarare än närheten till råvara. Men
            det finns en bransch där råvarunärheten fortfarande är en stark
            konkurrensfördel, och det är skogsindustrin och framför = allt
            sågverksindustrin. Skogsnäringen står i dag för 61 procent av
            det totala svenska handelsnettot, och sågverken för större delen,
            70 procent, av rotnettot för skogsägarna. Sågverken är till övervägande
            del belägna i glesbygd. För att upprätthålla och utveckla kompetens
            och internationell konkurrenskraft i skogsnäringen är det viktigt
            att den svenska glesbygden kan hållas levande och erbjuda ett
            attraktivt och väl fungerande boende för unga välutbildade personer.
          </p>
          <p xml:id="i-6VDSP3hFyHSeKCnU4XmDZN">
            Viktiga förutsättningar: e Möjlighet till inkomst från konkurrenskraftiga
            företag. « Möjlighet för unga familjer att satsa på ett attraktivt
            boende utan orimlig ekonomisk risk. « Fungerande infrastruktur
            och kommunikationer. « Grundservice som skola och sjukvård ska
            fungera minst lika bra som i storstäderna.
          </p>
          <pb facs="riksdagen-motions-pdf/data/200304/mot_200304_MJ_0201/mot_200304_MJ_0201-0002.pdf"/>
          <p xml:id="i-6vKQgedDSGjHAADTVgkEm6">
            2003/04:MJ201
          </p>
          <p xml:id="i-8FXPnnTPqUzYsprVxcfY7P">
            Strandskyddsregelverket är utformat för att skydda stränder så
            att det rörliga friluftslivet ska ha tillgång till orörda stränder
            och att djurlivets utveckling inte ska störas. Strandskyddet är
            dock inte bara en miljöfråga utan har en vidare betydelse för
            möjligheten att behålla den för företagen nödvändiga kompetensen
            i glesbygden. Anledningen till att välutbildade ungdomar väljer
            att stanna i glesbygden är i allmänhet deras preferens för naturliv
            och hembygdskänsla. I en bygd med minskande befolkning sjunker
            fastighetsvärdena och är för närvarande ofta hälften av nybyggnadsvärdet.
            Detta gör att det är en stor ekonomisk risk för en nyetablerad
            familj att bygga en ny bostad om denna inte kan förläggas till
            en attraktiv tomt. Vi som lever och verkar i dessa bygder är mer
            än de flesta medvetna om värdet av att vårda, bevara och utveckla
            våra tillgångar. Hela skogsnäringen lever på just denna långsiktighet.
            Strandskyddet är en viktig del i detta och ska försvaras. Men
            utgångspunkten i all lagstiftning är, eller borde vara, en rimlig
            avvägning mellan olika intressen, och lagstiftningen bör heller
            inte vara utformad så att den, för att lösa ett akut problem som
            bara finns i en geografiskt begränsad del av landet, lägger en
            död hand över resten. I de mindre tätbefolkade delarna av landet
            är inte bristen på stränder tillgängliga för friluftsliv och djurliv
            ett huvudproblem, utan det är den sedan lång tid pågående avfolkningen
            som är det stora hotet. Detta drabbar även industrin som har svårigheter
            att rekrytera rätt kompetens. En mycket måttfull anpassning av
            regelverket och ett större lokalt inflytande skulle utan att hota
            de långsiktiga värdena kunna innebära en absolut nödvändig förbättring
            av överlevnadsmöjligheterna för regioner utanför storstäderna.
            Detta i sin tur ger både bättre livsvillkor i storstäderna, men
            också bättre möjligheter att i en levande landsbygd kunna idka
            det rörliga friluftsliv som alla har behov av. Vår klara och entydiga
            uppfattning är att regelsystemet måste ändras. Denna typ av hantering
            ska skötas närmare dem de berör. Givetvis ska samma hänsyn till
            både naturvårdshänsyn och allmänhetens tillgång till naturområden
            ligga till grund men en större hänsyn och anpassning skall ske
            till ortens förutsättningar.
          </p>
          <p xml:id="i-DsyRGtrBBBL14ovypqqSvs">
            Så här sammanfattades allt: » Utveckla en livskraftig glesbygd
            är den övergripande målsättningen. En viktig del i detta arbete
            är = att anpassa strandskyddsbestämmelserna. » För detta krävs
            ett mer decentraliserat anpassat beslutsfattande som ger möjlighet
            till nybyggnation i attraktiva strandnära områden vilket på sikt
            underlättar rekrytering till företag i glesbygden.
          </p>
          <p xml:id="i-HnA2farDdjcfFqWgr54SgM">
            Det fanns i nämnda budkavle också förslag till lösningar: 1.
            Justering av lagtext så att kommunernas möjligheter vidgas t.ex.
            genom att få rätt att via översikts- eller detaljplaner reglera
            skyddsvärda områden samt områden möjliga att undanta från strandskyddet.
            2. Kommunen fattar beslut om dispenser från strandskyddet. Dessa
            ska kunna överklagas, men länsstyrelsen föreslås bli sista instans.
            3. Naturvårdsverkets möjligheter att överklaga begränsas till
            områden av riksintresse.
          </p>
          <p xml:id="i-7mrwFXdmvnaLvqgE1J7Rmm">
            Om regeringen menar allvar med att hela Sverige skall leva och
            ger oss förutsättningar för detta så tar vi kommuner och det lokala
            näringslivet ansvar för att skapa tillväxt i våra delar av landet.
          </p>
          <p xml:id="i-MvSbkoDA9FLPN9CJaUGUnY">
            Detta var alltså rena citat av den budkavle som finns och som
            jag alltså ställer mig bakom.
          </p>
          <pb facs="riksdagen-motions-pdf/data/200304/mot_200304_MJ_0201/mot_200304_MJ_0201-0003.pdf"/>
          <p xml:id="i-LPECUoZQrGVnogCXE5neNR">
            2003/04:MJ201
          </p>
          <p xml:id="i-Bm2Bd1nD7erfcZEse2WCRV">
            Stockholm den 16 september 2003
          </p>
          <p xml:id="i-3ndt6p1o97Fk1bTAFBMJGe">
            Rolf Gunnarsson (m)
          </p>
        </div>
      </div>
    </body>
  </text>
</TEI>
