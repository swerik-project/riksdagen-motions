<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-TU-00211">
  <teiHeader>
    <fileDesc>
      <titleStmt>
        <title>Infrastrukturen i sydöstra Sverige</title>
        <author corresp="i-QqQ96z9hf4LQtMxJfJm6ZQ i-QqQ96z9hf4LQtMxJfJm6ZQ">av Jeppe Johnsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastrukturen i sydöstra Sverige</title>
          <idno type="rdwebb">GM02T211</idno>
          <rs type="number">T211</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GM02T211/text</ref>
          <ref type="dokument_url_html">http://data.riksdagen.se/dokument/GM02T211</ref>
          <ref type="dokumentstatus_url_xml">http://data.riksdagen.se/dokumentstatus/GM02T211</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9ULHBdU2WKJsBPPwZH2i3g" type="signed"/>
        <correspContext corresp="i-9ULHBdU2WKJsBPPwZH2i3g">
          <note type="signatory" corresp="i-QqQ96z9hf4LQtMxJfJm6ZQ"/>
          <note type="signatory" corresp="i-QqQ96z9hf4LQtMxJfJm6ZQ"/>
        </correspContext>
        <correspAction xml:id="i-T28Ds9DDKxRLmYXbo51iUc" type="referral">
          <date when="1998-11-03"/>
        </correspAction>
        <correspAction xml:id="i-3qqXFUtV7Yh6VujjCHCQpF" type="dismissal">
          <date when="1998-11-03"/>
        </correspAction>
        <correspAction xml:id="i-UxeDonc2oH1j4i6SJ6qoVc" type="submission">
          <date when="1998-10-28"/>
        </correspAction>
        <correspAction xml:id="i-UwqKStU1Pfv2vTA4RGyyBa" type="referral">
          <date when="1998-11-03"/>
        </correspAction>
        <correspAction xml:id="i-AFEu69Y7Dm8fdWbAkyN8C3" type="dismissal">
          <date when="1998-11-03"/>
        </correspAction>
        <correspAction xml:id="i-8vJfjSRemcFexXeeU6rSrk" type="submission">
          <date when="1998-10-28"/>
        </correspAction>
        <correspAction xml:id="i-X9iDthuaPuJBa84b6HCAbe" type="assigned"/>
        <correspContext corresp="i-X9iDthuaPuJBa84b6HCAbe">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_T_0211/mot_199899_T_0211-0001.pdf"/>
      <div xml:id="i-Bn8Er4qmMTE1puS1t8GQCo" type="motHeader">
        <div xml:id="i-7t8xkqrSXqFL3SA2isEDZK" type="motTitle"/>
        <div xml:id="i-MHjL9UvFtaLJYw9j6QeyWV" type="motSubmissionInfo"/>
      </div>
      <div xml:id="i-3SZ4yFPpUwF7zvtJGvftUx" type="motBody">
        <div xml:id="i-2GR115dyidVHS7C3bKbZWx">
          <p xml:id="i-6wqrEpnyw5y41xXLFqhaQc">
            1998/99 T211 T211
          </p>
          <p xml:id="i-2YDBQXp1M24APTUwnE5aYG">
            Motion till riksdagen 1998/99:T211
          </p>
          <p xml:id="i-JTzrJiYHGbcHFiYc8tkStR">
            av Jeppe Johnsson (m) Infrastrukturen i sydöstra Sverige
          </p>
          <p xml:id="i-JUPbLpCfhgjAv7P2FqDvXo">
            Bakgrund
          </p>
          <p xml:id="i-Kjt9zWJ7zngM79QffnDWVG">
            Under hela efterkrigstiden var Östeuropa stängt för nästan allt
            samarbete med västra och norra Europa. En vändning kom i och med
            Berlinmurens fall och de efterföljande stora förändringarna i
            länderna på andra sidan Östersjön. Förr var Östersjön ett hav
            som skilde människor åt. Nu är samma hav en möjlighet, som öppnar
            för handel, samarbete och utveckling. Mer än 10 år har gått sedan
            länderna på andra sidan Östersjön blev fria. Planeringen i Sverige
            för de nya förutsättningarna borde startat för länge sedan. Planeringen
            och utbyggnaden av infrastrukturen i sydöstra Sverige har inte
            förändrats i linje med de nya förutsättningar som nu råder. Den
            nya tiden kräver ny- och omtänkande vid planeringen av infrastukturen.
          </p>
          <p xml:id="i-6uz5kX2B4yWp3xNh3fuEAa">
            En ny tid
          </p>
          <p xml:id="i-SzyMqSb1LxV6q3XhzNvYko">
            Östersjöområdet är en av de snabbast expanderande handelsregionerna
            i världen. Sverige har gått med i EU och förhandlingar för att
            få med de andra Östersjöländerna i det Europeiska samarbetet är
            i full gång. Öresundsbron är snart färdigbyggd. Följande citat
            är hämtade ur regeringsförklaringen den 6 oktober 1998. ”Det nya
            Europa skall utvecklas av människors möten — genom studier och
            arbete utomlands, genom vänortsutbyten och handel.” ”Sverige skall
            i första hand inrikta sina insatser på att stödja de baltiska
            staterna och Polen i deras strävan att bli medlemmar i EU.” ”Det
            nordiska samarbetet stimuleras genom en allt närmare samverkan
            med de baltiska länderna. Östersjösamarbetet drivs vidare med
            oförminskad styrka. Den demokratiska utvecklingen och inriktningen
            mot en social marknadsekonomi i Ryssland ges fortsatt stöd. En
            särskild satsning görs under 1999 på samarbetet med Polen.” ”Sveriges
            aktiva roll i Östersjöutvecklingen skall stärkas. Öresundsregio-
            nens sammanflätning, de unga demokratiernas utveckling och EU:s
            utvidg- ning innebär att vår del av Europa har förutsättningar
            att bli en av kontinen- tens mest dynamiska och starkaste tillväxtregioner.
            Genom ökad samverkan mellan näringsliv och politik skall vi ta
            vara på denna unika möjlighet.”
          </p>
          <pb facs="riksdagen-motions-pdf/data/199899/mot_199899_T_0211/mot_199899_T_0211-0002.pdf"/>
          <p xml:id="i-EAKGdyrUm6mn9uP1HjRxDe">
            Krav på handling
          </p>
          <p xml:id="i-TRmNp8Fd1fdPncQk7cWp3A">
            Den nya tiden kräver en ny syn då det gäller den framtida planeringen
            av kommunikationer i sydöstra Sverige. Det nödvändiga nytänkandet
            är inte en ren Blekingefråga, utan en fråga för hela det framtida
            svenska näringslivet. Den nya situationen på andra sidan Östersjön
            kräver nytt sätt att tänka vid planeringen av infrastrukturen.
            Det är nödvändigt att investera i både vägar och järnvägar som
            möjliggör för det svenska näringslivet att utnyttja Blekinges
            hamnar/färjelägen både för import och export till länderna på
            andra sidan Östersjön. Öresundsbron kommer att medföra ökade trafikströmmar,
            både på väg och järnväg i båda riktningarna, mellan hamnarna/färjelägena
            i Blekinge och Öresundsbron. Trots de omvälvande förändringarna
            i regionen, präglas fortfarande många planerares framtidsvisioner
            av den gamla synen på sydöstra Sverige och Blekinge. Regeringen
            har ansvaret för att det nya synsättet på Östersjö- regionen anammas
            av de olika myndigheter och verk som har till uppgift att planera
            den framtida infrastrukturen i Sverige.
          </p>
          <p xml:id="i-4PdhzjdFymuaEUVzffq3JP">
            Hamnen — porten till ”det nya Europa”
          </p>
          <p xml:id="i-MyUYG2sHmxJFFocczm4Y6X">
            Grunden för en ny syn på sydöstra Sveriges och därmed Blekinges
            nya strategiska läge i den nya Östersjöregionen är närheten till
            länderna på andra sidan Östersjön och tillgången till flera mycket
            goda hamnar i Blekinge.
          </p>
          <p xml:id="i-Xr67AkDU6hSr91qzrSGkhV">
            Hamnar
          </p>
          <p xml:id="i-Gh7rVgdotMPnwhaDXLb8D1">
            Färjetrafiken från länets hamnar växer stadigt och det finns
            inget som talar för att den pågående utvecklingen skall brytas.
            Både Karlskrona och Karlshamn gör nu stora insatser för att bygga
            ut och förbättra hamn- och färjeterminalerna. I Karlskrona invigdes
            en ny färjeterminal i juni 1998. Även Sölvesborg har en väl fungerande
            hamn. Linjen Karlskrona-Gdynia ökar för varje år. 1997 skeppades
            11.300 lastbilar/trailers, en ökning med 23 procent jämfört med
            år 1996. Passagerartrafiken var 1997 180.000, en ökning med 27
            procent jämfört med år 1996. Under 1998 har den kraftiga ökningen
            fortsatt vad gäller lastbilar/trailers. Förbindelsen mellan Karlshamn
            och Liapaja har utvecklats väl under de senaste åren. Trailer-
            och lastbilstransporterna har ökat från 10.000 år 1996 till 15.000
            år 1997, d.v.s. 50 procent. Däremot finns det i dagsläget inga
            passagerar- eller personbilstransporter på denna färjelinje. Blekinge
            har bra och strategiskt belägna hamnar. Blekinges hamnar utgör
            en resurs för hela Sverige. Rätt utnyttjade skapar dessa hamnar
            förutsätt- ningar såväl för utvecklingen av landets handelsförbindelser
            mot Öst- och Centraleuropa som för handeln från Öst- och Centraleuropa
            med övriga Europa via Öresundsbron. En transportstudie, vars syfte
            var att studera de framtida transportflödenas storlek och läge
            i södra Östersjöområdet har genomförts av TFK i Hamburg. Resultatet
            av studien är mycket tydlig — ”en stor utvecklingspotential finns
            hos Blekinges hamnar för trafik mot i första hand Polen och Baltikum.”
          </p>
          <p xml:id="i-A9P7uztMv1AZ5sWeeiMhfH">
            Mot. 1998/99T211
          </p>
          <p xml:id="i-JFD6kFNEnqJb4BwYPytUHG">
            12
          </p>
          <pb facs="riksdagen-motions-pdf/data/199899/mot_199899_T_0211/mot_199899_T_0211-0003.pdf"/>
          <p xml:id="i-QZrctgw5zvKn894Po7woPG">
            Mot. 13 Blekinges läge och mycket goda hamnar öppnar nya 1998/99T211
            möjligheter för effektiva transportsystem till och från länderna
            på andra sidan Östersjön. Regeringens uttalade ambition att utveckla
            Östersjöområdet borde därför resultera i tydliga direktiv vad
            gäller infrastrukturstöd till vägar och järnvägar i sydöstra Sverige.
            Jag anser att regeringens ambitioner till ökat Östersjösamarbete
            måste omsättas i handling. Regeringen bör ta initiativ så att
            målsättningarna även får genomslag bland de myndigheter och statliga
            verk som planerar landets framtida infrastruktur. EU:s beslut
            att låta Polen ingå i gemenskapen innebär att Sveriges ansträngningar
            att förbättra integrationen mellan Sverige och Polen måste öka,
            bl.a. innebärande att Blekinges transportsystem mot Polen behöver
            stärkas. Nedan följer förslag på nödvändiga åtgärder för att leva
            upp till orden i regeringsförklaringen: ”Det nya Europa skall
            utvecklas av människors möten — genom studier och arbete utomlands,
            genom vänortsutbyte och handel.”
          </p>
          <p xml:id="i-TwRWhWKRMB3mZdH5FjCMxQ">
            Vägar
          </p>
          <p xml:id="i-4JEKVH1NQsv1CUAqM6xMfN">
            Öresundsbrons tillkomst och de nya förbindelserna till Polen
            och Baltikum via Blekinge, öppnar nya möjligheter men ställer
            samtidigt krav på ett vägnät med godtagbar standard. När det gäller
            det större vägnätet krävs förbättringar på flera vägsträckor.
            Trafiksäkerhetssituationen i länet bedöms tillhöra de sämsta i
            landet. Detta är allvarligt. I många fall bedöms hög trafikintensitet
            och dålig vägstandard vara orsaken till den allvarliga olyckssituationen.
          </p>
          <p xml:id="i-U7j1bAQFwRzGJKVgGVjZwZ">
            E 22
          </p>
          <p xml:id="i-VzhvwNcxJZxY2YFf4DABZ6">
            Väg E 22 går genom hela Blekinge. Vägens betydelse har ökat och
            kommer att öka i och med den ökande trafiken med Polen och Baltikum.
            Öresundsbrons tillkomst ställer höga krav på denna vägförbindelse
            då den kommer att bli länken mellan det nya Östersjöområdet och
            Skåne, Danmark och vidare mot övriga EU-länder. Inom den närmaste
            tioårsperioden kommer några av sträckorna att få en sedan länge
            nödvändig upprustning. De andra delarna av E 22 har lika hög trafiktäthet.
            Vägens dåliga standard på vissa avsnitt kommer alltmer att bli
            en begränsning för näringslivets utveckling och utsätta flera
            trafikanter för allvarliga olycksrisker. Den långsiktiga inriktningen
            måste vara att åstadkomma en trafiksäker fyrfältig väg från länsgränsen
            i väster till Jämjö i öster. Arbetet hastar. Utvecklingen på andra
            sidan Östersjön går snabbare än många av oss anar.
          </p>
          <p xml:id="i-6BoBbHrnrrkxeY5faEdy3w">
            Riksväg 30
          </p>
          <p xml:id="i-9fySmphDWdC7L3sd4DPSED">
            Vägen ingår i den transportkorridor som benämns TEM-Scandinavia
            och är en förbindelse från Oslo/Göteborg till Karlskrona amt via
            färjeförbindelsen Karlskrona-Gdynia vidare till Aten/Ankara. I
            Blekinge finns stora upprustningsbehov utöver det arbete som nu
            pågår.
          </p>
          <pb facs="riksdagen-motions-pdf/data/199899/mot_199899_T_0211/mot_199899_T_0211-0004.pdf"/>
          <p xml:id="i-QucBronLNQGaXjnzrbXupP">
            Riksväg 29
          </p>
          <p xml:id="i-8g7XfMZGKZknyUuXK7cGXE">
            Förbindelsen är en utomordentligt viktig tillfartsväg för tung
            trafik till Karlshamns hamnar och Mörrums bruk. Delen Hoka-länsgränsen
            är i akut behov av ombyggnad. Vägen löper parallellt med Mieån
            som bl.a. är Karlshamns vattentäkt. En allvarlig olycka har redan
            inträffat och risken för ytterligare katastrofer kan inte uteslutas
            så länge riksvägen ligger kvar längs ån. Det är nödvändigt att
            projektet startar hösten 1999 så som Blekinges länstrafiktransportplan
            redovisar.
          </p>
          <p xml:id="i-7AJgF9uQrEBD5yJLNmVRzU">
            Tvärleden Olofström-Halmstad
          </p>
          <p xml:id="i-PL1ocGdhoUey9v8zUB4PUx">
            Tvärleden är en regionalled som knyter ihop Blekinge med Västkusten.
            Leden har mycket dålig standard. Stora delar av sträckan behöver
            rustas upp. Sträckan Osby-Markaryd är i akut behov av nybyggnad
            Den största arbetsplatsen inom Blekinges näringsliv är Volvo Person-
            vagnar i Olofström, med ca 4.000 anställda. Till dessa kommer
            alla som på ett eller annat sätt är beroende av att Volvo finns
            och utvecklas positivt i Olofström. Volvos transporter mellan
            Olofström och Göteborg är mycket omfattande. Bristen på en bra
            förbindelse är så allvarlig att den kan komma att äventyra Volvos
            produktion i Olofström. En lösning av Tvärleden hastar. Om ingen
            tidigareläggning av projektet kan ske bör lånefinansiering prövas
            för att kunna starta Osby-Markaryd-sträckan snarast.
          </p>
          <p xml:id="i-WUk5jjqtG7dURJwgqrNdpz">
            Järnvägar
          </p>
          <p xml:id="i-6PHu3Vht2EBNQboVXyYN3S">
            Länet har under senare år satsat kraftfullt på utökad kollektivtrafik
            där persontrafiken på järnväg utgör en mycket viktig del. På godssidan
            har det hitintills varit svårare att få genomslag för ökade transporter
            på järnväg. Sverige behöver nya alternativa miljövänliga transportkorridorer
            för trafik riktad mot Central- och Östeuropa. Det naturliga är
            att leda över en del av trafikströmmarna till sydöstra delen av
            landet. Blekinges utmärkta hamnar är en viktig förutsättning för
            detta nytänkande.
          </p>
          <p xml:id="i-9f253KgPECoiohzKVBwsz9">
            Blekinge Kustbana
          </p>
          <p xml:id="i-EQjsy6VV9SZ6dGvF6CTEuA">
            Resandeutvecklingen på bandelen Karlskrona-Kristianstad har mer
            än femdubblats under 90-talet. Fortfarande finns potential för
            stora ökningar av detta resande. Här öppnar Öresundsbron nya möjligheter
            till snabba förbindelser med Köpenhamn. En elektrifiering av Blekinge
            kustbana, från Karlskrona till Kristianstad, är absolut nödvändigt.
            I annat fall kan järnvägstrafiken från Blekinge ner till Malmö
            och Köpenhamn vara i fara. Elektrifieringen skapar förutsättningar
            för att på ett miljövänligt sätt snabbt och effektivt nå ut i
            Europa och världen i övrigt.
          </p>
          <p xml:id="i-AJoqGbKySHKnBPWXbQBb2f">
            Mot. 1998/99T211
          </p>
          <p xml:id="i-7vGZ5QpBFoDJX2yzXwgXed">
            14
          </p>
          <pb facs="riksdagen-motions-pdf/data/199899/mot_199899_T_0211/mot_199899_T_0211-0005.pdf"/>
          <p xml:id="i-BLNnK17HptoQNjchfVKDxf">
            Mot. 1998/99T211
          </p>
          <p xml:id="i-9SG7EWA9rCxgmmJKs4zMmU">
            15 Kust-till-kustbanan
          </p>
          <p xml:id="i-HGxGH2eTkhCSTKVNyH4eh1">
            Kust-till-kustbanan bör rustas upp till 160 km/h på hela sträckan
            från Göteborg till Kalmar/Karlskrona. Banan har stora möjligheter
            att klara stora godsmängder mot Blekinges hamnar och kan därmed
            utgöra ett intressant komplement till järnvägsstråken över Skåne.
            Kust-till-kustbanan och då särskilt delen Karlskrona-Emmaboda
            är i akut behov av upprustning bl.a. spårbyte och elkontaktsledningsbyte.
          </p>
          <p xml:id="i-F8z65coe2YPLWEhFbRbw9v">
            Sammanfattning
          </p>
          <p xml:id="i-9g8BBKQQy76D4QEnFBxepc">
            Det är dags att planera för de nya förutsättningarna som råder
            i och med att länderna kring Östersjön har blivit fria och genom
            Sveriges medlemskap i EU och strävan att få med de andra Östersjöländerna
            i det europeiska samarbetet. Öresundsbron kommer att innebära
            ökade transporter av både personer och gods. De ökande transporterna
            innebär en ökad trafik åt båda hållen. Blekinges hamnar, vägar
            och järnvägar är nödvändiga komponenter i den nya situation som
            nu råder i Östersjöområdet. Östersjöområdet är en av de snabbast
            expanderande handelsregionerna i världen. Detta faktum kräver
            ett nytänkande vid de framtida infrastrukturinvesteringarna.
          </p>
          <p xml:id="i-D2r5CZwLzJ4RJ79TitTSmh">
            Hemställan
          </p>
          <p xml:id="i-AV9v7wQb2QHM4hb3z5GYtP">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            nytänkande med avseende på den nya situationen i Sydostsverige
            vid planeringen av infrastruktursatsningar, 2: att riksdagen som
            sin mening ger regeringen till känna vad i motionen anförts om
            investeringsbehoven avseende vägnätet i Blekinge, sh att riksdagen
            som sin mening ger regeringen till känna nödvändigheten av att
            Blekinge kustbana, sträckan Karlskrona— Kristianstad, elektrifieras,
            4. att riksdagen som sin mening ger regeringen till känna vad
            i motionen anförts om investeringsbehoven avseende järnvägsnätet
            i Blekinge och anslutningar till detta.
          </p>
          <p xml:id="i-SsDLMhgvFjwMkXnfGLp2SS" type="date">
            Stockholm den 26 oktober 1998
          </p>
          <p xml:id="i-RWSKq7Yj177nEeaJyqd5Rj">
            Jeppe Johnsson (m)
          </p>
        </div>
      </div>
    </body>
  </text>
</TEI>
