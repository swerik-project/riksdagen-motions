<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__739/mot_1965__ak__739-001.pdf"/>
      <div type="motHeader" xml:id="i-C5VycPA4KnXngsuSaXDCKX">
        <div type="motTitle" xml:id="i-EzQyJFW2NQbwCfXoRc5bSj"/>
        <div type="motSubmissionInfo" xml:id="i-7DWm7rbL7Jo3iLrkTNo12T"/>
      </div>
      <div type="motBody" xml:id="i-LvZuD3g7TDuvNVmn8qyecF">
        <div xml:id="i-WNhSXg5why2fymdyZU9Xf6">
          <p xml:id="i-4KmybCB9jkMGSEEGDtWyRT">
            Nr 739—747 Motioner i Andra kammaren, nr 739 år 1966 1
          </p>
          <p xml:id="i-YCRsGj6GqZsxwE4ryaLyvi">
            Nr 739
          </p>
          <p xml:id="i-THmCshMTX2fC8iu3A5CARb">
            Av herr Ohlin m. fl., i anledning av Kungl. Maj:ts proposition
            nr 14, med förslag till förordning angående ändrad lydelse av
            4 $ 1 mom. och 10 8 1 mom. förordningen den 26 juli 1947 (nr 576)
            om statlig inkomstskatt, m. m.
          </p>
          <p xml:id="i-KScGYkYvQgCWVhoA3pq8cC">
            (Lika lydande med motion nr 623 i Första kammaren)
          </p>
          <p xml:id="i-KfaWzzwiexuBdogH4Npu3d">
            Budgetläget och inflationsriskerna
          </p>
          <p xml:id="i-3fGWvMB5n1KYFpF1Bcp9bW">
            Den budgetpolitik som framgår som ett resultat av de av oss i
            denna och andra motioner väckta förslagen innebär inte endast
            en annan avvägning av de statliga anslagen utan också att budgeten
            för det nu aktuella finansåret skulle bli något om än obetydligt
            starkare än vad den skulle bli enligt de av finans- ministern
            i statsverkspropositionen angivna riktlinjerna. I betraktande
            av de aktuella konjunkturtendenserna anser vi den av oss gjorda
            avvägningen riktig. På längre sikt skulle en omläggning av finanspolitiken
            på av oss föreslaget sätt medföra en väsentlig förstärkning av
            såväl de offentliga finanserna som av lan- dets och medborgarnas
            ekonomi. Frånvaron av ett sådant långsiktigt grepp utgör en allvarlig
            svaghet i regeringens finanspolitik. Ett samhällsproblem, som
            nu än en gång med ett hotande allvar pockar på uppmärksamhet och
            insatser, är de ökade riskerna för en betydande stegring av den
            allmänna prisnivån och en markerad höjning av det allmänna kostnadsläget.
            Vi erinrar om att den svenska kronan under tiden efter kriget
            sjunkit till hälften av sitt värde i angivna utgångsläge. Kronan
            är värd 50 öre i dag i 1946 års pen- ningvärde och vid årets slut
            troligen blott ca 47 öre, med fortsatt värdeminsk- ning i utsikt.
            Vad som framför allt förorsakat det nu akuta inflationsläget är
            — förutom re- geringens sedan lång tid bristande intresse för
            effektiva åtgärder till penning- värdets försvar — finansministerns
            ytterst oförsiktiga uttalanden om en genom- snittlig prisstegring
            på ca 3 7, som »normal» och »acceptabel». Uttalanden av denna
            art kan omöjligen vara ägnade att stärka tilltron till penningvärdet.
            För stora grupper av löntagare har vidare regeringens skatteförslag
            väckt djup be- svikelse, vilket i sin tur måste framkalla ambitioner
            att på andra vägar nå kom- pensation för en eljest befarad standardförsämring.
            Härtill skall vidare läggas att löneavtalen för arbetsmarknaden
            med mindre undantag är bundna för år 1965 inom ramen för löpande
            2-årsavtal. I den mån löneglidning inte kan ge in- komstförstärkning
            kan stora grupper av anställda nu se fram mot en reell stan-
          </p>
          <p xml:id="i-GXHCpN7PkNK3KdMZ9vztCt">
            1 — Bihang till riksdagens protokoll 1965. 4 saml. Nr 739—747
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-002.pdf"/>
          <p xml:id="i-2HCeR5bcraGbq3Y4gZAP8n">
            2 Motioner i Andra kammaren, nr 739 år 1965
          </p>
          <p xml:id="i-NNiRJV8sD8U1Fqn6BLAkNA">
            dardsänkning för år 1965 eller i bästa fall en mycket obetydlig
            standardförbätt- ring. Det är därför helt naturligt att en betydande
            uppladdning redan nu håller på att ske inför avtalsrörelserna
            instundande vinter. Anledningen är regeringens ytterst oskickliga
            politik. Risken är därför överhängande att pågående uppladd- ning
            resulterar i en fortsatt allmän kostnadsstegring 1966. I det uppkomna
            läget bör regeringen som en åtgärd att bemästra en hotande situation
            ta initiativ till en rundabordskonferens med deltagare från arbetsmark-
            nadens skilda parter och jordbruket, företrädare för det allmänna
            samt pensionä- rer och fristående ekonomisk expertis. En sådan
            konferens, som i första hand skulle ha till syfte att klarlägga
            de samhällsekonomiska förutsättningarna för en reell inkomstförbättring
            för alla grupper — förenad med en dämpning av infla- tionstakten
            — skulle med fördel kunna äga rum inom ramen för det ekonomiskt-
            sociala råd, varom vi framfört förslag i en annan motion vid denna
            riksdag (mo- tion II: 706). Som vi i denna motion framhållit är
            det just möjligheten till en samtidig av- vägning av de olika
            intressena mot varandra som bör kunna minska benägen- heten till
            inflationsdrivande krav i fråga om priser och inkomster eftersom
            lika goda eller bättre förutsättningar för reell inkomstförbättring
            för alla grupper kan skapas om inflationen bekämpas. Det är en
            frivillig samordning av de skilda in- tressenas inställning som
            erfordras och som är en förutsättning för ett tillfreds- ställande
            resultat med bevarad frihet utan statlig dirigering. Med en häftig
            in- flation växer nämligen riskerna markant för regleringsingrepp
            på kapitalmark- naderna, investeringsområdet och inom det ekonomiska
            livet i övrigt. Sådana ingrepp sätter i sin tur ner effektiviteten
            och förorsakar ett långsammare eko- nomiskt framåtskridande och
            en mindre reell standardhöjning än vad som är möjligt att uppnå
            i en på marknadskonkurrens uppbyggd, stabiliserad ekonomi. Det
            bör uppmärksammas att inkomstbildningen kan påverkas av monopolis-
            tiska inslag i prisbildningen, vilkas betydelse självklart måste
            beaktas vid sådana överläggningar. Det ligger vidare i sakens
            natur att prisutvecklingen inom nä- ringslivet måste följas med
            uppmärksamhet i branscher där konkurrensen är mindre effektiv.
            En emission av ett statligt värdefast obligationslån i mindre
            valörer skulle ge de av inflationen misshandlade småspararna bland
            allmänheten en gärd av rätt- visa genom att bereda bl. a. denna
            grupp en chans till värdefast sparande. Ett dylikt obligationslån
            skulle inte heller vara utan stabiliseringspolitiskt värde. Den
            aktuella oron bland allmänheten för penningvärdet har ett samband
            med den av den kraftiga offentliga utgiftsstegringen framkallade
            höjningen av skatte- nivån. Finansministern har sökt stilla denna
            oro med att hänvisa till att en be- tydande del av de nu föreslagna
            utgiftsökningarna i statens budget utgöres av inkomstöverföringar
            som kommer särskilt utsatta folkgrupper till godo. Anmärk- ningen
            är i och för sig i sak oantastlig. Men finansministern går ändå
            vid sidan av orsaken till oron: skattehöjningen i kombination
            med en av andra skäl fort- skridande allmän prisstegring.
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-003.pdf"/>
          <p xml:id="i-MdTyBm76K4bsAJejyB7RLD">
            Motioner i Andra kammaren, nr 739 år 1965 3 Flerårsbedömning
            av statsutgifterna
          </p>
          <p xml:id="i-Y4cR6MAVaxM7LcFvzhqw9F">
            Det nu framlagda budgetförslaget har enligt vår mening belyst
            en svaghet i det löpande budgetarbetet, som från tid till annan
            påtalats utan att bli på något sätt lagd till rätta. Vi syftar
            på den bristande planeringen av de framtida offent- liga utgifterna.
            Det ligger i sakens natur att en sådan planering måste regeringen
            ytterst svara för. Men vi tror det skulle vara av betydande värde
            om en konkret debatt rörande budgetplaneringens huvuddrag omfattande
            två å tre budgetår kunde föras i riksdagen före det närmast framförliggande
            budgetåret. En sådan debatt borde lämpligen äga rum under höstsessionen.
            En vag antydan om den statliga utgifts- och inkomstutvecklingen
            har under senare år lämnats i komplet- teringspropositionen. Detta
            material borde byggas ut och omfatta mera kon- kreta uppgifter
            om reformer som befinner sig på utredningsstadiet. Först då kan
            en meningsfylld avvägning omfattande en flerårsperiod ske och
            takten i reform- arbetet avvägas mot resursernas sannolika tillväxt.
            Vi föreslår att riksdagen i skrivelse till Kungl. Maj:t hemställer
            om att fylli- gare material för flerårsbedömning av budgetläget
            förelägges höstriksdagen att tjäna som underlag för en debatt
            rörande planering och avvägning av den stat- liga utgiftsutvecklingen.
          </p>
          <p xml:id="i-W189g7ybaUs6pt32TtPpas">
            Allmän skattereform nödvändig
          </p>
          <p xml:id="i-BC7GyY5iXkEPgMD2X4enZS">
            Under loppet av senare år har det blivit alltmera klart att vårt
            skattesystem är i starkt behov av en genomgripande översyn och
            modernisering. I sitt nu- varande skick är det främst att se som
            en »pålappningsprodukt», åstadkommen av från tid till annan vidtagna
            ändringar och tillägg — icke alltid bidragande till ökat inre
            sammanhang. I vissa delar är nuvarande beskattningsregler starkt
            föråldrade. Detta gäller inte minst i fråga om de flesta av de
            s.k. punktskatterna. Be- skattningsreglerna är dessutom i väsentliga
            delar inte anpassade till den inter- nationella utvecklingen på
            det ekonomiska området. Av den utformning som direktiven för den
            allmänna skatteberedningen fick framgick att regeringen vid den
            tidpunkt då beredningen tillsattes år 1960 var inriktad på att
            medverka till en genomgripande reformering av skattesystemet.
            Beredningens förslag utformades i direktivens anda. Beträffande
            enskildheter i förslaget kan givetvis delade meningar råda, eftersom
            det utformades som en kompromiss. Med något undantag har dock
            den allmänna uppfattningen varit att beredningens skatteförslag
            i viktiga hänseenden innebar att skattesystemet gjordes mera utvecklingsbart,
            mera dynamiskt och bättre anpassat till aktuella ekonomiska förhållanden
            och utvecklingslinjer.
          </p>
          <p xml:id="i-2QngX4ofvSaTQ4tZup3Q4r">
            Genom sitt ställningstagande i årets statsverksproposition —
            senare i detalj redovisat i Kungl. Maj:ts proposition nr 14 —-
            har finansministern visat att han inte är beredd att medverka
            till den reformering av skattereglerna, som han
          </p>
          <p xml:id="i-7QrJMtmrksxF1zewBdrwmy">
            uppenbarligen tidigare varit inställd på och som enligt vår mening
            är så bety-
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-004.pdf"/>
          <p xml:id="i-PLeiagUzDQrRXhuxVhqkm5">
            4 Motioner i Andra kammaren, nr 739 år 1965
          </p>
          <p xml:id="i-BwJ2iMi9tEDYstqzQX94aU">
            delsefull för den fortsatta ekonomiska utvecklingen. Finansministern
            fortsätter i stället på den tidigare vägen av kortsiktslösningar
            och improvisationer. Gent- emot den tveksamhet och bristande förståelse
            som finansministern visat för be- hovet av en på längre sikt bärande
            skattereform, är det nu angeläget att riks- dagen markerar detta
            behov och anger de väsentliga huvuddragen i en sådan reform. Härutöver
            bör vissa justeringar göras i de av finansministern nu fram- lagda
            skatteförslagen.
          </p>
          <p xml:id="i-7TEMwwqPARSAdyNbHdnuRu">
            Allmänna riktlinjer för en skattereform
          </p>
          <p xml:id="i-DStSyHVTtSXFLpM8XWGYW5">
            Att beskattningen avväges med hänsyn till skattekraft och betalningsförmåga
            är ett grundläggande, allmänt omfattat krav. Men inom ramen för
            en sådan, av sociala hänsyn gjord avvägning är det viktigt att
            skattereglerna konstrueras så, att de så långt möjligt undviker
            att hämma arbetsvilja och sparande. I och med att det allmänna
            skattetrycket stegrats som en följd av medborgarnas ökade anspråk
            på samhällets tjänster i fråga om utbildning, social omvårdnad
            och lik- nande, växer betydelsen av »den dynamiska aspekten» på
            skattereglernas ut- formning. Enligt vår mening har en av de allvarligaste
            bristerna i den skatte- politik, som förts från den nuvarande
            regeringens sida, länge varit att skatte- reglernas inverkan på
            resurstillväxten i påfallande utsträckning försummats. Själva
            begreppet resurser har fattats i mycket trång mening: statens
            och kom- munernas tillgång på skatteinkomster. Att dessa senare
            i fråga om storlek och tillväxt beror på utvecklingen av den samlade
            produktionen av varor och tjänster av enskilda och företag, skjutes
            av regeringens talesmän alltför ofta i bakgrun- den. Inte minst
            har detta kommit till uttryck i den debatt som förts rörande vägarna
            att snabbast och mest effektivt komma till rätta med »kösamhällets»
            brister. Vad vi här kallat den dynamiska eller resursskapande
            aspekten på skattereg- lernas konstruktion har betydelse såväl
            i fråga om den indirekta beskattningens utformning som i fråga
            om företagsbeskattningen och den personliga inkomst- skatten.
          </p>
          <p xml:id="i-EEPRGF8YYQTMWefHnveGgX">
            Den indirekta beskattningen
          </p>
          <p xml:id="i-TofcRQyaB4ZNo5VNgs23oH">
            Det är inte möjligt att nå den lättnad i den personliga inkomstskatten
            som är önskvärd utan att en förskjutning till ökad:andel för den
            indirekta beskattningen äger rum. De skäl som tidigare med rätta
            anförts mot en indirekt beskattning har genom samhällsutvecklingen
            med en: stigande levnadsstandard förlorat i styrka. Antalet högre
            inkomsttagare är så relativt litet, att huvuddelen av statens
            skatteinkomster oavsett hur hårt de högsta inkomsterna beskattas
            måste komma från de breda lagren av inkomsttagare. Ett absolut
            villkor för en ökad indirekt beskattning är dock att grupper med
            svag ekonomisk bärkraft, t.ex. folkpensionärer och barnfamiljer,
            får kompensation för en sådan skatteomlägg- ning.
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-005.pdf"/>
          <p xml:id="i-VJyGAfZ2ZXMX7ckifug2tQ">
            Motioner 1 Andra kammaren, nr 739 år 1965 5
          </p>
          <p xml:id="i-5bfqVj5eSGiF3WAtVNZymU">
            Den nuvarande omsättningsskatten är emellertid i sin nuvarande
            utformning föga lämpad att medge en sådan ändrad avvägning. En
            ökning av skattesatsen innebär en allvarlig försämring av kontrollmöjligheterna.
            Omsens karaktär av permanent investeringsavgift på företagens
            anläggningskostnader, maskininköp och produktionsförnödenheter
            försvagar de svenska företagens konkurrensför- måga gentemot utländska
            företag såväl på exportmarknaden som på hemma- marknaden. Genom
            att belasta investeringskostnaderna verkar omsättnings- skatten
            bromsande på produktionsutvecklingen, vilket i sista hand alla
            folkgrup- per blir lidande på. Det bör också observeras att den
            allmänna omsättningsskat- ten i sin nuvarande utformning verkar
            diskriminerande för många mindre företag som arbetar som underleverantörer.
            Allmänna skatteberedningen var frånsett en reservant enig i sin
            bedömning att för den genomgripande reformering av skattesystemet
            som beredningen hade att utarbeta förslag till, en sådan typ av
            generell indirekt beskattning var erfor- derlig som stod neutral
            i förhållande till företagsformer och tillverkningsled och som
            också behandlade inhemska och utländska företag på ett likvärdigt
            sätt. Den av beredningen föreslagna mervärdeskatten skulle fylla
            angivna, väsentliga krav. Den skulle vidare göra det möjligt att
            slopa energiskatten och punkt- skatterna med undantag för bilskatter
            och den av sociala och medicinska skäl motiverade beskattningen
            av alkohol och tobak. Skatteberedningens förslag till reform av
            den indirekta beskattningen har med få undantag tillstyrkts av
            remissinstanserna. Finansministern redovisar nu en tveksam hållning,
            väsentligen åberopande administrativa skäl. Det är med hän- syn
            till förslagets stora räckvidd rimligt att en överarbetning sker
            i detaljut- formningen med ledning av de synpunkter och förslag
            som framkommit under remissbehandlingen. De skäl som finansministern
            anfört mot en mervärdeskatt synes oss emellertid föga bärande
            och de administrativa svårigheterna överdri- ves i hans redogörelse.
            Den föreslagna höjningen av omsättningsskatten framstår för oss
            som en nödlösning från finansministerns sida. Den innebär i praktiken
            bl.a. ett återinförande av höjd investeringsavgift på byggnader
            och anlägg- ningar. Skattepolitiska ingrepp av sådant slag är
            icke förenliga med en politik, som vill främja produktionsutveckling
            och snabb standardhöjning. Finansministern erkänner att den allmänna
            omsättningsskatten i sin nuva- rande konstruktion inte är anpassad
            för ett generellt högre skatteuttag genom att föreslå att maskin-
            och inventarieanskaffningar skall belastas med omsätt- ningsskatt
            till sex tiondelar i stället för hela anskaffningskostnaden. Om
            denna sak är vidare att säga, att maskininvesteringarna även med
            angivna reduktion av omsättningsskatten skulle komma att bli hårdare
            skattebelastade än för när- varande eftersom det extra investeringsavdraget
            om tio procent upphört att gälla vid utgången av 1964. Trots att
            utrymmet för skattesänkningar under nästa år är mycket begränsat,
            föreslår vi att allmän omsättningsskatt vid investering i ma-
            skiner eller inventarier skall beräknas efter 50 procent av anskaffningskostna-
          </p>
          <p xml:id="i-Sn3WJv3mW7vDFhaScL7aM5">
            1" — Bihang till riksdagens protokoll 1965. 4 saml. Nr 739—7h7
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-006.pdf"/>
          <p xml:id="i-664DjaWV9s9GrNBWh7uf5C">
            6 Motioner i Andra kammaren, nr 739 år 1965
          </p>
          <p xml:id="i-JkHcKFM7y4gZa3cN8UqqcC">
            den. Detta ändringsförslag bör ses som ett första steg till en
            fullständig avveck- ling av dylik beskattning. Förslaget framföres
            i särskild motion. Justeringar av ovan angivet slag kan emellertid
            inte ge någon på längre sikt bärande lösning av den indirekta
            beskattningens utformning. Härför erfordras det större grepp som
            skatteberedningens förslag innebär — innefattande en gene- rell
            konkurrens- och konsumtionsneutral indirekt skatt av den s.k.
            mervärde- skattens typ, energiskattens slopande samt en radikal
            utrensning bland de många föråldrade och krångliga punktskatterna.
            Den arbetsgrupp som nu till- satts inom finansdepartementet för
            teknisk översyn av mervärdeskatteförslaget bör arbeta med sikte
            på en sådan reform i syfte att också möjliggöra en marke- rad
            lättnad i progression och marginalskatt i fråga om den statliga
            beskattningen.
          </p>
          <p xml:id="i-BSFLMjXFbYUqAfE3z4k6qC">
            Punktskatterna
          </p>
          <p xml:id="i-DzUc771JA8gkQbtgNo5Drc">
            Finansministern har föreslagit ett borttagande av vissa punktskatter
            och änd- ring av bestämmelserna i fråga om andra. Enligt vår uppfattning
            är det ange- läget att snarast möjligt avskaffa alla punktskatter
            med de undantag som vi ovan angivit. Några av dem har alldeles
            speciella nackdelar från kontroll- och konkurrenssynpunkt. Sålunda
            har sedan skatten på guldsmedsvaror o.d. bort- togs i Danmark
            de svenska juvelerarnas och silversmedernas svårigheter på grund
            av den särskilda försäljningsskatten i vårt land ökat. Dessutom
            är denna skatt så utformad att illojala element utanför de reguljära
            yrkesutövarnas krets har möjlighet att undkomma skatten. Till
            stor del är det här fråga om en sär- beskattning av konstnärlig
            verksamhet, som samhället enligt vår mening bör undvika. Pälsvaruskatten
            har visat sig vara en svårhanterlig skatt, och t. ex. skatten
            på äkta mattor ger så låg avkastning att man kan fråga sig om
            en sådan skatt på import från utvecklingsländer är motiverad.
            Från olika håll har rests krav på borttagande av skatten på läskedrycker
            och lättöl och starka skäl kan också anföras för borttagande av
            andra punktskatter. Vi vill här peka på den särskilda skatten
            på kemisk-tekniska produkter. Det samhällsekonomiska läget med
            dess krav på stark återhållsamhet såväl i fråga om utgiftsökningar
            som skattesänkningar i syfte att undvika en infla- tionistisk
            utveckling gör att vi för dagen inte ser någon möjlighet att yrka
            på omedelbart avskaffande av ifrågavarande skatter.
          </p>
          <p xml:id="i-QheyNfkB9tCCQEL9ASNXtK">
            Företagsbeskattningen
          </p>
          <p xml:id="i-QJFTv4YB45qrsxYQ1QaK4Q">
            Företagsbeskattningens utformning spelar en viktig roll för.
            produktionsut- vecklingen och den allmänna levnadsstandardens
            höjning. Den faktor som här- vidlag är särskilt betydelsefull
            är graden av företagssparande och utrymmet för självfinansiering.
            Den särskilda betydelsen härav sammanhänger med att villig- heten
            och förmågan till riskbärande investeringar utan hämmande uppskov
            i hög grad är beroende av självfinansieringsmöjligheterna, d.v.s.
            företagssparan-
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-007.pdf"/>
          <p xml:id="i-BM5u6afjZGnPdMQ4Q5Cs7N">
            Motioner i Andra kammaren, nr 739 år 1965 7
          </p>
          <p xml:id="i-8gqTcpFMQGV9KSUZT1rHmg">
            dets storlek. Det är här fråga om investeringar som i särskilt
            hög grad för ut- vecklingen framåt. Ett större mått av företagssparande
            medför över huvud taget snabbare förnyelse av maskinell och annan
            fast utrustning och därmed en gynn- sammare utveckling av produktion
            och arbetsinkomster. Allt detta är alltså i hög grad ett intresse
            för löntagarna. De generella självfinansieringsmöjligheterna har
            i jämförelse med tidigare för- hållanden blivit väsentligt beskurna.
            Det sammanhänger delvis med ATP-refor- men, som medfört ett betydande
            bortfall av sparande för pensionsändamål inom företagen. Det sammanhänger
            vidare med ändrade beskattningsregler. Från re- geringens sida
            brukar häremot anföras att möjligheterna till investeringsfond-
            avsättningar blivit större. Sådana avsättningar är värdefulla,
            men de kan inte ersätta de tidigare, mera generella avskrivningsmöjligheterna.
            Finansministern har tidigare låtit förstå att han hyste en viss
            oro med anled- ning av den sjunkande självfinansieringsgraden.
            Bortsett från det i fjol införda temporära, särskilda investeringsavdraget
            för maskininvesteringar har inte någon åtgärd vidtagits från hans
            sida. Vi vill här ange några åtgärder som var för sig eller i
            förening skulle medföra ett för företagssparande och självfinansiering
            gynnsammare läge. I detta sam- manhang vill vi också understryka
            angelägenheten av att företagens möjligheter till aktieemissioner
            underlättas. Därigenom får företagen möjlighet att vid sidan av
            den interna konsolideringen tillföra sig riskvilligt kapital.
            En ökad emissions- verksamhet skulle också medverka till att avhjälpa
            den uppenbara materialbrist som f.n. finns på aktiebörsen och
            därmed motverka en osund kursstegring. Emellertid är på grund
            av den i princip rådande dubbelbeskattningen av aktie- bolagsvinsterna
            skillnaden i kostnad mellan upplånat och nytecknat kapital så
            stor att motståndet mot nyemissioner är ganska betydande. En provisorisk
            lätt- nad har åstadkommits genom den s.k. Annell-lagen, som emellertid
            har begrän- sad räckvidd och inte är av permanent karaktär. Det
            är enligt vår mening nöd- vändigt att utredningsarbetet på denna
            punkt påskyndas. De åtgärder som på detta område bör ingå i ett
            samlat grepp är enligt vår mening följande: 1. Avskrivningsreglerna
            för industribyggnad och byggnad för jordbruksdrift bör omläggas
            så att en större del av kostnaden kan avskrivas under inlednings-
            skedet av byggnadens användning. 2. En större nedskrivning å varulager
            bör medges. 3. En tekniskt acceptabel schematisk metod bör utarbetas
            för avskrivning på återanskaffningsvärde för maskiner och inventarier.
            4. Den s.k. Annell-lagen som ger företagen rätt till visst avdrag
            för vinst- utdelning i fråga om nyemissioner bör ges större räckvidd
            och ingå som ett per- manent inslag i företagsbeskattningsreglerna.
            Härigenom underlättas den risk- villiga kapitalbildningen och
            förhindras en av materialbrist betingad osund kurs- stegring på
            börsen.
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-008.pdf"/>
          <p xml:id="i-9Y8k71B4fBsN9tLWWqECQT">
            8 Motioner i Andra kammaren, nr 739 år 1965
          </p>
          <p xml:id="i-4drE66d8j79pgEnYq9uqeX">
            5. En intressant form som kombinerar stimulans för företagssparande
            och enskilt personligt sparande är det system för andel i vinst
            som vi tidigare pekat på. Systemet, som bör byggas på frivilliga
            överenskommelser mellan företags- ledning och anställda, går ut
            på att anställda tillförsäkras skattefrihet för den del av vinstandelen
            som kvarstår i företaget under en längre period. Företag som avsätter
            viss del av sin inkomst att fördelas mellan de anställda efter
            över- enskommet system får självklart redan nu skattefrihet för
            de belopp som går till de anställda; dessa belopp ingår ju i ersättningen
            till de anställda och är alltså en kostnad för verksamheten. Men
            uppmuntran till sparande genom lön- tagarnas skattefrihet för
            belopp som kvarstår i företagen minst ett visst antal år — utom
            under vissa speciella förutsättningar — förutsätter att skattelagstift-
            ningen ändras.
          </p>
          <p xml:id="i-4NFTarRMztY11tHne82Xbe">
            Det är enligt vår mening ytterst angeläget att ovan angivna åtgärder
            för ökat företagssparande skyndsamt överväges inom ramen för det
            utredningsarbete som pågår rörande företagsbeskattningen. I annat
            sammanhang har från vår sida förslag framlagts om åtgärder till
            uppmuntran åt personligt sparande.
          </p>
          <p xml:id="i-X6JT2snn8h73J4mUnAj8Tg">
            Förmögenhetsskatten
          </p>
          <p xml:id="i-A6Pm2qGNjSst3CuzojDwyD">
            Den föreslagna höjningen av det skattefria beloppet vid förmögenhetsbeskatt-
            ningen kan accepteras som en provisorisk justering, som dock inte
            ger mer än kompensation för penningvärdets fall för mindre förmögenheter.
            För övriga för- mögenheter, t. ex. jordbruk med låg avkastning,
            har genom inflationen inträtt en successiv skärpning. Allmänna
            skatteberedningen hade för avsikt att utreda frågan om en revision
            av förmögenhetsbeskattningen. Vi anser det angeläget att denna
            utredning kommer till stånd utan dröjsmål. För att undgå att samhället
            drar in mer än 100 &amp;/, av förmögenhetsavkastningen i vissa fall,
            bör därvid frågan om avdragsrätt för erlagd förmögenhetsskatt
            prövas.
          </p>
          <p xml:id="i-NBYoXTyf3WmvRqpZPNR4Vt">
            Den direkta inkomstskatten
          </p>
          <p xml:id="i-4ZfgDn3VtVsU78F8Zm3d62">
            Vi har förut påpekat att det moderna samhällets vidgade engagemang
            för med- borgarnas sociala trygghet och de stegrade anspråken
            på samhällelig service i olika hänseenden måste leda till en ny
            avvägning av den direkta och den indi- rekta beskattningens roll
            vid finansieringen av de offentliga utgifterna. Inkomst- skatterna
            skulle eljest stiga till sådan nivå att de skadliga verkningarna
            på arbetsvilja och sparande starkt stegrades till förfång för
            den fortsatta ekono- miska utvecklingen. En tämligen enig uppfattning
            torde råda om att inkomst- skatterna redan nått en nivå över vilken
            de inte kan ytterligare stegras. Det har tvärtom av olika politiska
            meningsriktningar förklarats vara angeläget att man söker sänka
            nivån för inkomstskatterna, bl.a. genom omläggningar i det samlade
            systemet för skatter och obligatoriska avgifter. Det gäller framför
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-009.pdf"/>
          <p xml:id="i-4xZYhbfTYmSg4ncejkYyWy">
            Motioner i Andra kammaren, nr 739 år 1965 9
          </p>
          <p xml:id="i-3Me8yZVykotdUbJc9CUs16">
            allt i fråga om marginalskatternas storlek, d.v.s. den vid stigande
            inkomst växande skatt som uttas på en viss merinkomst. Allmänna
            skatteberedningens förslag innebär i fråga om inkomstbeskattningen
            inte oväsentliga lättnader, ehuru inte större än att LO:s, TCO:s
            och SACO:s företrädare i utredningen i sin gemensamma reservation
            förklarade att bered- ningen inte varit tillräckligt långtgående
            i detta hänseende. Över dessa strävanden har finansministern nu
            för sin och regeringens del stru- kit ett streck. Det förslag
            han presenterat innebär att marginalskatterna i stort sett lämnas
            oförändrade; i vissa inkomstskikt — 22 000—29 000 för gift och
            13 000—22 000 samt 33 000—39 000 för ensamstående — t. o. m. skärps
            de något. Om önskemålet att på sikt åstadkomma markerade lättnader
            i marginalskatter och progression nämner finansministern ingenting.
            Genom sitt nu gjorda ställningstagande styr finansministern enligt
            vår upp- fattning den skattepolitiska utvecklingen i fel riktning.
            Det är inte en framåt- syftande politik att bevara och skärpa
            marginalskatter och progression så som finansministern vill göra.
            Det är visserligen av statsfinansiella skäl just nu inte möjligt
            att åstadkomma den lättnad i marginalskatterna som vore önskvärd.
            Men riksdagen bör enligt vår mening genom särskilt uttalande betona
            att det skattepolitiska reformarbetet bör ta sikte på stegvis
            genomförda ändringar i den statliga inkomstbeskattningen i syfte
            att åstadkomma lättnader i skattebelast- ningen på extra- och
            merinkomster. Vi anser angeläget att skattelättnader nu bereds
            de låga inkomsterna och väl- komnar förslaget om finansiella fördelar
            för kommunerna, varigenom en sänk- ning av det kommunala skatteuttaget
            i framför allt de hårt skattetyngda kom- munerna bör bli möjlig
            eller i varje fall en höjning undvikas — allt till fördel särskilt
            för de mindre inkomsttagarna. Finansministerns förslag beträffande
            en för låga inkomster gynnsam schablonisering av det s.k. utskyldsavdraget
            har samma syfte. Det bör emellertid framhållas att den föreslagna
            nykonstruktionen liksom de nya bestämmelserna om folkpensionsavgiften
            inte erbjuder några rationella lösningar på längre sikt, utan
            måste ses som en provisorisk nödlösning. Den av finansministern
            föreslagna skatteskalan, till vilken kommer den nya folkpensionsavgiften,
            kan av skäl som anförts i det föregående inte anses till- fredsställande.
            För att undvika icke önskvärda skärpningar i marginalskatterna
            och i någon mån påbörja en reduktion föreslår vi att skatteuttaget
            i inkomst- skikten 16 000 kr.—40 000 kr. (beskattningsbar inkomst)
            för gift skattskyldig sänkes med ytterligare en procentenhet och
            att beträffande ensamstående in- komsttagare skatteuttaget sänkes
            med två procentenheter i inkomstskikten 8 000 kr.—15 000 kr. samt
            med en enhet i inkomstskikten 15 000 kr.—30 000 kr., allt i beskattningsbar
            inkomst. Den av oss föreslagna skatteskalan framgår av nedanstående
            tabell.
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-010.pdf"/>
          <p xml:id="i-ESWPcMVmYypGtgirAbugRm">
            10 Motioner i Andra kammaren, nr 739 år 1965
          </p>
          <p xml:id="i-63JGVao4cktXLSCDNGFtjk">
            Skala för statlig inkomstskatt Gift skattskyldig
          </p>
          <p xml:id="i-TCv7dikpss54K5ZE7z9eAj">
            Heskenöester ink. Nuv. skala I prop. föresl. Vårt försl. Ändr
            de m. 0— 12 5: rnmsmrrlr eg re 10 10 10 — 12— 16 ............
            20 15 15 — 16— 20 ............ 30 22 21 —1 20— 24 oooooo000 os.
            38 27 26 —1 24— 30 ............. 328 34 33 —1 30-— 40 -svsrna
            sar sen rå 43 42 41 —1 40— 60 .....o...c0.0 0. 48 48 48 — 60—100
            ............ 24 54 54 — 100-150 ss «sia ss rr se 59 59 59 — 150—
            = ooooooosvvvs. 65 65 65 —
          </p>
          <p xml:id="i-GSrYQY9Y9NcYHJMKL8924y">
            0— .&amp; 25: rnnrnrnsnårsn 10 10 10 — O- I söner rn nr ne 20 15
            15 = 8&amp;— IJ.oosoooososss 20 22 20 —2 9— 10: :: 0 menar 25 22 20
            —2 10— 12 seems ere rn 25 27 25 —2 12— 15 ............ 30 27 25
            —2 15— 10 1 sö vs msg ana 30 31 30 —1 16— 20 ............ 36 31
            30 —1 20— 25 ............ 41 36 30 —1 205 30 ass means rr 41 40
            39 —1 30— 40 ...o00000 00. 45 44 44 — 40— 60 ............ 49 49
            49 — 60-100 1 sa sa ena rnn in an 54 04 04 — 100-—150 sissosoosos
            59 59 59 — 100-22 =" ötissnrgnng 65 65 65 —
          </p>
          <p xml:id="i-H3EvhAWuiKhS9mMx7hEsoN">
            Det bör särskilt understrykas att den ytterligare sänkning av
            inkomstskatten, som vi här föreslagit i fråga om såväl gifta som
            ensamstående, bör ses som endast ett steg i de fortsatta lättnader
            i inkomstbeskattningen, som enligt vår mening bör utgöra ett väsentligt
            led i en kommande, mera genomgripande skattereform. Vårt förslag
            till skatteskala innebär att tudelningsgränsen som finansministern
            vill höja bibehålles vid nuvarande nivå. Detta innebär att skalan
            för ensam- stående något närmas skalan för gift. Ensamstående
            skattskyldig erhåller alltså en mer markerad lättnad i inkomstskatten.
            Därigenom undvikes att en ev. fram- tida övergång till särbeskattning
            försvåras. Vårt förslag bör ses mot bakgrund av det förhållandet
            att — om regeringsförslaget bifalles — ensamstående i flera inkomstskikt
            skulle få sin marginalskatt höjd. I skiktet 14 000—15 000 kr.
            —
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-011.pdf"/>
          <p xml:id="i-QbQ31haGjJJMHfAU8oEDGZ">
            Motioner i Andra kammaren, nr 739 år 1965 11
          </p>
          <p xml:id="i-VL1WL4DJsJWN3eSNqXuMS1">
            t.ex. — bleve marginalskatten ökad från 41,1 till 43,4 70. För
            något högre inkomster förekommer större höjningar, i några fall
            ända till 5 å 6 Jo, vartill kommer omshöjningen. Vi kan inte finna
            detta vara en rimlig avvägning. Den fortgående inflationen höjer
            det reella skattetrycket. Skatteskalor och ortsavdrag blir andra
            än vad som avsetts. Vi har i tidigare sammanhang ofta pekat på
            detta förhållande. Även skatteberedningen ägnade detta problem
            upp- märksamhet. Vi föreslår att den frågan skyndsamt prövas på
            vad sätt denna skatteskärpande effekt av inflationen skulle: kunna
            undvikas. Olika vägar kan naturligtvis tänkas. Inkomstbortfallet
            för nästa budgetår till följd av de av oss föreslagna lättna-
            derna i skatteskalan kan beräknas till 44 milj. kr. För helt år
            blir skattebort- fallet ytterligare 88 milj. kr. Vad nästa budgetår
            beträffar rymmes den av oss föreslagna skattesänkningen väl inom
            ramen för de besparingar och inkomstför- stärkningar vi i andra
            motioner föreslagit eller i motioner som har vårt stöd. Även för
            helt år uppväges skattebortfallet i stort sett av de' av oss föreslagna
            budgetförstärkningarna. Vi har då givetvis också tagit hänsyn
            till de utgifts- ökningar som skulle uppkomma vid ett bifall till
            våra förslag beträffande ökning av biståndsanslagen till u-länderna,
            ökade insatser för vuxenutbildningen, ökat stöd till kulturlivet,
            till idrotten m. m. I proposition nr 14 föreslår finansministern
            att skatten på cigarretter höjes från den 1 juli 1965. Vi föreslår
            att skatten höjes från 1 april. Med hänsyn till uppbördstekniska
            förhållanden skulle en höjning av cigarrettskatten från sist-
            nämnda tidpunkt medföra en inkomstökning för statsverket med 25
            milj. kr. budgetåret 1965/66. Detta yrkande framföres i särskild
            motion.
          </p>
          <p xml:id="i-ABkdjWDy5F7eR76QyuKedA">
            Hemställan
          </p>
          <p xml:id="i-6o5fHc2bSxXcz37EE64cJu">
            Med hänvisning till det ovan anförda hemställes, A. att riksdagen
            vid behandlingen av Kungl. Maj:ts propo- sition nr 14 måtte 1.
            i skrivelse till Kungl. Maj:t ge till känna vad i motionen anförts
            om särskilda åtgärder för att komma till rätta med en hotande
            fortsatt allmän pris- och kostnadshöjning; 2. i skrivelse till
            Kungl. Maj:t anhålla att riksdagen snarast förelägges förslag
            till en samlad skattereform enligt ovan an- givna riktlinjer,
            syftande till lättnader i den direkta inkomst- skatten samt en
            reformering av den indirekta beskattningen och företagsbeskattningen
            som stärker konkurrensförmåga och kapitalförsörjning; 3. i skrivelse
            till Kungl. Maj:t anhålla att en sammanställ- ning för flerårsbedömning
            av det statliga budgetläget förelägges höstriksdagen att tjäna
            som underlag för debatt rörande plane- ring och avvägning av den
            statliga utgiftsutvecklingen;
          </p>
          <pb facs="riksdagen-motions-pdf/data/1965/mot_1965__ak__739/mot_1965__ak__739-012.pdf"/>
          <p xml:id="i-Ro3CTnrERYqsoWv4ziTxAi">
            Motioner i Andra kammaren, nr 739 år 1965
          </p>
          <p xml:id="i-PBS65HF5P9c2tU6AoCSA94">
            4. i skrivelse till Kungl. Maj:t uttala att den översyn av förmögenhetsskatten
            som inom allmänna skatteberedningen påbörjats måtte slutföras
            utan dröjsmål; 5. i skrivelse till Kungl. Maj:t anhålla att fortsatta
            under- sökningar kommer till stånd rörande metoder att undvika
            in- flationens skattehöjande verkningar samt att förslag i anledning
            härav förelägges riksdagen; 6. fastställa sänkta skalor för den
            statliga inkomstskatten i enlighet med i motionen angivna förslag
            att gälla fr.o.m. den 1 januari 1966, samt B: att vederbörande
            utskott måtte utarbeta förslag till er- forderliga författningsändringar
            i anledning av yttrandet ovan under A. 6.
          </p>
          <p xml:id="i-S5JxL3E3onMXmXdqogwt3D">
            Stockholm den 9 februari 1965
          </p>
          <p xml:id="i-6FSboAT6jAqC4w1R9Zh1WL">
            Bertil Ohlin Sven Wedén Sven Gustafson Henning Gustafsson Manne
            Ståhl Cecilia Nettelbrandt
          </p>
          <p xml:id="i-WuSw2SBvfA5QwER9PiYxMY">
            Brita Elmén Sven Antby
          </p>
        </div>
      </div>
    </body>
  </text>
</TEI>
