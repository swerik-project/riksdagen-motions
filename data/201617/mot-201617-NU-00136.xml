<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-00136">
  <teiHeader>
    <fileDesc>
      <titleStmt>
        <title>Barnarbete och barnslaveri i världen</title>
        <author corresp="i-548HUVvKe8n48M3pQmFeUC">av Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:136 av Amineh Kakabaveh (V)</title>
          <idno type="rdwebb">H402136</idno>
          <rs type="number">136</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H402136/text</ref>
          <ref type="dokument_url_html">http://data.riksdagen.se/dokument/H402136</ref>
          <ref type="dokumentstatus_url_xml">http://data.riksdagen.se/dokumentstatus/H402136</ref>
          <ref type="docx">http://data.riksdagen.se/fil/413A1A3B-7E2C-40C1-BEBC-C691EBE42AC7</ref>
          <ref type="pdf">http://data.riksdagen.se/fil/7C95176A-5B39-4157-AA6D-6E908C64537D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F9AHhg7iPgmcEEDUt2zjcZ" type="signed"/>
        <correspContext corresp="i-F9AHhg7iPgmcEEDUt2zjcZ">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-Taf42NPSortGuRLDvakrds" type="submitted">
          <date when="2016-09-27"/>
          <time when="14:28:26"/>
        </correspAction>
        <correspAction xml:id="i-NGoxZD6KWGCayX7c5gMFES" type="reviewed">
          <date when="2016-09-29"/>
          <time when="08:56:51"/>
        </correspAction>
        <correspAction xml:id="i-MxDb7BMnP1HFRw9JVRKMz1" type="referred">
          <date when="2016-10-14"/>
        </correspAction>
        <correspAction xml:id="i-LWm1Hgw3ZB4NiCTsUYoFif" type="assigned">
          <date when="2018-06-13"/>
          <time when="13:22:47"/>
        </correspAction>
        <correspContext corresp="i-LWm1Hgw3ZB4NiCTsUYoFif">
          <ref type="assignedTo">Näringsutskottet</ref>
        </correspContext>
        <correspAction xml:id="i-TkmcSuNc1GvEfCRewtotxC" type="behandlas_i"/>
        <correspContext corresp="i-TkmcSuNc1GvEfCRewtotxC">
          <ref type="uppgift">2016/17:SfU15</ref>
          <ref type="ref_dok_id">H401SfU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HWZA4g7G91iuQ78LeMmNs4" type="behandlas_i"/>
        <correspContext corresp="i-HWZA4g7G91iuQ78LeMmNs4">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Vbv6pbrXXUa5tyLqG9tRXg" type="behandlas_i"/>
        <correspContext corresp="i-Vbv6pbrXXUa5tyLqG9tRXg">
          <ref type="uppgift">2016/17:CU12</ref>
          <ref type="ref_dok_id">H401CU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RL523CFghtp1wvhw2H3Mqn" type="behandlas_i"/>
        <correspContext corresp="i-RL523CFghtp1wvhw2H3Mqn">
          <ref type="uppgift">2016/17:NU13</ref>
          <ref type="ref_dok_id">H401NU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:136 av Amineh Kakabaveh (V) Barnarbete
          och barnslaveri i världen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UMGMmmTcCwaKjVwhSUb7GR">
            Förslag till riksdagsbeslut
          </head>
          <list style="ol">
            <item xml:id="i-JHB4C9ft3oqHkcjttzh7RR">
              Riksdagen ställer sig bakom det som anförs i motionen om att
              Sverige inom EU och ILO och andra FN-organ bör uppmärksamma stora
              multinationella företags utnyttjande av barnarbete och barnarbetets
              omfattande skadeverkningar och tillkännager detta för regeringen.
            </item>
            <item xml:id="i-Y58jkMSHJZdAp4heyyE13i">
              Riksdagen ställer sig bakom det som anförs i motionen om att
              Sverige bör bli en Fair Trade Nation och tillkännager detta för
              regeringen.
            </item>
            <item xml:id="i-PvAZAGCPmgksWJnPFMw1ok">
              Riksdagen ställer sig bakom det som anförs i motionen om att
              svenska företag som verkar utomlands inte bör nöja sig med att
              betala i landet lagstadgade otillräckliga minimilöner utan bör
              inrikta sig på att betala levnadslöner, och detta tillkännager
              riksdagen för regeringen.
            </item>
            <item xml:id="i-SgX2i2qbUMLLonmgYguZoh">
              Riksdagen ställer sig bakom det som anförs i motionen om att
              svenska företag bör kontrollera att deras underleverantörer inte
              utnyttjar barnarbete i sin verksamhet, och detta tillkännager
              riksdagen för regeringen.
            </item>
            <item xml:id="i-DTw6kBmSkTADxUp7WbKxVc">
              Riksdagen ställer sig bakom det som anförs i motionen om att
              etiska regler bör införas som garanterar att svenska företag inte
              gör affärer med företag som utnyttjar barnarbete, och detta tillkännager
              riksdagen för regeringen.
            </item>
            <item xml:id="i-C6QT33djNKunnHJ7rGQsM5">
              Riksdagen ställer sig bakom det som anförs i motionen om att
              en statlig utredning bör tillsättas som undersöker och lägger
              förslag om hur konsumentmakten ska kunna utvidgas varvid uppmärksamhet
              ska ägnas åt barns villkor och åt förekomsten av barnarbete, och
              detta tillkännager riksdagen för regeringen.
            </item>
            <item xml:id="i-DjTAhgYBcq3mm64qyNz5pV">
              Riksdagen ställer sig bakom det som anförs i motionen om att
              Sverige i EU och FN bör verka för att de stormakter och de stater
              i Europa som gett upphov till socialt och politiskt kaos i världen
              tar sitt ansvar för den flyktingsituation som har uppstått, och
              detta tillkännager riksdagen för regeringen.
            </item>
            <item xml:id="i-QJmK1jyjUW8Ke3a2Pg3aip">
              Riksdagen ställer sig bakom det som anförs i motionen om att
              Sverige inom EU bör verka för att de flickor och unga kvinnor
              som IS/Daish gjorde till sexslavar och som lyckades rymma eller
              bli ”friköpta” bör beviljas asyl i Europa och erbjudas den vård
              de behöver för att kunna leva, och detta tillkännager riksdagen
              för regeringen.
            </item>
            <item xml:id="i-FBngwTH28Lnp2gT2Kawjbe">
              Riksdagen ställer sig bakom det som anförs i motionen om att
              Sverige som enskilt land inom FN och EU bör verka för att flyktingbarn
              får stöd med skolgång och försörjning för att förebygga sexhandel
              och tillfälliga ”äktenskap” med barn, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-Vh1ubyeR8Png3DGMNgz5uY" type="h1">
            Motivering
          </head>
          <p xml:id="i-9ihhbmBWtWvH1LiHPsa13C">
            Det är få som inte känner till att en stor del av världens befolkning
            lever i extrem fattigdom. Men hur detta drabbar barnen uppmärksammas
            mindre, trots att det är de som är de mest utsatta. Fattiga familjer
            tar i desperation till alla tänkbara medel för att klara av sin
            försörjning och klara livhanken. Miljontals föräldrar tvingas
            att låta sina barn arbeta eller tigga. Barnen förlorar sin ungdom.
            Istället tvingas de slita under långa arbetsdagar för magra löner.
          </p>
          <head xml:id="i-MkrK34rYvWHhMUKp48aR6b" type="h2">
            Vad räknas som barnarbete?
          </head>
          <p xml:id="i-Awh2xfbnKP9d7y58omzerq">
            ILO Marking progress against child labour förklarar att allt
            arbete som utförs av barn mellan 5 och 11 år räknas som barnarbete.
            Likaså räknas mer än 14 timmars arbete i veckan utfört av barn
            mellan 12 och 14 år som barnarbete. Vidare är arbete som är skadligt
            för barns hälsa, säkerhet och psykiska utveckling oacceptabelt.
            Arbete som hindrar barn från att gå i skolan är även det enligt
            ILO oacceptabelt.
          </p>
          <p xml:id="i-MNmLUgdyE76yozVTRdnaB3">
            Är man 13 år och hjälper till i familjens hushåll under några
            timmar i veckan räknas det inte som barnarbete. Men det är väl
            känt att i en stor del av världen arbetar barn betydligt mer.
            De exploateras hårt av hänsynslösa arbetsgivare. Deras löner är
            sämre än vuxnas och många arbetsgivare anställer därför hellre
            barn än vuxna. Barnen konkurrerar ut sina föräldrar på arbetsmarknaden.
            Barnen är dessutom ur arbetsgivarens synvinkel en mer lätthanterlig
            grupp av anställda än vuxna. Barnen är i ett fysiskt och kunskapsmässigt
            konstant underläge gentemot arbetsgivaren.
          </p>
          <p xml:id="i-3u2y4zsA4yjpr9kDszs94U">
            Detta tillstånd av underlägsenhet permanentas. I och med att
            barnen tvingas till arbete under långa arbetsdagar blir det ingen
            tid till skolgång.
          </p>
          <head xml:id="i-WcYzLFGZBKzJFENL6sa7NY" type="h2">
            Barnarbetets omfattning
          </head>
          <p xml:id="i-3UXCTJvJncEGYk67pgdZHi">
            Unicef har uppskattat att ungefär 13 procent av alla barn mellan
            5 och 14 år arbetar, vilket motsvarar 150 miljoner barn. Största
            andelen barn i arbete finner man i länder söder om Sahara. Där
            arbetar 25 procent av alla barn mellan 5 och 14 år. Globalt sett
            är jordbruket den sektor inom näringslivet där den i särklass
            största andelen av barnarbetet i världen förekommer – 59 procent,
            vilket innebär att 98 miljoner flickor och pojkar i åldern 5–17
            arbetar med åkerbruk och animalieproduktion. 60 miljoner barn
            arbetar i de farligaste formerna av barnarbete. Statistiken när
            det gäller dödsfall och allvarliga skador till följd av arbetet
            är förfärande inte minst beroende på de kemiska bekämpningsmedel
            som används. Och dessa medel används bland barn med kroppar som
            ännu utvecklas.
          </p>
          <head xml:id="i-2288atm5WoKTkgpxhs5JuA" type="h2">
            Olika former av barnarbete
          </head>
          <head xml:id="i-UDo5RSF5QNB1cP71k1HSaa" type="h1">
            Det är inom fyra områden där barn tvingas till arbete.
          </head>
          <list style="ol">
            <item xml:id="i-3co7bc6hSPpWBqcpca1hn7">
              I familjer, den egna eller andras. Att arbeta i den egna familjen
              har en låg tradition, där barnen hjälpt till med matlagning, städning,
              passa småsyskon m.m. Detta behöver inte vara skadligt, men kan
              bli det på sikt både för barnet och för samhället. Blir arbetsuppgifterna
              för omfattande och för betungande går inte barnet till skolan.
              Deras behov av lek och lärande åsidosätts. Att inte få vara barn
              och leka tär på deras psykiska hälsa. Skolfrånvaron leder till
              dålig utbildning och sämre möjligheter längre fram i livet. Barn
              som arbetar i andra familjer än den egna löper stor risk att bli
              hårt exploaterade på flera sätt än enbart i ekonomiskt avseende.
              Risken för olika typer av övergrepp är stor.
            </item>
            <item xml:id="i-JWAogzG1x1KYfKGFquMKGL">
              Fabriksarbete och gruvor. Barn tvingas att arbeta under omänskliga
              förhållanden i smutsiga och farliga fabriker. De tvingas arbeta
              under slavliknande förhållanden. Barnarbete inom industrin förekommer
              i länder som Pakistan, Indien, Nepal och Brasilien. Barnarbete
              under vedervärdiga förhållanden förekommer bland annat i östra
              Kongo. Här drabbas barnen inte sällan av svåra fysiska men.
            </item>
            <item xml:id="i-2cWTKB9dEybLx6v9Mim1NC">
              Servicearbete. Många barn är engagerade i informellt arbete på
              restauranger, i gatuförsäljning, på hotell och på tåg och bussar.
              Mestadels är det pojkar som arbetar inom servicesektorn.
            </item>
            <item xml:id="i-EpNGp8TEudHATk2njaeZ4y">
              Arbete på gatan. Denna form av barnarbete ökar snabbast. Barn
              putsar skor, tvättar bilar (ofta bilrutor i livsfarlig trafik),
              säljer tidningar, blommor, CD-skivor m.m. Denna typ av barnarbete
              börjar bli allt vanligare i Ryssland och Centralasien.
            </item>
          </list>
          <head xml:id="i-8kqPayK9NEBzD1Z1TpfGgC" type="h2">
            Vilka använder sig av barnarbetare?
          </head>
          <p xml:id="i-XepmMCXE6R8rHxdqX5TuEB">
            Man kan ibland förledas att tro att det är småföretagare och
            familjeföretag som utnyttjar barnarbetare. Och visst förekommer
            det i sådana sammanhang. Men stora mäktiga företag gör det också.
            Då handlar det inte om småskalig produktion. En FN-rapport visade
            redan något årtionde sedan ett omfattande barnarbete i stor skala
            i gruvor i Demokratiska Republiken Kongo för produktion av tantal/koltan,
            som används i datorer världen över. Arbetet barn utförde var hälsovådligt
            och arbetsförhållandena dåliga.
          </p>
          <p xml:id="i-dpif4P1HNeyimBCx2fKca">
            Amnesty International och Afrowatch (Africa Resources Watch)
            har i en ny rapport, This is what we die for: Human rights abuses
            in the Democratic Republic of the Congo power the global trade
            in cobalt, avslöjat att välkända transnationella företag som Apple,
            Microsoft, Samsung, Sony samt biltillverkare som Daimler och Volkswagen
            köper och använder kobolt, som används i litium-jon-batterier.
            Kobolt bryts i gruvor där det förekommer omfattande barnarbete.
            Kobolt säljs till handlare, som i sin tur säljer vidare till Congo
            Dongfanf Mining (CDM), som ägs av det kinesiska företaget Zhejing
            Huayou Cobolt Ltd (Huayou Cobalt).
          </p>
          <p xml:id="i-EG7hLj9vr2RiVXzKuQxSR6">
            Amnesty Internationals utredning använder dokumentation från
            investerare för att visa hur Huayou Cobalt och dotterbolaget CDM
            bearbetar kobolten innan de säljer det vidare till tre tillverkare
            av batterikomponenter i Kina och Sydkorea. Dessa bolag säljer
            i sin tur till batteritillverkare som hävdar att de levererar
            till teknikföretag som Apple, Microsoft, Samsung, Sony, samt biltillverkare
            som Daimler och Volkswagen.
          </p>
          <p xml:id="i-Ui2E23EZWkopygTqzJE8Sj">
            Sverige bör inom EU och ILO och andra FN-organ uppmärksamma stora
            multinationella företags utnyttjande av barnarbete och barnarbetets
            omfattande skadeverkningar. Detta vill jag att riksdagen skall
            ställa sig bakom och tillkännager detta för regeringen.
          </p>
          <head xml:id="i-2xRaRuCjT7ZnjbKjaiQdkP" type="h2">
            Individuella och samhälleliga skador till följd av barnarbete
          </head>
          <p xml:id="i-T4bTF6qDpFz6MmrUfQU579">
            Bristen på skola och utbildning i världen är omfattande och det
            drabbar särskilt flickor i grundskoleåldern. De utgör 31 miljoner.
            Kvinnliga ungdomar som inte går i skolan uppgår till 34 miljoner.
            När det gäller flickors och unga kvinnors utbildning och skolgång
            är det inte bara behovet av en nödvändig inkomst som spelar in.
            Flickor och unga kvinnor hindras också i sin utbildning av religiösa
            föreställningar, tradition eller osäker skolväg. Det finns kulturella
            hinder såsom patriarkala strukturer, där månggifte, tvångs- och
            barnäktenskap förekommer och man menar att deras plats är i hemmet
            och inte i samhället.
          </p>
          <p xml:id="i-Ekw8n6nDGGuDGxKePCfNdb">
            Paradoxalt nog visar forskningen att utbildning av flickor är
            det mest effektiva sättet att lösa socioekonomiska problem. Utbildade
            flickor och kvinnor får bättre inkomster som vuxna, gifter sig
            senare och har bättre kunskaper om sina rättigheter och kan leva
            ett värdigt liv och arbeta för att bekämpa barnarbete.
          </p>
          <head xml:id="i-SzGfehbQh8aYzoaahba9nT" type="h2">
            Vad görs idag mot barnarbete?
          </head>
          <p xml:id="i-6bKimWipekNc84S1rNcyeZ">
            Det görs insatser för att minska barnarbetet i värden. Unicef,
            ILO har ett antal stödprojekt i detta syfte. Man samarbetar med
            regeringar på olika håll i världen i detta syfte. Barn som har
            farliga arbeten söks upp och får hjälp. Många frivilligorganisationer
            har utvecklat en rad program för att föra barnens talan, understödja
            deras möjligheter till utbildning m.m.
          </p>
          <p xml:id="i-HBGfcZGc9tYPDYRhrUSBW1">
            För oss i Sveriges riksdag borde det vara en självklarhet att
            förmå vårt lands regering att påverka situationen på ett sådant
            sätt att barns levnadsvillkor och utbildningsvillkor förbättras.
            För att en sådan strävan ska kunna bli verklighet måste barnarbete
            bekämpas.
          </p>
          <p xml:id="i-3oeYQN2vRG8ADEcsDNh4BN">
            Regeringen har tagit initiativ till att försöka göra Sverige
            till en Fair Trade Nation, vilket är lovvärt. Avsikten är att
            Sverige skall arbeta för att svensk handel sker med företag som
            producerar under mänskliga villkor. Det har förekommit en omfattande
            rapportering under senare år om omänskliga arbetsvillkor, usel
            arbetsmiljö, undermåliga fabriksbyggnader och naturligtvis också
            om barnarbete.
          </p>
          <p xml:id="i-Y21xapFSn1nyRG87pTPwan">
            Sverige ska självklart bli en Fair Trade Nation.
          </p>
          <p xml:id="i-47bXi9K1Ut9wuN44FX2wko">
            Detta vill jag att riksdagen skall ställa sig bakom och tillkännager
            detta för regeringen.
          </p>
          <p xml:id="i-SggaDEnFg2xfHd7voLDo6G">
            Människors villkor kan påverkas av hur vi bedriver handel med
            andra länder. Vi kan påverka förhållandena i andra länder genom
            att ställa hårdare krav på offentlig upphandling. Det ligger i
            skattebetalarnas intresse att få veta vart deras pengar går när
            de gör sina inköp.
          </p>
          <p xml:id="i-S6xkVpSatynzwm6CVsRhaT">
            Men det finns flera andra vägar man kan gå för att påverka barnens
            villkor och bekämpa barnarbete. Man behöver inte inskränka sig
            till statens, kommunernas och landstingens upphandling.
          </p>
          <p xml:id="i-NLqesRFdHfZzzYdoYkeaDo">
            Men människors villkor och barnens villkor påverkas inte bara
            av hur handeln bedrivs i världen. Sverige bör inte begränsa sig
            till att bara vara en Fair Trade Nation utan övergå till att bli
            en Fair Nation. Ett riksdagsbeslut skulle ge legitimitet åt att
            man på flera områden – inte bara i handelsfrågor – övergick från
            vackra verbala formuleringar till tydlig, handfast handling.
          </p>
          <p xml:id="i-Go3wgTnr4hB5stQpNhEXGX">
            Detta vill jag att riksdagen skall ställa sig bakom och tillkännager
            detta för regeringen.
          </p>
          <p xml:id="i-YYqUnE5CcRNJFXibzR3Uey">
            Detta skulle bl.a. innebära att svenska företag inkluderas i
            detta arbete. Många svenska företag som verkar utomlands har på
            eget initiativ ställt upp uppförandekoder för sin verksamhet när
            det gäller arbetstider och arbetsvillkor m.m. Svenska företag
            nöjer sig emellertid med att betala vad som stadgas i andra länders
            lagar om minimilöner. Inte sällan är dessa löner så låga att de
            är svåra leva på. Istället för att betala sådana magra minimilöner
            bör de inrikta sig på att betala levnadslöner till vuxna och arbeta
            aktivt för att barnarbete avskaffas. Detta vill jag att riksdagen
            skall ställa sig bakom och tillkännager detta för regeringen.
          </p>
          <p xml:id="i-JagBDbUJU5ENxZCzcwzFzu">
            Även om svenska företag i länder där det förekommer mycket barnarbete
            strikt följer en egen uppförandekod kan de ha underleverantörer
            som inte gör det. Svenska företag bör därför även kontrollera
            att även deras underleverantörer inte utnyttjar barnarbetare i
            sin produktion.
          </p>
          <p xml:id="i-4yGzqhDGKKYrw1pd3uNYov">
            Detta vill jag att riksdagen skall ställa sig bakom och tillkännager
            detta för regeringen.
          </p>
          <p xml:id="i-AYtH1v6dqEuQJnW8ey9sBo">
            Etiska regler bör också införas som garanterar att svenska företag
            inte gör affärer med företag som utnyttjar barnarbete.
          </p>
          <p xml:id="i-J3yb15jU1voEGvUgV5aXUg">
            Detta vill jag att riksdagen skall ställa sig bakom och tillkännager
            detta för regeringen.
          </p>
          <p xml:id="i-JgPtxWvvyyGrchq9QLGdrd">
            I begreppet Fair Nation omfattas inte bara statens, kommunernas,
            landstingens och företagens uppträdande och ansvarstagande. Där
            ingår även den individuella medborgarens ansvar – det som vanligen
            kallas konsumentmakt. Mången konsument vill säkert veta under
            vilka villkor de varorna de köper är producerade. De vill veta
            om produktionen ägt rum under anständiga villkor såsom organisationsfrihet
            för fackföreningar, i enlighet med vad som stadgas om mänskliga
            rättigheter och om kvinnors och barns rättigheter m.m. Detta förutsätter
            dock att konsumenten informeras om produktionsvillkoren. Det bör
            alltså klart framgå av varudeklarationerna om det t.ex. förekommit
            barnarbete då varorna producerats. Här måste det göras enklare
            för konsumenten när hon eller han ska ta ställning vid köptillfället.
          </p>
          <p xml:id="i-17aL27xGeiqFRKEwF8Wdam">
            En statlig utredning bör tillsättas som undersöker och lägger
            förslag om hur konsumentmakten skall kunna utvidgas. Särskild
            uppmärksamhet skall ägnas åt barns villkor och åt förekomsten
            av barnarbete. Detta vill jag att riksdagen skall ställa sig bakom
            och tillkännager detta för regeringen.
          </p>
          <head xml:id="i-HHgFZmeoqA9HSd4NHmEXq1" type="h2">
            Flyktingbarn och barnarbete
          </head>
          <p xml:id="i-9ZkZcYTqR7jJ8pfL22cD9x">
            I den situation som råder på flera håll i världen, där människor
            tvingas fly från krig och förföljelse och hamnar i flyktingläger
            i främmande land, råkar barnen särskilt illa ut som just barnarbetare.
            I flera länder vill inte eller får inte enligt lag arbetsgivarna
            anställa vuxna flyktingar. Så kunde vi exempelvis lyssna till
            Dagens eko den 4 september i år (2016) hur arbetsgivarna genom
            kryphål i den jordanska lagstiftningen kan kringgå ett anställningsförbud
            för flyktingar och istället anställa flyktingbarn. Dessa barn,
            ofta från flerbarnsfamiljer, arbetar upp till 12 timmar om dagen
            i t.ex. tomatodlingar. Arbetsgivarna menar att de hjälper flyktingfamiljerna,
            men samtidigt är barnens löner så låga att de inte räcker att
            leva på.
          </p>
          <p xml:id="i-VEP9JXA29VmojFN8uKv2pH">
            Det pågår i Mellanöstern, där flyktingsituationen för närvarande
            är mycket svår, ett cyniskt utnyttjande av barn som arbetskraft
            och med barnäktenskap och tillfälliga ”äktenskap” med flickebarn
            har sexhandel och sexslaveri ökat i många länder där flyktingbarn
            inte har någon trygghet. Men inte sällan är det inte barnens arbetskraft
            som är till salu utan barnen själva. I den situation som råder
            händer det att rika människor köper barn – särskilt unga flickor
            – av föräldrar i fattiga familjer i mycket dunkla syften. Under
            föregivande att ta hand om dem utnyttjas de som slavarbetare eller
            som sexslavar.
          </p>
          <p xml:id="i-PxQ4mP8Q9Ze7CAc45hv3hi">
            I spåren av de politiska oroshärdar vi kunnat se blossa upp i
            Mellanöstern efter USA:s och dess bundsförvanters krig i Irak
            med socialt och politiskt kaos eller i stater med regimer anfrätta
            av korruption som exempelvis i Centralasien efter Sovjetunionens
            sammanbrott, har följt människohandel, prostitution och barnslaveri.
          </p>
          <p xml:id="i-BAo4wHFft3nuV36qYw5ffz">
            IS/Daish i Mellanöstern och Boko Haram i Nigeria är det tydligaste
            tecknet på hur ett urskiljningslöst mördande, slaveri och de vedervärdigaste
            formerna av patriarkalt förtryck tar sig uttryck – och gör det
            med religionen som täckmantel.
          </p>
          <p xml:id="i-CGhVBx1oD4LKs9mAwb7uwW">
            Det politiska och sociala kaos och väldiga flyktingströmmar,
            som världens stormakter genom sin politik givit upphov till, borde
            dessa även ta ansvar för. Detta görs dock inte. Flera andra stater
            som deltog i det krig som ledde till allt detta gör det inte heller.
          </p>
          <p xml:id="i-7RJna6BjAMoRDjdWVvVeXJ">
            Sverige måste därför i EU och FN verka för att de stormakter
            och de stater i Europa som givit upphov till det sociala och politiska
            kaos som de skapat i världen tar sitt ansvar för den flyktingsituation
            som uppstått i världen.
          </p>
          <p xml:id="i-8dGP1tiNWCppnte66mymUp">
            Detta vill jag att riksdagen skall ställa sig bakom och tillkännager
            detta för regeringen.
          </p>
          <head xml:id="i-K9ULAXTSQgztgCV7viDAWQ" type="h2">
            Bland flyktingarna är det barnen som är de mest utsatta
          </head>
          <p xml:id="i-DNekamyLfT2xEJik8LN1RD">
            Sverige måste därför verka för att EU och FN och andra internationella
            organ ger särskilt prioritet åt flyktingbarnen.
          </p>
          <p xml:id="i-EmJciU587CxRnaX1NUfkhk">
            Detta vill jag att riksdagen skall ställa sig bakom och tillkännager
            detta för regeringen.
          </p>
          <p xml:id="i-BdqwhPci1TVt8a3Jvsz71V">
            Det mest uppskakande av allt som hänt under de senaste är den
            behandling som ett par tusentals flickor och unga kvinnor drabbades
            av under IS/Daish våldsamma framfart var när IS/Daish tog flickor
            och unga kvinnor som sexslavar. Några hundra av dessa har lyckats
            rymma eller bli ”friköpta”. De är oerhört traumatiserade av den
            behandling de fått av IS. Men deras situation blir inte bättre
            i den nya ”friheten”, eftersom de av sina egna familjer, släkt
            och klaner blir betraktade som fallna eller förbrukade. De har
            ingen plats i det samhälle de återvänder till efter fångenskapen.
            Denna grupp av kvinnor måste beviljas asyl i Europa och erbjudas
            den vård de behöver för att kunna leva vidare. Det är något Sverige
            borde verka för inom EU och andra internationella organisationer.
          </p>
          <p xml:id="i-JqJs8Nq6v6z13D7uZU2Peo">
            Detta vill jag att riksdagen skall ställa sig bakom och tillkännager
            detta för regeringen.
          </p>
        </div>
        <div type="motSignatures">
          <list>
            <item xml:id="i-Kbk6ADS746kNtrHnUEDxtQ">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
