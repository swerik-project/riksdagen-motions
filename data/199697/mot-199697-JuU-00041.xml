<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-JuU-00041">
  <teiHeader>
    <fileDesc>
      <titleStmt>
        <title>med anledning av prop. 1996/97:164 Europol</title>
        <author corresp="i-LzYBGnvuhNHdQ7LQKPA6UJ i-LzYBGnvuhNHdQ7LQKPA6UJ">av Gudrun Schyman (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:164 Europol</title>
          <idno type="rdwebb">GK02Ju41</idno>
          <rs type="number">Ju41</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GK02Ju41/text</ref>
          <ref type="dokument_url_html">http://data.riksdagen.se/dokument/GK02Ju41</ref>
          <ref type="dokumentstatus_url_xml">http://data.riksdagen.se/dokumentstatus/GK02Ju41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman </name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Wao7w98aDcggGNE3yoSgoD"/>
        <correspContext corresp="i-Wao7w98aDcggGNE3yoSgoD">
          <ref>Proposition 1996/97:164</ref>
        </correspContext>
        <correspAction xml:id="i-NmtaPDBanQcReG6R6EqZPc" type="signed"/>
        <correspContext corresp="i-NmtaPDBanQcReG6R6EqZPc">
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-LzYBGnvuhNHdQ7LQKPA6UJ"/>
        </correspContext>
        <correspAction type="referral" xml:id="i-UNP9kjqitLTRfr3y8hRV9K">
          <date when="1997-06-12"/>
        </correspAction>
        <correspAction type="dismissal" xml:id="i-YNzveT5QyN7jsa2LakyeT1">
          <date when="1997-06-12"/>
        </correspAction>
        <correspAction type="submission" xml:id="i-2B4JSZTDmFhyeGapKCPQ4E">
          <date when="1997-06-11"/>
        </correspAction>
        <correspAction type="referral" xml:id="i-ToidSLi7znmDkUtnrognN2">
          <date when="1997-06-12"/>
        </correspAction>
        <correspAction type="dismissal" xml:id="i-QueQuqPBwbxC7WdCJ73Ydp">
          <date when="1997-06-12"/>
        </correspAction>
        <correspAction type="submission" xml:id="i-PhqcxFUJGm9WX12MmsqqFs">
          <date when="1997-06-11"/>
        </correspAction>
        <correspAction type="assigned" xml:id="i-6kFmYh5DVZsKG4QH2RUNap"/>
        <correspContext corresp="i-6kFmYh5DVZsKG4QH2RUNap">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_JU_0041/mot_199697_JU_0041-0001.pdf"/>
      <div type="motHeader" xml:id="i-LGkL9ijUxykPgZnumAHM2p">
        <div type="motTitle" xml:id="i-KDJvkvDi3edCj7V72vLgaV"/>
        <div type="motSubmissionInfo" xml:id="i-8G7dKXSZ747HG1yNx6Bn9b"/>
      </div>
      <div type="motBody" xml:id="i-XdcFAcnzzecCtQgum4UKZL">
        <div xml:id="i-Mwy7mfeK3eXVGZ4RAYdsZA">
          <p xml:id="i-M6c8bUuo6puuHPRaFnmJJr">
            1996/97 Ju4t Ju37-41
          </p>
          <p xml:id="i-impPDrvLjFaJyZ3ATTYLX">
            Motion till riksdagen
          </p>
          <p xml:id="i-EumPL2Bw7qUgu3oZvPr4Gc">
            105892 Ju41
          </p>
          <p xml:id="i-Y7bEqYpvU3nfTFs97JjBd6">
            av Gudrun Schyman m.fl. (v) med anledning av prop. 1996/97:164
            Europol
          </p>
          <p xml:id="i-Xys5A9dyxG8QCfiY1JD8xH">
            Regeringen föreslår i propositionen att riksdagen skall godkänna
            dels Europolkonventionen, dels tilläggsprotokollet till konventionen
            om behörighet för EG-domstolen att lämna förhandsavgöranden till
            nationella domstolar om konventionens tolkning, dels regeringens
            förklaring i anslutning till tilläggsprotokollet. Det föreslås
            vidare en ny lag om rätt för svenska domstolar att i vissa fall
            begära förhandsavgörande av EG-domstolen. Regeringen föreslår
            även ändringar i lagen om polisregister och lagen med vissa bestämmelser
            om internationellt samarbete på brottmålsområdet. En ny överlåtelse
            av beslutanderätt till Europeiska gemenskaperna måste enligt 10
            kap. 5 8 första stycket regeringsformen beslutas av riksdagen
            antingen med kvalificerad majoritet eller i den ordning som gäller
            stiftande av grundlag. Tilläggs- protokollet med därtill hörande
            förklaring måste godkännas av riksdagen i samma ordning.
          </p>
          <p xml:id="i-Gs2vknHhHecFm6kP9VYiRy">
            2Vänsterpartiets inställning
          </p>
          <p xml:id="i-9fPxC95BY6U3begMWme6MS">
            Vänsterpartiet hemställer att riksdagen skall avslå propositionen.
            Konventionen uppfyller inte grundläggande krav på garantier för
            medborgarnas integritet och rättssäkerhet. En annan avgörande
            invändning är den nästan totala frånvaron av parlamentarisk insyn
            och kontroll beträffande konventionens tillämpning. Europaparlamentet
            saknar — eftersom det rör sig om en mellanstatlig konvention —
            praktiskt taget alla möjligheter till insyn och kontroll. De nationella
            parlamentens rätt till sådan insyn och kontroll styrs helt av
            den nationella lagstiftningen. Regeringen föreslår ingenting för
            att riksdagen skall tillförsäkras en sådan rätt. Konventionen
            får i väsentliga delar sitt innehåll genom tillämpningsföreskrifter
            och beslut som fattas av Europols styrelse. Därför skulle riksdagen
            — om den beslutar att bifalla propositionen — medverka till att
            Europols styrelse får en oerhörd makt i frågor av grundläggande
            betydelse för den enskildes integritet. Vänsterpartiet anser att
            det är nödvändigt att förstärka det europeiska samarbetet mot
            den gränsöverskridande kriminaliteten. Det finns redan i Europa
            ett tätt nät av bi- och multilaterala överenskommelser för samarbete
            mellan brottsbekämpande myndigheter, t.ex. inom EU, mellan EU
            och tredje land, regionala samarbetsavtal osv. Exempel på fungerande
            multilateralt samarbete är den nordiska passunionen och Östersjörådet.
            Internationellt äger
          </p>
          <pb facs="riksdagen-motions-pdf/data/199697/mot_199697_JU_0041/mot_199697_JU_0041-0002.pdf"/>
          <p xml:id="i-DaX1Y9vxqFmZJY6mpndXeQ">
            samarbete för brottsbekämpning rum genom bl.a. Interpol, inom
            FN, Europarådet och G 7-gruppens Financial Action Task Force.
            Det finns goda möjligheter att ytterligare utveckla samarbete
            av den typ som här exemplifierats i stället för att bygga upp
            en ny byråkrati — som eventuellt också kommer att få operativa
            befogenheter efter beslut på EU:s regerings- konferens.
          </p>
          <p xml:id="i-B2TUXt9jaNc67M1Nk53PEZ">
            3Europols datasystem
          </p>
          <p xml:id="i-K7uR6wn5sTUY8q3gR6SAwe">
            Konventionens regler om datainsamling är utomordentligt lösliga.
            Enligt konventionen skall data insamlas och bearbetas inte bara
            beträffande brott och misstänkta brott utan också beträffande
            personer för vilka graverande omständigheter i förhållande till
            nationell lagstiftning ger anledning att anta att de kommer att
            begå brott inom Europols behörighet. Länsstyrelsen i Stockholms
            län ställer i sitt remissvar frågan vad som menas med ”vissa graverande
            omständigheter” och om sådana uppgifter kommer att finnas i de
            svenska informationsregistren. Föreskrifterna med närmare regler
            för analysregistren enligt artikel 10.1 tredje stycket finns inte
            tillgängliga för riksdagen i detta lagstiftningsärende. Men i
            propositionen nämns att uppgifter om enskilds politiska och religiösa
            åskådning, ras, etniska ursprung, hälsa och sexuella läggning
            får registreras. Men bara om de är ”strikt nödvändiga” och kompletterar
            andra uppgifter i registret. Andra som kommer att kunna bli föremål
            för registrering enligt artikel 10 i konventionen är vittnen,
            brottsoffer och personer som kan antas bli brottsoffer i framtiden.
            House of Lords” Select Committee on the European Communities publicerade
            den 25 april 1995 Europol Report. Vid den hearing som utgjort
            underlag för rapporten framförde Charles Raab vid Edinburgh University
            uppfattningen att kravet att Europol skall ”take account of ”
            Europarådets rekommendation om dataskydd var alltför svagt. Han
            ansåg att ytterligare osäkerhet orsakades av att kritiska delar
            av dataskyddet överlämnades till Europols styrelse för senare
            komplettering. Flera remissinstanser före- språkade att hela Europarådsrekommendationen
            skulle inarbetas i Europol- konventionen. Vänsterpartiet delar
            den uppfattningen. Kommittén uttalade som sin mening att samtliga
            medlemsstater borde åläggas att ge rättsligt bindande effekt åt
            rekommendationen. Detta skulle kräva att rekommendationen skrevs
            om för att motsvara en bindande
          </p>
          <p xml:id="i-MEStmDAhpyTJ8hu9WcbFPi">
            internationell konvention. Eftersom ett sådant förfarande sannolikt
            skulle fördröja ratificeringen av konventionen ansåg kommittén
            det vara ett — låt vara mindre tillfredsställande — alternativ
            att kräva full överensstämmelse mellan den nationella lagstiftningen
            och rekommendationen som ett lång- siktigt mål. Det förhållandet
            att Europol självt blott skall ”take account of” principerna i
            Europarådskonventionen anser kommittén otillräckligt. Europol
            borde åläggas att iaktta alla skyldigheter enligt konventionen.
            Vänsterpartiet delar kommitténs uppfattning om Europarådskonventionen
            och rekommenda- tionens status i Europolkonventionen och konstaterar
            samtidigt att den
          </p>
          <p xml:id="i-KKGcRvqZoYSXrcypb62HFq">
            Mot. 1996/97Ju41
          </p>
          <p xml:id="i-FdyP68zDCuCaJSZv1WVPHk">
            15
          </p>
          <pb facs="riksdagen-motions-pdf/data/199697/mot_199697_JU_0041/mot_199697_JU_0041-0003.pdf"/>
          <p xml:id="i-SqsAZVtUX1jig2VW59Pf4r">
            Mot.
          </p>
          <p xml:id="i-4b9NSd9AqxQqh42TQBjqfB">
            16
          </p>
          <p xml:id="i-4bC4WcUs7wjQKSKfexyVu9">
            1996/97Ju41
          </p>
          <p xml:id="i-GZPqBjsxMEbJQvDnFoHJBR">
            svenska översättning av konventionen som regeringen lämnat till
            riksdagen är felaktig på denna avgörande punkt. ”Take account
            of ” översätts i artikel 14 1 stycket korrekt med ”ta hänsyn till”,
            i tredje stycket samma artikel är översättningen ”iaktta” vilket
            har en helt annan innebörd.
          </p>
          <p xml:id="i-JtAm6dM9txrqbzEMkz3qWG">
            4Den enskildes tillgång till uppgifter om sig själv
          </p>
          <p xml:id="i-KzXVXJ7G3LN5GbKRf3Vgtv">
            Det existerar inga som helst garantier för att den enskilde kan
            få tillgång till uppgifter om sig själv som Europol lagrar. Artikel
            19 i konventionen stadgar att utlämnande av uppgifter skall vägras
            bl.a. om det är nödvändigt för att Europol vederbörligen skall
            kunna utföra sina arbetsuppgifter och även för att skydda medlemsstaternas
            säkerhet och allmän ordning och för att bekämpa brott. The Select
            Committee on the European Communities anser att undantaget för
            att Europol vederbörligen skall kunna utföra sina uppgifter innebär
            att all information som Europol lagligen innehar kommer att kunna
            hemlighållas för den som informationen avser. Vänsterpartiet anser
            att reglerna om den enskildes rätt att ta del om uppgifter om
            sig själv är av fundamental betydelse för att undanröja risker
            för allvarliga felaktigheter vilka i sin tur kan leda till fruktansvärt
            allvarliga konsekvenser för den enskilde. Samtidigt står det fullkomligt
            klart att det är omöjligt att ge den enskilde obegränsad rätt
            till information om vad som finns lagrat om vederbörande. Men
            som reglerna nu utformats saknas varje avvägning mellan myndigheternas
            intressen och den enskildes rättstrygghet och integritet. Den
            enskilde betyder intet och myndigheterna allt.
          </p>
          <p xml:id="i-Gc3FiiNgXt8mfoyMHpa1tv">
            5Överföring av uppgifter till tredje land
          </p>
          <p xml:id="i-NRK53aAJpCG1JzahUzFEyb">
            I Europolkonventionens artikel 18 regleras överföring av uppgifter
            från Europol till tredje land och utomstående instanser. Regleringen
            är synnerligen oprecis beträffande den avgörande frågan vilken
            nivå på dataskyddet som skall krävas av ett tredje land som villkor
            för överföring av personuppgifter. Den nederländska Meijerskommittén
            har påpekat att det är viktigt att vara medveten om att utlämnandet
            av information utanför EU kan få konse- kvenser som anhållanden
            och bestraffning av personer. Vänsterpartiet anser att det saknas
            tillräckliga garantier för att tredje land som mottar uppgifter
            från Europol behandlar dessa i överensstämmelse med vad som krävs
            av en rättsstat. Det kan i detta sammanhang påpekas att det var
            just av sådana skäl som Interpol inte ansetts vara ett lämpligt
            instrument för att utveckla ett europeiskt polissamarbete.
          </p>
          <p xml:id="i-V4U5tfdxsFU91ZHzfqsFFJ">
            6Europols gemensamma tillsynsmyndighet
          </p>
          <p xml:id="i-SMERjxGrjsVVxyzwKoYbki">
            I konventionens artikel 24 finns regler för Europols gemensamma
            tillsynsmyndighet. Myndigheten skall ha tillsyn över att lagring,
            behandling och användning av personuppgifter sker på ett sätt
            som inte strider mot konventionen eller kränker enskildas rätt.
            Europol har dock ingen skyldighet att följa tillsynsmyndighetens
            beslut utom vad gäller överklaganden enligt artiklarna 19.7 och
            20.4. Denna relativa maktlöshet kontrasterar starkt mot de
          </p>
          <pb facs="riksdagen-motions-pdf/data/199697/mot_199697_JU_0041/mot_199697_JU_0041-0004.pdf"/>
          <p xml:id="i-PGqFRmzJhrkRiTgs8KAHNF">
            betydligt större maktbefogenheter som tillsynsmyndigheten i EU:s
            datadirektiv kommer att få. Vänsterpartiet anser att den gemensamma
            tillsynsmyndigheten för Europol borde ha fått åtminstone motsvarande
            befogenheter.
          </p>
          <p xml:id="i-U3ReqJhUSfMkeMjvf4J7TE">
            7Europols ändamål — en in blanco-check för ministerrådet
          </p>
          <p xml:id="i-SzSGM4FhDWxoT7up7hsWrc">
            I artikel 2 anges de brottstyper som Europol skall ägna sig åt.
            Men i en bilaga till konventionen anges ytterligare 22 brottstyper
            som ministerrådet genom enhälligt beslut kan föra till listan
            över brott som Europol skall arbeta med. Härigenom kommer riksdagen
            att genom att ratificera konventionen ge ministerrådet en in blanco-check
            att föra in praktiskt taget all brottslighet under Europols kompetens.
            Några av de särskilt angivna slagen av brott — människosmuggling,
            dokumentförfalskning och illegalt arbete — visar att ett av syftena
            med Europol är att försöka hejda utomeuropeisk invandring, något
            som oundvikligen också kommer att drabba flyktingar med genuint
            skyddsbehov.
          </p>
          <p xml:id="i-Psh6m15Ms4XbqNoHUsZkvU">
            8Operativa befogenheter för Europol?
          </p>
          <p xml:id="i-6GHE1tW5YWK7u83UQL9Wme">
            Den konvention om Europol som nu ligger på riksdagens bord innehåller
            inga synbara operativa befogenheter för Europol. Men i ordförandeskapets
            sammanfattning från Dublintoppmötet i december 1996 sägs att Europol
            skall ha operativa befogenheter och samarbeta med de nationella
            myndigheterna i detta syfte. En konfidentiell tysk rapport från
            IGC-mötet den 27-28 januari noterar att den tyske statssekreteraren
            Hoyer igen insisterade på vikten av att ge Europol operativa befogenheter.
            Storbritannien, Danmark samt ytterligare några delegationer motsatte
            sig en sådan förändring. Storbritannien motsatte sig även fixerandet
            av tidsgränser för den gradvisa utvidgningen av Europols befogenheter.
            Sverige, tillsammans med Italien och Österrike, stödde däremot
            den fransk-tyska linjen att införa sådana tidsgränser. Det nederländska
            ordförandeskapet tog upp ”den kniviga frågan” om hur Europols
            maktbefogenheter skulle kunna utvidgas utan att konventionen skulle
            behöva ändras med följande behov av ratificering. Ordförandeskapet
            kan ha styrkts av ett utlåtande från ministerrådets rättstjänst.
            Enligt den tyska rapporten har rättstjänsten den uppfattningen
            att Europolkonventionen innehåller bestämmelser som tillåter att
            konventionen förändras på ett förenklat sätt, dvs. utan krav på
            godkännande från de nationella parlamenten. Med dessa operativa
            befogenheter för Europol blir bestämmelserna i artikel 41 om privilegier
            och immunitet för Europolanställda både absurda och farliga, stridande
            mot rättsstatens grunder. Vänsterpartiet motsätter sig med eftertryck
            immunitetsregler gentemot exempelvis straffbestämmelser i medlemsstaterna.
          </p>
          <p xml:id="i-4ttgGFyGWAexrGirXxwHU6">
            9Hemställan
          </p>
          <p xml:id="i-E3H3iWrgUCcD5v4yymkYDk">
            Med hänvisning till det anförda hemställs att riksdagen avslår
            proposition 1996/97:164 Europol.
          </p>
          <p xml:id="i-p8CS8prLowQv2xTZs9TW7">
            Mot. 1996/97Ju41
          </p>
          <p xml:id="i-TQR8vE8DrWz5UaPgAau3ND">
            17
          </p>
          <pb facs="riksdagen-motions-pdf/data/199697/mot_199697_JU_0041/mot_199697_JU_0041-0005.pdf"/>
          <p xml:id="i-Jm3NsgiUM1h2cJU981aRs">
            Mot. 18 1996/97Ju41
          </p>
          <p xml:id="i-JAxpRjKwcsCDWZgPZVyJQk">
            Stockholm den 11 juni 1997
          </p>
          <p xml:id="i-8fVuEQzuTsSefS3Ny1yFGA">
            Gudrun Schyman (v)
          </p>
          <p xml:id="i-NV8MDgFwNV28TH1V1e6sEF">
            Hans Andersson (v) Ingrid Burman (Vv) Lars Bäckström (v) Owe
            Hellberg (v) Tanja Linderborg (v) Eva Zetterberg (v)
          </p>
          <p xml:id="i-2Dp7jJZWfUW9UfT1hPWtXR">
            Alice Åström (v)
          </p>
        </div>
      </div>
    </body>
  </text>
</TEI>
