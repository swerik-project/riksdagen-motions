<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__319/mot_1932__ak__319-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 319. 23
          </p>
          <p>
            Nr 319.
          </p>
          <p>
            Av herr Weijne, angående brottslig ungdoms tillrättaförande i
            större utsträckning än för närvarande, utan insättning i uppfostringsanstalt.
          </p>
          <p>
            Under sistlidne sommar förekommo några uppmärksammade olovliga
            avvikanden från uppfostringsanstalterna Hall och Bona. På den
            först- nämnda anstalten voro därtill ett par elever berusade efter
            permission och begingo övervåld mot befälet. Detta i förening
            med en upprörande hän- delse vid en dansk uppfostringsanstalt
            föranledde en livlig diskussion i pressen om vanartig och brottslig
            ungdoms behandling. I allmänhet kri- tiserade man starkt systemet
            att föra samman en mängd ganska olikarta- de elever på en anstalt.
            Man menade, att de sämre elementen lätt bli de tongivande, och
            att alltså relativt ofördärvade pojkar löpa en viss risk att utvecklas
            i felaktig riktning vid insättande i anstalt. En känd stockholms-
            advokat betecknade rent av Hall och Bona som »förbrytareskolor».
            Säkerligen sköt kritiken åtskilligt över målet. Man förbisåg bland
            an- nat, att uppfostringsanstalterna ofta få ta hand om elever,
            som äro psy- kiskt undermåliga, liksom att intelligensnivån bland
            internerna i allmän- het ligger åtskilligt under genomsnittet.
            Rymningar äro heller ingen lämplig utgångspunkt för kritiken.
            Natur- ligtvis kunna massavvikanden tyda på, att något är fel
            i systemet. Men att helt förhindra rymningar låter sig ej göra
            annat än genom sträng be- vakning. En sådan hör dock fängelset
            till. På en uppfostringsanstalt måste alltid en viss frihet finnas.
            Man kan inte fostra människor i bur, så att de bli skickade för
            det fria livet ute i samhället. Särskilt blir den första tiden
            av anstaltsvistelsen kritisk. Eleven sak- nar hemmet och kamraterna.
            Det ordnade livet är honom motbjudande. Redan den ordentligt lagade
            maten passar honom inte. Han är ofta van vid kaffe, cigarretter
            och ett fritt vagabondliv. Att han då omedelbart skall finna sig
            till rätta, är väl mycket begärt. Han befinner sig i en känslostämning,
            som mycket lätt kan resultera i rymningsförsök. I regel är det
            också nykomlingar, som söka att på detta sätt bli kvitt an- staltslivet.
            Och när någon gång äldre elever avvika, är ofta anledningen en
            i sig själv kanske obetydlig kontrovers, som satt allt för starka
            spår i ett abnormt känsligt sinne. Med något större rätt kan kritiken
            sätta in, då det gäller sammanföran- det av olikartade elever
            på en större anstalt. Man får emellertid ha i min-
          </p>
          <pb facs="riksdagen-motions-pdf/data/1932/mot_1932__ak__319/mot_1932__ak__319-002.pdf"/>
          <p>
            24 Motioner i Andra kammaren, Nr 319.
          </p>
          <p>
            net, att det bland annat är för att få en mångsidig yrkesutbildning,
            som man gjort en del anstalter ganska stora. Ett skyddshem med
            25—30 elever kan i regel icke bereda sysselsättning annat än i
            jordbruk och trädgårds- arbete. En stadspojke ägnar sig mera sällan
            åt dessa yrken, sedan han lämnat skyddshemmet. En god yrkesutbildning
            i ett hantverk blir för honom den kanske bästa hjälpen att på
            nytt reda sig ute i samhället. Säkerligen skulle genom samverkan
            mellan två eller flera skyddshem åtskilligt vara att vinna för
            yrkesutbildningen. Ett hem skulle kunna ägna sig åt jordbruk,
            ett annat åt ett par hantverk o. s. v. Även elevernas ålder borde
            man ta hänsyn till vid en dylik anordning. Detta spörsmål är av
            den betydelse, att det är väl värt en närmare utredning. Idealet
            är givetvis att ha tillgång till mångsidig yrkesutbildning men
            samtidigt individualiserad fostran. De stora anstalterna försöka
            säkerli- gen lägga sitt arbete så. Men naturligtvis kan man inte
            förneka, att bland annat gemenskapen i yrkesarbetet kan föra samman
            pojkar, som rätteligen borde hållas skilda. Att helt avvisa påståendet
            om dålig påverkan torde ej låta sig göra. En naturlig reform borde
            vara att hindra relativt ofördärvade pojkar, som göra sig skyldiga
            till en eller annan förseelse, att komma på skydds- hem eller
            uppfostringsanstalter. Internering på dylika bör vara sista ut-
            vägen. Det torde vara väl känt, att anstaltsnamnet gärna vill
            fastna vid internerna och bli dem en black om foten för framtiden.
            Att ha varit på Hall eller Bona är många gånger ett svårt hinder
            i livskampen på grund av den stora allmänhetens ofta grymma och
            orättvisa sätt att reagera mot samhällets olycksbarn. Redan detta
            förhållande kräver allvarligt beak- tande vid beslut om internering.
            Och härtill kommer, som redan sagts, att påverkan av sämre element
            kan förekomma. Då det gäller insättande i skyddshems framgår tydligt
            av barnavårdsla- gens anda, att dylik internering endast bör komma
            i fråga, där fostran i enskilt hem icke står till buds på grund
            av särskilt svår vanart. Man får heller inte glömma, att liksom
            dålig påverkan kan förekomma inom en anstalt, en djupt fördärvad
            pojke kan bli en moralisk smittofara för en by, ett samhälle eller
            en stadsdel. Man behöver ingalunda hysa några tvivel om att skyddshemmet
            i dylikt fall fyller en nödvändig uppgift. Så är också förhållandet,
            när det gäller psykiskt undermåliga eller defekta ung- domar.
            Något annorlunda ställer sig frågan vid insättande i allmän uppfost-
            ringsanstalt. Dylik beslutas av domstol jämlikt strafflagens 5
            kap. 3 $, »där den brottsliges sinnesbeskaffenhet och omgivning
            samt graden av hans förståndsutveckling» prövas sådant föranleda.
            En domstol har ofta att välja mellan villkorlig dom och insättande
            i allmän uppfostringsan- stalt. Den villkorliga domen förutsätter
            emellertid, att någon tar hand om den brottslige. Där denne saknar
            stödet av ett gott hem, står han
          </p>
          <pb facs="riksdagen-motions-pdf/data/1932/mot_1932__ak__319/mot_1932__ak__319-003.pdf"/>
          <p>
            Motioner i Andra kammaren, Nr 319. 25
          </p>
          <p>
            ofta värnlös. Det är då inte så underligt, om domstolen med hänsyn
            till den unges »omgivning» låter honom hamna på uppfostringsanstalt.
            Det normala borde emellertid vara, att villkorlig dom tillämpades
            jäm- väl i dylika fall. Ty detta rättsinstitut torde ha större
            förutsättningar än något annat att föra en förstagångsförbrytare
            in på bättre vägar. Om brottslig och vanartig ungdom i regel finge
            möjlighet att prövas ute i det fria livet, innan insättande i
            anstalt komme i fråga, skulle uppfostrings- anstalterna bli uppsamlingsplatser
            för psykiskt undermåliga eller eljest svårbehandlade ungdomar.
            FEtt på så sätt »utvalt&gt; material kunde näppe- ligen försämras
            genom inbördes påverkan. Tydligt är dock, att ovan förordade anordning
            kräver såväl ekonomiska resurser som lämplig organisation för
            vård utom anstalt av brottslig ung- dom, där hemmet ej är skickat
            att ta hand om den unge. Man behöver knappast hysa ekonomiska
            betänkligheter mot en utveckling i denna rikt- ning. Ty kan något
            vinnas ur uppfostringssynpunkt så erhåller man även en väsentlig
            ekonomisk besparing. En elev på uppfostringsanstalt kostar ofta
            det allmänna ända till 2,000 kronor per år. För vård och yrkesutbild-
            ning ute i det fria livet behövde man näppeligen offra mer än
            en mindre del av denna summa. Det skall inte fördöljas, att man
            här står inför en rad av svårigheter och spörsmål. En utredning
            torde dock kunna visa framkomliga vägar. En dylik utredning borde
            dessutom syssla med, huruvida ej möjligheter finnas att förkorta
            tiden för internering i uppfostringsanstalter och in- förande
            som ett tidigare moment av eftervård ute i samhället. Med stöd
            av det anförda tillåter jag mig vördsamt hemställa,
          </p>
          <p>
            att riksdagen i skrivelse till Kungl. Maj:t ville an- hålla om
            utredning, huruvida och på vad sätt brotts- lig ungdom må i större
            utsträckning än för närvaran- de kunde tillrättaföras utan användande
            av insättning i uppfostringsanstalt.
          </p>
          <p>
            Stockholm den 22 januari 1932.
          </p>
          <p>
            Josef Weijne.
          </p>
          <p>
            Bihanq till riksdagens protokoll 1932. 4 saml. 65 häft. (Nr 315
          </p>
          <p>
            ld -— Is
          </p>
          <pb facs="riksdagen-motions-pdf/data/1932/mot_1932__ak__319/mot_1932__ak__319-004.pdf"/>
        </div>
      </div>
    </body>
  </text>
</TEI>
