<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00349">
  <teiHeader>
    <fileDesc>
      <titleStmt>
        <title>Hemkänsla ett bostadspolitiskt värde</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemkänsla ett bostadspolitiskt värde</title>
          <idno type="rdwebb">H002C349</idno>
          <rs type="number">C349</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C349/text</ref>
          <ref type="dokument_url_html">http://data.riksdagen.se/dokument/H002C349</ref>
          <ref type="dokumentstatus_url_xml">http://data.riksdagen.se/dokumentstatus/H002C349</ref>
          <ref type="doc">http://data.riksdagen.se/fil/6989FF0A-73BC-4C55-BD37-B17D73E6AF98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XeYcnbQ1tosGZii8yeBXcX" type="signed"/>
        <correspContext corresp="i-XeYcnbQ1tosGZii8yeBXcX">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-GC2Xge7tVXJn2PCkb4Hb5x" type="numbering">
          <date when="2012-10-05"/>
        </correspAction>
        <correspAction xml:id="i-DVeeyT29kUqjSZwBCDsBaP" type="submission">
          <date when="2012-10-04"/>
        </correspAction>
        <correspAction xml:id="i-Un9b71owJ8u1hzobhuYcKA" type="transfer">
          <date when="2012-10-04"/>
        </correspAction>
        <correspAction xml:id="i-MrTiziiKACfdvqEt6wF6bp" type="assigned"/>
        <correspContext corresp="i-MrTiziiKACfdvqEt6wF6bp">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XVPLJCrf9vWACepFBCHfnw" type="motHeader"/>
      <div xml:id="i-edvtf63bwnDQXxAiZE1Au" type="motBody">
        <div xml:id="i-FZWoX1w3bqXcFusceFX7FF" type="motProposal" subtype="förslag">
          <head xml:id="i-93jMSrL168Y42anijAvpgu">
            Förslag till riksdagsbeslut
          </head>
          <p xml:id="i-WXbH7Fho4b6ReTBBBqQ4iS">
            Riksdagen tillkännager för regeringen som sin mening vad som
            anförs i motionen om att utreda hur hyresgästens bidrag till utvecklingen
            av hyresfastighetens värde kan hanteras som en komponent vid hyressättning.
          </p>
        </div>
        <div xml:id="i-CBXFRdDqbmtPVD4CUFFypN" type="motContent">
          <head xml:id="i-17d95BWbQ14WVE71LQgrbP" type="h1">
            Tidigare behandling
          </head>
          <p xml:id="i-TL4WQ5SoWp79xPrfRzAYPA">
            Motion med snarlikt förslag har behandlats tidigare av civilutskottet.
            I betänkandet 2011/12:CU13 redovisas motionens förslag och avstyrks
            sedan i klump tillsammans med flera andra motionsförslag. Något
            mer än en redovisning av motionens förslag är svårt att hitta
            i betänkandet. Varför utskottet väljer att avstyrka motionen framgår
            inte. Motivering saknas enligt min mening trots att det inte är
            fråga om en förenklad behandling. Motiv för avslag av övriga motioner
            i samma kläm är, om inte tydliga, så i alla fall möjliga att utläsa.
          </p>
          <p xml:id="i-CXD7p8snY2Y7QqF92LbVUG">
            För att göra förslaget mer tillgängligt görs här ett försök till
            förenkling av såväl hemställanspunkten som bakgrundsbeskrivning
            och motivering till förslag.
          </p>
          <head xml:id="i-PQ1uhi386jSYy9WSbPHZqN" type="h1">
            Bakgrund
          </head>
          <p xml:id="i-HgTEqwhZAC4J3PkLY4o6vC">
            En bostad är ett hem, ett hem där någon eller några, för egen
            del eller tillsammans med andra, har möjlighet att vara privat,
            koppla av och forma sin egen livsstil. Förhoppningsvis möter människor
            varandra i hemmets närområde och i bästa fall utvecklas även olika
            typer av närservice och samverkan med utgångspunkt från de boendes
            preferenser.
          </p>
          <p xml:id="i-76H7b74WTfbUywas4VSeGm">
            Ju längre någon bor på en och samma plats dess mer etableras
            en hemkänsla, inte bara till bostaden utan även till området,
            huset och människorna i dess omgivning. Den boende lägger även
            ner tid och pengar på att forma sin egen bostad, även i de fall
            man inte själv äger bostaden.
          </p>
          <p xml:id="i-UURssXk1jy3j6BkfV643td">
            Med åren kommer hemmets värde inte bara att bestå av ett fastighetsvärde
            utan även av många andra värden som kan kallas för hemmahörandevärden
            eller bovärden. Detta är värden som skapas av de boende själva,
            var för sig, men i första hand tillsammans, genom en växande trygghet
            och hemkänsla och alla de olika former av relationer som växer
            fram. Dessa värden kan omöjligt få ligga till grund för fastighetsägarens
            hyressättning eftersom det inte är fastighetsägaren som skapar
            dem. Tvärt om leder höga hemmahörandevärden troligen till lägre
            driftskostnader eftersom hemkänsla och gemenskap föder ett spontant
            ansvarstagande och minskar skadegörelsen.
          </p>
          <p xml:id="i-GWW8BKHktCH8o3ktEebA6g">
            Hyresvärdar som av misstag råkar få in hyresgäster i sitt bestånd
            som drar med sig problem med alkohol eller droger, problem med
            våld och kriminalitet eller bara en massa skrotbilar och andra
            prylar, vet vad som händer med fastighetsvärdet när ett område
            får dåligt rykte. Det är inte alltid så enkelt att bli av med
            den sortens hyresgäster eftersom problem inte alltid betyder tillräckligt
            dålig betalningsförmåga. Har hyresvärden otur kan negativa spiraler
            vara svåra att bromsa och omöjliga att vända.
          </p>
          <p xml:id="i-A5A22mznhPUe1vLWVJ7RLV">
            Att ett högt hemmahörandevärde har ett företagsekonomiskt värde
            för fastighetsägaren återspeglas tydligt i hyresfastigheters värde
            vid försäljning. Hyresfastigheter med olika sorters problem har
            ett betydligt lägre marknadsvärde än hyresfastigheter i områden
            med höga bovärden.
          </p>
          <p xml:id="i-2JN1b9bzmiwvifVz5b3QTR">
            För den ägda bostaden, en villa, ett radhus eller en bostadsrätt,
            är det naturligt att vid en försäljning framhålla sociala värden
            i närmiljön som argument för ett högt försäljningspris. Vid ägarbyten
            i en bostadsrättsförening är detta extra tydligt eftersom en försäljning
            kan stoppas av de övriga ägarna i föreningen om de anser att deras
            kapital eller bovärde på något sätt hotas av den tilltänkte köparen.
            Omvänt kan rätt köpare höja värdet avsevärt. Ägarbytet blir en
            angelägenhet för alla delägarna i föreningen.
          </p>
          <p xml:id="i-Kuz4P9rFq7bi9fSXS4soZ9">
            För hyresrättsinnehavaren finns idag ingen möjlighet att på legal
            väg tillgodoräkna sig bovärdet under de år hen bebor sin bostad
            eller vid en flytt. Med ett ökat inslag av marknadshyressättning
            riskerar hyresrättsinnehavaren i stället att få betala med stigande
            hyror för det bovärde hen bidrar till att skapa, och själv även
            är en del av. Krasst kan man hävda att en hyresgäst med dagens
            hyressättningssystemet helt saknar motiv till att vara en bra
            hyresgäst. Den smarta hyresgästen sprider illasinnade rykten om
            fastigheten så att ingen söker sig dit samtidigt som hen gör allt
            för att minimera underhålls- och driftkostnaderna. På så vis motverkas
            att hyrorna går upp på grund av högt bovärde.
          </p>
          <head xml:id="i-Q16pKf5CA7WKRpX5Bn3kRp" type="h1">
            Förslag att utreda bovärdets roll
          </head>
          <p xml:id="i-LE2YJUVyTGgeW4iAZQHizt">
            Det sätt på vilket en hyresrätt utvecklas och förändras, förädlas
            skulle en investerare säga, påverkas högst avsevärt av de boende.
            De olika aktörerna på bostadsområdet väljer att lyfta fram olika
            komponenter av bostäderna som värdefulla. Begrepp som fastighetsvärde
            är vanligt bland fastighetsägare, marknadsvärde föredras av aktiespekulanter
            på bostadsmarknaden och även av många som spekulerar i bostadsrätter.
            Politiker ser arbetsmarknadsvärden i flyttkedjor och rörlighet
            som ett värde särskilt tydligt i hyresrätter, och för bankerna
            representerar en bostad oftast en säkerhet. Det märkliga är att
            väldigt få talar om bostaden ur det självklara perspektivet, som
            just en bostad, och inget annat. Det mest centrala värdet en bostad
            har, bovärdet, förutan vilket bostaden inte skulle ha vare sig
            något fastighetsvärde, marknadsvärde eller utgöra någon tillgång
            för arbetsmarknaden eller någon säkerhet för banken, det värdet
            har ingen talan eller funktion på den marknad man ändå påstår
            existerar. Det är detta problem motionen försöker belyser.
          </p>
          <p xml:id="i-WDyGG74KyK8q9nDArHftda">
            Att villkoren för ägarna till fastigheter med olika upplåtelseformer
            är mycket olika och därför till viss del även kan betraktas som
            orättvisa är förmodligen samtliga partier i riksdagen överens
            om. Den frågan har regeringen utlovat att man skall ta tag i,
            åtminstone vad gäller orättvisor mellan de olika upplåtelseformerna
            när det gäller beskattning.
          </p>
          <p xml:id="i-CnT9AqCfHTrR4RUzwaM7Ff">
            Huruvida villkoren är orättvisa för de boende diskuteras inte
            särskilt ofta. Att den som gör en bostadskarriär på en mindre
            ort aldrig kan skapa det fastighetskapital som krävs för att kunna
            bosätta sig på pendelavstånd från Stockholm är i första hand ett
            hinder för kompetensförsörjningen av Stockholmsområdet men även
            till viss del en fråga om rättvisa och orättvisa. I vilken grad
            bovärden som skapas av de boende och som automatiskt idag tillfaller
            fastighetsägarna utgör någon form av orättvisa diskuteras aldrig.
          </p>
          <p xml:id="i-VWgXYwvJUmrtnrnEtzBhgP">
            Mot bakgrund av det ovan anförda är det önskvärt att regeringen
            låter utreda hur hemmahörandevärden kan hanteras som en komponent
            i hyressättningen så att hyresgästens incitament att bidra till
            en positiv utveckling av bovärden i bostadsområden med hyresrätter
            värderas och uppmuntras.
          </p>
        </div>
        <div xml:id="i-VwANc4qHpwwuFLp111LiHJ" type="signatureBlock">
          <list xml:id="i-Pb2KsBxXsBmYbi96iprGgS">
            <item xml:id="i-3ZbCSa6EjQjWekSnjZTFcG" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
