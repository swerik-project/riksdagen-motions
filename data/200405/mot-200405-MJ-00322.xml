<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_322/mot_200405_MJ_322-0001.pdf"/>
      <pb facs="riksdagen-motions-pdf/data/200405/mot_200405_MJ_322/mot_200405_MJ_322-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ322 pnr: mp519
          </p>
          <p>
            Motion till riksdagen 2004/05:MJ322
          </p>
          <p>
            av Gustav Fridolin m.fl. (mp)
          </p>
          <p>
            Förbud mot nötkreatursrasen Belgian Blue
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen lämnar förslag på lagstiftning
            för att förbjuda import, avel, export, hantering och = försäljning
            av nötkreatursrasen belgisk blå. 2. Riksdagen tillkännager för
            regeringen som sin mening vad i motionen anförs om behovet av
            ett klarare och tydligare märkningssystem för kött.
          </p>
          <p>
            Bakgrund
          </p>
          <p>
            Den 28 oktober 2000 försvann allt vad humanitet heter i den svenska
            djurpolitiken. Det handlar om vad vi väntas stoppa i oss och hur
            djurhållning tagit det sista steget på vägen mot djurindustri.
            Den 28 oktober 2000 sålde Gunnar Nilsson i Viken utanför Helsingborg
            kött från korasen Belgian Blue, belgisk blå, i skånska Röstånga.
            Det var första gången kött från belgisk blå såldes i Sverige.
            Den 28 oktober 2000 var en svart dag för medborgarna, ekosystemet
            och djuren. Belgian Blue är i princip bannlyst i Sverige, de flesta
            slaktare vill inte ta i köttet, Nilsson är relativt ensam om att
            föda upp rasen, LRF har fördömt rasen och 99 procent av alla konsumenter
            skulle säkerligen tacka nej. Belgian Blue är framavlad till bristningsgränsen
            och de värsta monstertjurarna har dubbla uppsättningar av vissa
            muskler, har ben som inte kan bära kroppen mer än mycket sporadiskt
            och måste födas med kejsarsnitt. Allt för att ge maximalt med
            kött. Nilssons kor har kommit av insemination av Belgian Blue-sperma
            i vanliga svenska kor och är därför inte riktigt lika bestialiska
            som sina renrasiga belgersläktingar. Men det kött som såldes i
            Röstånga kommer likväl från monsterdjur som tvingas leva hela
            sitt liv i lidande och som inte hör hemma i ett etiskt tänkande,
            ekologiskt hållbart, humanistiskt eller djurvänligt samhälle.
          </p>
          <pb facs="riksdagen-motions-pdf/data/200405/mot_200405_MJ_322/mot_200405_MJ_322-0002.pdf"/>
          <p>
            2004/05:MJ322
          </p>
          <p>
            Den etiska aspekten
          </p>
          <p>
            Det fanns en gång de som sa att humanismen aldrig kunde innefatta
            slavar. De fanns de som sa att demokratin inte lämpade sig för
            kvinnor. Idag finns det de som säger att djur inte har några rättigheter.
            Djur kan inte tala för sig, inte kräva bättre levnadsförhållanden
            eller demonstrera. Vi människor har därför ett enormt ansvar i
            att tillgodose djurs rättigheter i största möjliga mån. För mig
            handlar inte rätten att slippa lidande om huruvida någon kan tänka
            eller tala. Det handlar om huruvida någon kan lida, och den gåvan
            har djur utrustats med precis som vi människor. Etiskt kan aldrig
            köttmaximerande biffkor eller monstertjurar av Belgian Blue-typ
            accepteras. Inte heller kan vi vara säkra på att ekosystemet klarar
            all konkurrens från den mänskliga manin som Belgian Blue är ett
            typexempel på. Naturens heliga samspel är knappast skapat för
            att kunna balansera upp gigantiska monstertjurar.
          </p>
          <p>
            Hälsoaspekten
          </p>
          <p>
            För vår egen, i betydelsen människans, del finns också goda skäl
            att motsätta sig Nilssons nötkreatur. Galna ko-sjukan borde ha
            lärt oss ett och annat. Ingen kan helt berätta vad som blir konsekvensen
            av alltför mycket mixtrande med naturens allra innersta (det handlar
            lika mycket om genmanipulering som den för långt gångna avel Belgian
            Blue ger prov på). Då utvecklade sig en mänsklig sjukdom för att
            djur tvingats bli kannibaler. De penicillinresistenta bakterierna
            som vi fortfarande inte vet hur man ska få bukt med tros vara
            ett resultat av bland annat Belgian Blue. Det är naturligtvis
            aldrig bra med djur som föds upp i en sådan miljö, eller som naturligt
            på grund av hur de blivit avlade löper sådan risk för att bli
            sjuka att de måste ha antibiotika i förebyggande syfte. Om de,
            som Belgian Blue, proppas helt fulla med tillväxthormoner och
            antibiotika är det ännu värre. Att äta sådant kött känns som att
            be om resistens mot penicillin.
          </p>
          <p>
            Behovet av märkning
          </p>
          <p>
            Det kan tyckas som om detta inte är mycket att orda om då konsumenten
            har den fulla rätten att välja att inte köpa kött från Belgian
            Blue, men inte heller det är helt sant. Ännu finns inget bra kontrollsystem
            som kan garantera mig exakt vad som ligger i charkdisken. Hitintills
            har ursprungsmärkning som säger Sverige varit en bra garanti för
            att man slipper äta kött från Belgian Blue. Efter försäljningen
            i Röstånga är det inte så. Inte heller kan man väl få garantier
            för vad storköken, skolans matsalar, restaurangerna och sjukhusen
            serverar.
          </p>
          <pb facs="riksdagen-motions-pdf/data/200405/mot_200405_MJ_322/mot_200405_MJ_322-0003.pdf"/>
          <p>
            EU-aspekten
          </p>
          <p>
            EU hindrar oss från att förbjuda Belgian Blue. Unionen som vi
            gick med i under löften att ”de skulle följa oss på miljöområdet”
            och där ”Belgian Blue aldrig någonsin skulle komma till Sverige”
            visade sig inte existera. Världen behöver ett exempel som går
            före och förbjuder företeelser som belgisk blå. Den 28 oktober
            2000 var en svart dag för medborgarna, ekosystemet och djuren.
            Men det är ingen naturlag att vi ska fortsätta strunta i djuren,
            etiken och vår egen hälsa. Vi har valet att bry oss. Vi har valet
            att utmana EU- makten och lagstifta mot import, avel, hantering
            och försäljning av Belgian Blue.
          </p>
          <p>
            Stockholm den 30 september 2004
          </p>
          <p>
            Gustav Fridolin (mp) Ulf Holm (mp) Mikaela Valtersson (mp)
          </p>
          <p>
            2004/05:MJ322
          </p>
        </div>
      </div>
    </body>
  </text>
</TEI>
