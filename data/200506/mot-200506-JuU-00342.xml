<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00342">
  <teiHeader>
    <fileDesc>
      <titleStmt>
        <title>Domstolsverkets roll</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Domstolsverkets roll</title>
          <idno type="rdwebb">GT02Ju342</idno>
          <rs type="number">Ju342</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju342/text</ref>
          <ref type="dokument_url_html">http://data.riksdagen.se/dokument/GT02Ju342</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju342</ref>
          <ref type="doc">http://data.riksdagen.se/fil/9EAF9EA5-CC87-4F67-A41D-0DBC6B3DCB85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UHbxfsLreXsD9Cc3xY7tme" type="signed"/>
        <correspContext corresp="i-UHbxfsLreXsD9Cc3xY7tme">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-A44AtamsrxzYppHiHAcKXb" type="referral">
          <date when="2005-10-13"/>
        </correspAction>
        <correspAction xml:id="i-NYRXsRk5Q9hs8zb2sVukC1" type="dismissal">
          <date when="2005-10-13"/>
        </correspAction>
        <correspAction xml:id="i-FimGWWtZQNsPgH9uXqzJvW" type="submission">
          <date when="2005-10-05"/>
        </correspAction>
        <correspAction xml:id="i-A6qeNQ9MMr72VKefk9BrVu" type="assigned"/>
        <correspContext corresp="i-A6qeNQ9MMr72VKefk9BrVu">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_342/mot_200506_Ju_342-0001.pdf"/>
      <div xml:id="i-Ka98nNRMoi2dyjPAV4TL8o" type="motHeader">
        <div xml:id="i-CVbC6Dbf5ZLdDBGWEmDLZo" type="motTitle"/>
        <div xml:id="i-YDNGV6824ms7FMkYdDMqX9" type="motSubmissionInfo"/>
      </div>
      <div xml:id="i-YLXX9GsB9ebjH1w6dfVYXm" type="motBody">
        <div xml:id="i-9B63BjRb87Q7QxrZsQ7Qgr">
          <p xml:id="i-DvFFoBwLTNPxHfizW9MKGB">
            2005/06 mnr: Ju342 pnr: kd766
          </p>
          <p xml:id="i-NG1ckrmAQwqhJwWZv1QuyT">
            Motion till riksdagen 2005/06:Ju342
          </p>
          <p xml:id="i-8cRFEbpF9z32yrDCBAZtwB">
            av Ingemar Vänerlöv (kd)
          </p>
          <p xml:id="i-NHkTEXpsorf9AaUSWNirhm">
            Domstolsverkets roll
          </p>
          <p xml:id="i-PMTPMQ9hvLnjBczujuj6vF">
            Förslag till riksdagsbeslut
          </p>
          <p xml:id="i-LES5A2EuC5F5N88VmTkPM1">
            Riksdagen tillkännager för regeringen som sin mening vad i motionen
            anförs om behovet av en särskild utvärdering av om, och hur, Domstolsverket
            lever upp till rollen som tillhandahållare av kvalificerad service
            åt domstolarna i administrativa frågor.
          </p>
          <p xml:id="i-LQzDHK3yKmivRyNrJWWpq3">
            Bakgrund
          </p>
          <p xml:id="i-NPBfM2ngBkFGQ4DKjC7tWj">
            Ett rättssamhälle kräver fungerande domstolar. Deras uppgifter
            är att handlägga mål och ärenden på ett rättssäkert och effektivt
            sätt och att avkunna dom inom rimlig tid. Regeringen startade
            för några år sedan ett förändringsarbete när det gäller domstolsväsendet.
            Målsättningen med detta förändringsarbete är att skapa större
            domkretsar med resultatet att många mindre tingsrätter läggs ner.
            Om nedläggningarna fortsätter enligt Domstolsverkets utredningar
            finns det en uppenbar risk att rättssäkerheten börjar äventyras.
            En förändring av tingsrättsorganisationen behöver i sig inte vara
            fel, men den kan inte genomföras utan hänsyn till helhetsperspektivet.
            Medborgarperspektivet med tyngdpunkt på lokal förankring är en
            viktig aspekt för rättssamhället. Den håller på att gå förlorad
            genom förändringsarbetet. De ökande avstånden till tingsrätterna
            kommer att minska människors vilja att inställa sig i tingsrätten
            för att vittna i ett mål. Avstånden kommer också att leda till
            ökade kostnader i form av förlorade arbetsinkomster, resor, traktamenten,
            övernattningar osv.
          </p>
          <p xml:id="i-UacKkJSrbkCuQtFJaQra5z">
            Domstolsverkets roll
          </p>
          <p xml:id="i-S23HEqi35RbjT6E6KRyxKD">
            Tveklöst har Domstolsverket i dag en starkare roll när det gäller
            reformeringen av domstolsväsendet än som var fallet vid verkets
            tillkomst.
          </p>
          <pb facs="riksdagen-motions-pdf/data/200506/mot_200506_Ju_342/mot_200506_Ju_342-0002.pdf"/>
          <p xml:id="i-MrXswameQ6yLCnMhHcBNbR">
            2005/06:Ju342
          </p>
          <p xml:id="i-GMNnxVkabNhEBgbqF6kqSv">
            Och det är inte bra när verket får en maktfullkomlig framtoning.
            Domstolsverkets s.k. idéskisser till hur man kan tänka sig förändringar
            tycks ej sällan vara förklädda påbud. Vidare är Domstolsverkets
            agerande anmärkningsvärt när det gäller remissförfaranden. För
            ett par år sedan utreddes några tingsrätter i Västra Götaland.
            Till viss del passade inte utredarens resultat in i det mönster
            som Domstolsverket hade tänkt sig, varför utredaren fick direktiv
            om att inkomma med en kompletterande utredning. Utredaren stod
            dock på sig, vilket fick till följd att när Domstolsverket sände
            ut utredningsresultatet på remiss skickade man samtidigt med ett
            följebrev, där man inte bara förklarade att man inte delade utredarens
            uppfattning utan även tillkännagav den lösning man ville se. Därmed
            sändes signalen ut att remissförfarandet egentligen bara var ett
            spel för galleriet.
          </p>
          <p xml:id="i-6hm8p1LEnw3kcG9ygNmdkq">
            Mindre tingsrätter
          </p>
          <p xml:id="i-3eryd38LcyinxuXMk6sMq8">
            Det är olyckligt om Domstolsverket med regeringens goda minne
            agerar som om man skulle stå över domstolarna. Riksdagen har inte
            uttalat att Domstolsverket på något sätt har en överordnad ställning
            i förhållande till domstolarna. Domstolsverkets uppgift är enligt
            riksdagen i stället att tillhandahålla kvalificerad service åt
            domstolarna i administrativa frågor (bet. 2000/01:JuU29 s. 12).
            Domstolsverket har dragit på sig åtskillig kritik för brister
            i denna serviceskyldighet. Till exempel har Domstolsverket trots
            upprepade påpekanden underlåtit att verka för att en väl fungerande
            organisation av vikarier för domarna kommit till stånd. Hade denna
            fråga varit löst, hade de små tingsrätterna haft en bättre ställning.
            På det personalpolitiska och arbetsmiljömässiga området har Domstolsverkets
            insatser varit klart ontraproduktiva. Detta gäller inte minst
            det upprepade ifrågasättandet av mindre tingsrätters existens.
            Det sammantagna intrycket från många tingsrätters horisont är
            att Domstolsverket alltmer strävar efter att utöka sin maktsfär
            genom att begränsa domstolarnas möjligheter att själva bestämma
            över tilldelade medel. Många tingsrätter vittnar också om att
            Domstolsverket mer skapar oro än stöder tingsrätternas ledning
            och personal i deras verksamhet. Den allvarliga ritiken mot Domstolsverket
            bör leda till en särskild utvärdering av om, och hur, verket lever
            upp till sin roll som rent serviceorgan åt domstolarna, vilket
            tanken var från början när det inrättades. Det är inte svårt att
            dela Domstolsverkets uppfattning att domstolarnas beredningsorganisation
            bör utvecklas och effektiviseras. Enligt de utredningar som regeringen
            har låtit verkställa (RRV 2002:9 och SOU 2003:5) kan dock detta
            ske i såväl små som stora tingsrätter. Önskemålet att skapa en
            effektiv beredningsorganisation kan därför inte användas som argument
            för att lägga ned mindre tingsrätter.
          </p>
          <pb facs="riksdagen-motions-pdf/data/200506/mot_200506_Ju_342/mot_200506_Ju_342-0003.pdf"/>
          <p xml:id="i-cAonVAGEgawi8G6xFSzTd">
            Önskemål om långt driven specialisering framstår för de allmänna
            domstolarnas vidkommande som mindre relevanta och mer som argument
            konstruerade särskilt till stöd för att lägga ned de små tingsrätterna.
            Just den breda erfarenhet som handläggning av olika slags mål
            och ärenden medför är en nödvändig förutsättning för att behandling
            av de synnerligen varierande juridiska problem som dyker upp i
            verksamheten skall kunna ske på ett säkert sätt. En annan sak
            är att en domare kan få ta ställning till juridiska frågor som
            för sin lösning kräver specialkunskaper och kännedom om praxis
            inom ett visst område. Ett bra sätt att förbättra den enskilde
            domarens förutsättningar för att ta sig igenom sådana situationer
            snabbt och säkert är att utveckla domarnas möjligheter att ta
            del av varandras avgöranden. Inte bara prejudikat utan även precedensfall
            borde vara lätt åtkomliga i datorn. Regeringens utredare fann
            i betänkandet (SOU 2003:5) att det är tveksamt om det finns något
            nämnvärt utrymme för specialisering annat än vid de allra största
            tingsrätterna samt att de sammanläggningar som omfattades av utvärderingen
            var alltför begränsade för att ge utrymme åt en ökad specialisering.
            Därför är önskemål om ökad specialisering inget övertygande argument
            för att lägga ned mindre tingsrätter.
          </p>
          <p xml:id="i-56w8e4zeqY8tesEtY4qN6U">
            Allmänhetens roll
          </p>
          <p xml:id="i-BwwYWjk1pE3uZ8W85AP2Us">
            I och med ett genomförande av den omorganisation som nu förbereds
            av domstolarna i bl.a. Västra Götalands län kommer allmänhetens
            tillgång till dessa myndigheter att bli försämrad. «Givetvis bör
            = såväl domstolsorganisationen i stort som de enskilda domstolarna
            vara anpassade till samhällets efterfrågan. Vad saken gäller är
            hur domstolarna inom ramen för denna efterfrågan skall organiseras.
            Motsvarande gäller alla andra myndigheter. Besöksfrekvensen hos
            t.ex. åklagarmyndigheter torde vara betydligt lägre än hos domstolarna.
            Ändå verkar det som om Domstolsverket och statsmakterna anser
            att det är viktigare att domstolarna organiseras med hänsynstagande
            till åklagarmyndigheternas lokalisering än att de är rimligt tillgängliga
            för allmänheten. Rimligtvis måste nyttan av omorganisationer i
            första hand komma medborgarna till godo. Det är till domstolen
            och inte till åklagaren som allmänheten kommer. Åklagarens eventuella
            olägenheter kan därför inte få vara styrande för hur ärendet skall
            avgöras.
          </p>
          <p xml:id="i-6d6EcZG47B49VuVu73CgCs">
            Domaryrket
          </p>
          <p xml:id="i-6F7HF9Nui5Dqp9SpfBJEZZ">
            Bland annat genom alla omorganisationer av tingsrätterna har
            de unga juristernas intresse för att bli domare minskat betydligt.
            Numera är det sällsynt att en notarie ser domarbanan som förstahandsval
            när den framtida yrkesinriktningen stakas ut. Man bör inte bortse
            från att många som har valt domarbanan har gjort det på grund
            av möjligheterna att komma till en mindre
          </p>
          <p xml:id="i-WAznMLAdtowiCpHksiGT7v">
            2005/06:Ju342
          </p>
          <pb facs="riksdagen-motions-pdf/data/200506/mot_200506_Ju_342/mot_200506_Ju_342-0004.pdf"/>
          <p xml:id="i-XVXM59wXhazA4UVTAd9VNq">
            2005/06:Ju342
          </p>
          <p xml:id="i-JRQNGeAwHgqQ6S4vbkrnXU">
            ort med de fördelar det har. Från rekryteringssynpunkt finns
            det skäl som talar för att projektet att lägga samman tingsrätter
            är kontraproduktivt.
          </p>
          <p xml:id="i-JViPoknUnv2oBKSj4uZnDR">
            Kompetensutveckling
          </p>
          <p xml:id="i-B66vp2owBXVG4AJcgRiP4V">
            När det gäller kompetensutveckling bör man framöver i långt större
            utsträckning än vad som hittills skett använda datorer för att
            inhämta kunskaper. Vanligtvis brukar det inte vara några svårigheter
            för de mindre tingsrätterna att tillgodose personalens önskemål
            att åka på kurser. Det finns dock ett utbrett missnöje med den
            utbildning som Domstolsverket erbjuder eftersom den som regel
            inte upplevs hålla måttet, och av budgettekniska skäl är det sällan
            möjligt för personalen att få tillgång till utbildning i extern
            regi. Därför kan inte heller frågan om kompetensutveckling användas
            som ett argument för att lägga ned mindre tingsrätter. Det bör
            även framhållas att Domstolsverket i sina utredningar har underlåtit
            att beakta vikten av att det finns en fungerande advokatverksamhet
            i det samhälle där den nedläggningshotade tingsrätten finns. En
            konsekvens blir att såväl domstolen som all advokatverksamhet
            kommer att försvinna från orten.
          </p>
          <p xml:id="i-TkSyb8KWNNiUfTJRsySJ33">
            Skäl för nedläggning
          </p>
          <p xml:id="i-4vEfNyGTD7yKgYvGNgokH9">
            De skäl som anförts för sammanläggningar av tingsrätter är närmare
            betraktade inte hållbara. Det finns därför anledning att fundera
            på om det finns några andra skäl för Domstolsverkets agerande
            än de som redovisas i utredningen. I en promemoria den 19 augusti
            2003 om frågor för samråd beträffande domstolsväsendets ekonomi
            m.m. angav Domstolsverkets ledning sin principiella syn på dem
            som motsätter sig nedläggningar av tingsrätter: Motståndet mot
            den förändrade organisationen har huvudsakligen kommit från tre
            grupper. En grupp är de anställda som kan komma i fråga för nedläggning.
            De slår vakt om arbetsplatsen och om sitt arbete. En annan grupp
            är lokala advokater som i nedläggningen av en domstol ser ett
            hot mot den egna verksamheten. En tredje grupp är lokalt eller
            regionalt verkande politiker som slår vakt om den lokala eller
            regionala strukturen. För alla tre grupper gäller att de i första
            hand ser till de olika
          </p>
          <p xml:id="i-ScmkBbhKSySUxZfPZdHUp8">
            intressen de bevakar och inte till intresset av en väl fungerande
            domstolsverksamhet i sin helhet.
          </p>
          <p xml:id="i-TRe2jD8yY9CRfGfoCaVPP4">
            Uttalandet förvånar eftersom det har ett drag av förakt för oliktänkande.
            Det innebär att bl.a. personalen i de små domstolarna skulle agera
            mot bättre vetande för att få behålla sin arbetsplats. Detta är
            inte med sanningen överensstämmande. Utgångspunkten måste vara
            att det upplevs mindre positivt att arbeta i en verksamhet som
            inte tillgodoser de berättigade krav som allmänheten ställer.
            Domstolsverket förbiser i sin ”analys” att tidningarnas ledarsidor
            vid åtskilliga = tillfällen riktat kritik mot nedläggningarna
            av tingsrätter. Såvitt gäller Västra Götalands län, där flera
          </p>
          <pb facs="riksdagen-motions-pdf/data/200506/mot_200506_Ju_342/mot_200506_Ju_342-0005.pdf"/>
          <p xml:id="i-Y6DPXkmEtYgkJFjHwtEdDk">
            mindre tingsrätter varit och är nedläggningshotade, har det inte
            förekommit någon ledarartikel som har stött nedläggningarna. Vidare
            kan det inte ha undgått Domstolsverket att ett betydande antal
            riksdagsmän har motsatt sig nedläggningarna. Man kan också vända
            på frågan. Vem är det som stöder nedläggningsverksamheten? Inom
            domstolsorganisationen är det dem som arbetar i domstolar som
            blir större eller inte berörs av nedläggningarna. Vidare är det
            politiker som av engagerade tjänstemän bibringats uppfattningen
            att storleken har störst betydelse för om en domstol skall få
            vara kvar. Sedan och mest är det Domstolsverket som vill ha stora
            domstolar. Ju fler domstolar det finns, desto mer komplicerad
            är naturligtvis Domstolsverkets uppgift att lämna den kvalificerade
            administrativa service som riksdagen har påbjudit. Därför är det
            uppenbarligen för Domstolsverket ett egenintresse att verka för
            att antalet tingsrätter reduceras. Denna omständighet kan också
            ge en förklaring till Domstolsverkets påtagliga ambition att driva
            frågan. Frågan kan dock ställas om det är Domstolsverkets eller
            medborgarnas intresse som skall väga tyngst. I vart fall är det
            inte bara de som företräder de mindre domstolarna som kan antas
            ha särintressen att bevaka. Man bör utreda andra möjligheter att
            ge domstolarna den kvalificerade service som det åligger Domstolsverket
            att lämna än att lägga ned små domstolar. Det saknas vetenskapliga
            och förnuftsmässiga bevis för att tingsrätter skall vara små eller
            stora eller storleksmässigt någonstans där emellan. Var man hamnar
            beror på den politiska bedömningen. Det kan konstateras att den
            uppgjorda tidtabellen innebär att alla beslut i praktiken skall
            vara fattade före 2006 års val. Frågan om domstolsnedläggningar
            kommer alltså inte upp i valrörelsen. Inte heller fanns frågan
            med i 2002 års valrörelse. Då var de dittills genomförda sammanläggningarna
            föremål för utvärdering. Det är svårt att tolka detta på annat
            sätt än att regeringen inser att de argument som åberopas för
            att lägga ned tingsrätter inte är hållbara i en valrörelse. Politikernas
            viktigaste maktmedel är beskattningsmakten. Deras viktigaste åliggande
            är att enligt givet mandat förvalta skattemedlen. Därför har ändringar
            bl.a. i strukturen av statliga myndigheter en särskild legitimitet
            när besparingar blir resultatet. Emellertid har besparingsmöjligheterna
            inte framförts som något viktigt skäl för att lägga ned och samman
            tingsrätterna. I en = interpellationsdebatt i riksdagen för något
            år sedan menade justitieministern att han inte räknade med att
            omorganisationen skulle spara några pengar. Det finns inte heller
            några besparingar att göra. Tvärtom medför nedläggningarna inom
            överskådlig tid betydande merkostnader, särskilt för domstolslokalerna.
            Det finns också anledning att räkna med betydande merkostnader
            på personalsidan. Till den som frågar varför en mindre tingsrätt
            skall läggas ned finns efter genomgång av de argument som förts
            fram till stöd för en nedläggning bara två svar att ge. Inom den
            riksdagsmajoritet som finns för tillfället har man helt enkelt
            bestämt sig för att domstolarna skall vara stora. För Domstolsverkets
            del är det svårt att bortse från det egna intresset att så långt
            möjligt reducera antalet myndigheter.
          </p>
          <p xml:id="i-1EoNL1GpW9KzcdDmMpvhj">
            2005/06:Ju342
          </p>
          <pb facs="riksdagen-motions-pdf/data/200506/mot_200506_Ju_342/mot_200506_Ju_342-0006.pdf"/>
          <p xml:id="i-CkPE7KpjyFbR571QsZkeVh">
            2005/06:Ju342
          </p>
          <p xml:id="i-BuHf1iHvDqhmpcmqguTpn7">
            Domstolens lokala förankring
          </p>
          <p xml:id="i-WNPpkLJz7xkdp8iQ2z66UU">
            Värdet av att domstolen har en lokal förankring får inte underskattas.
            Hos den domare som tjänstgör i en liten domstol ökar med åren
            kunskapen om lokala särdrag i fråga om t.ex. målstruktur, ortsförhållanden
            och kommunikationer, vilket i sin tur främjar möjligheterna till
            en säker bedömning i sådana brottmål och tvistemål där dessa särdrag
            haft en betydelse i skeendet. Alla misstänkta skall betraktas
            som oskyldiga tills dom har fallit. Brott tilldrar sig ett betydande
            intresse hos allmänheten. Detta visar sig inte minst i mediebevakningen
            av brott och rättegångar, såväl på riksplanet som lokalt. I de
            lokala tidningarna upptas en betydande del av spaltutrymmet av
            redogörelser för rättegångarna i tingsrätten på orten. Givetvis
            bidrar sådana påminnelser om rättskipningens existens och närvaro
            till att upprätthålla den allmänna laglydnaden. Man bör noga överväga
            vad det får för konsekvenser att överge den tradition som finns
            i Sverige med lokalt förankrade brottmålsdomstolar.
          </p>
          <p xml:id="i-Jy7DSvdR8PD7NiXYVvUtSJ">
            Kvalitet
          </p>
          <p xml:id="i-GnD3rnZVhgT3RdmNhiMKwk">
            Det har inte påvisats och har inte heller påståtts i Domstolsverkets
            utredningar att de små domstolarna är sämre än de stora på den
            punkt som är helt avgörande i sammanhanget, nämligen kvaliteten
            i dömandet. Medborgarna får alltså vad de kan kräva i de små domstolarna
            lika väl som i de stora. Med en lokal domstol får medborgarna
            dessutom i flera avseenden en bättre service. Det blir kortare
            restid. Därmed blir inkomstförlusterna mindre för dem som kallas
            till domstolarna. Ju fler domstolar det finns, desto fler orter
            finns det med advokatbyråer, något som är viktigt inte bara i
            tingsrättsangelägenheter.
          </p>
          <p xml:id="i-JH2vtCzL89vfv9cz9NNEBL">
            Slutsats
          </p>
          <p xml:id="i-NpidnYxk9whBQrXkhWh7vp">
            Uppenbarligen har Domstolsverket fler roller än vad som var tänkt
            när verket inrättades på 1970-talet. Som ovan nämnts har riksdagen
            inte uttalat att Domstolsverket på något sätt har en överordnad
            ställning i förhållande till domstolarna, utan dess primära uppgift
            är istället att tillhandahålla kvalificerad service åt domstolarna
            i administrativa frågor. Därför bör en särskild utvärdering göras
            av hur väl Domstolsverket lever upp till den rollen.
          </p>
          <p xml:id="i-USkE1QcJYLerq3W6vUYRbC" type="date">
            Stockholm den 28 september 2005
          </p>
          <div xml:id="i-AybPEdoBX9oDvpGSX5AYB6" type="signatureBlock">
            <p who="i-SmQxY46smWu5awEQ2oGr4n" type="signature">
              Ingemar Vänerlöv (kd)
            </p>
          </div>
        </div>
      </div>
    </body>
  </text>
</TEI>
