<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_5/mot_200506_MJ_5-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ5 pnr: fp1249
          </p>
          <p>
            Motion till riksdagen 2005/06:MJ5
          </p>
          <p>
            av Anita Brodén m.fl. (fp) med anledning av prop. 2004/05:177
          </p>
          <p>
            Etisk prövning av djurförsök m.m.
          </p>
          <p>
            Innehållsförteckning
          </p>
          <p>
            Trea Ork IN smsa UNTEN 1 Förslag till riksdagsbeslut. Inledning.
            Definitioner.
          </p>
          <p>
            Riktlinjer för etisk prövning av djurförsök..... Etiskt godkännande
            av avel med försöksdju Sammansättningen i de djurförsöksetiska
            nämnderna M.M...........s 7 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att onödigt lidande måste minimeras genom förbättring
            av försöksdjurens situation, minskning av antalet försöksdjur
            samt intensifierad forskning för att finna alternativ till djurförsök.
          </p>
          <p>
            2. Riksdagen tillkännager för regeringen som sin mening vad i
            motionen anförs om att snarast inleda en dialog med företrädare
            för läkemedelsforskningen för att lösa problematiken kring framtida
            begränsningar för fortsatt svensk spetsforskning i samband med
            genetiskt modifierade djur.
          </p>
          <p>
            3. Riksdagen tillkännager för regeringen som sin mening vad i
            motionen anförs om en ändring av ordalydelsen ”alternativ metod
            till djurförsök” i propositionen så att det klart framgår att
            det inte enbart handlar om en övergång till icke-djurförsök utan
            om att förbättra djurens situation (Refinement) samt minska antalet
            försöksdjur (Reduction). 4. Riksdagen tillkännager för regeringen
            som sin mening vad i motionen anförs om vikten av grundforskningens
            fundament. 5. Riksdagen tillkännager för regeringen som sin mening
            vad i motionen anförs om att de djurförsöksetiska nämnderna inte
            skall göra någon bedömning avseende den vetenskapliga kvaliteten.
            6. Riksdagen tillkännager för regeringen som sin mening vad i
            motionen anförs om att det är av stor vikt att ha en vetenskaplig
            utredare knuten till OECD och Ecvam och för att bevaka och påverka
            valideringen av alternativa metoder till djurförsök.
          </p>
          <pb facs="riksdagen-motions-pdf/data/200506/mot_200506_MJ_5/mot_200506_MJ_5-0002.pdf"/>
          <p>
            2005/06:MJ5
          </p>
          <p>
            7. Riksdagen tillkännager för regeringen som sin mening vad i
            motionen anförs om att inte införa möjlighet att överklaga en
            djurförsöksetisk nämnds beslut.
          </p>
          <p>
            Inledning
          </p>
          <p>
            För att kunna bedriva avancerad forskning med spetskompetens
            inom bl.a. läkemedelsforskningen, där Sveriges är en av de ledande
            nationerna inom bioteknikområdet, finns behov att göra kliniska
            tester på djur. Genom dessa försök identifieras grundläggande
            mekanismer bakom olika sjukdomar. Det krävs dessutom säkerhetstester
            på djur innan ett nytt läkemedel får saluföras. Om denna möjlighet
            inte hade stått till buds hade många sjukdomar inte kunnat botas.
            EU:s kemikalielagstiftning för att finna hållbara miljömässiga
            lösningar kan i förstone leda till att antalet djurförsök ökar.
            Ändringarna av kosmetikadirektivet slår dock fast att befintliga
            in vivo-tester ska ersättas med tester som inte brukar djur. Folkpartiet
            — välkomnar = tydligare = värderingsgrunder = för den djurförsöksetiska
            prövningen. Det är synnerligen angeläget att klara riktlinjer
            ges de etiska nämnderna innan djurförsök godkänns, och att de
            har en tydlig målsättning att minska antalet djurförsök. Att värna
            djurens väl och ve är en moralisk skyldighet för oss människor,
            inte minst på grund av att vi, till skillnad från djuren, har
            förmåga att göra etiska överväganden. Onödigt lidande måste minimeras.
            Folkpartiet har både nationellt och inom EU aktivt drivit frågor
            som berör djurskyddet. Det är värdefullt att använda sig av internationella
            beräkningsgrunder för vad som kan anses vara djurförsök där Sverige
            hittills inräknat både beteendestudier av hönsfåglar, ringmärkning
            av fåglar samt provfiske som djurförsök. Det totala antalet djur
            som för första gången användes i försök i Sverige under 2004 var
            ca 846 000. Detta är en ökning med ca 326 000 djur jämfört med
            2003. Den största anledningen till ökningen är att ett stort beteendeförsök
            rörande ca 300 000 hönsfåglar genomfördes under året. Arbete att
            övergå till alternativ till djurförsök bör intensifieras och användning
            av försöksdjur skall begränsas till vad som är absolut nödvändigt.
          </p>
          <p>
            Definitioner
          </p>
          <p>
            Regeringens förslag: Med djurförsök avses användning av djur
            för
          </p>
          <p>
            — vetenskaplig forskning, — sjukdomsdiagnos, — utveckling och
            framställning av läkemedel och andra kemiska produkter,
          </p>
          <pb facs="riksdagen-motions-pdf/data/200506/mot_200506_MJ_5/mot_200506_MJ_5-0003.pdf"/>
          <p>
            — undervisning om användningen innebär att djuret avlivas, utsätts
            för operativt ingrepp m.m. eller om djuret på annat sätt riskerar
            att orsakas lidande, eller — andra jämförliga ändamål.
          </p>
          <p>
            Även sådana åtgärder som görs på levande djur i syfte att framställa
            djur vars arvsmassa har förändrats genom gentekniska, kemiska
            eller liknande metoder omfattas av djurförsöksbegreppet. Med försöksdjur
            avses djur som används i djurförsök eller som föds upp, förvaras
            eller tillhandahålls för att användas i djurförsök.
          </p>
          <p>
            Folkpartiet anser att det är bra att begreppen djurförsök och
            försöksdjur definieras och klargörs i syfte att förtydliga och
            förenkla lagstiftningen. Samtidigt oroar vi oss för att regeringens
            val av formuleringar antingen är alldeles för detaljerat eller
            inte detaljerat nog. Att så tydligt som regeringen gör peka ut
            och framställa läkemedel och andra kemiska produkter gör att man
            lätt kan bortse från andra områden såsom medicinsk-tekniska produkter
            eller GMO. Utpekandet av sjukdomsdiagnos, men inte andra behov
            av analyser, ger samma problematik. Vi ser att man borde ge en
            bredare definition av punkterna 1-3 i linje med följande: Vetenskaplig
            forskning, diagnostiska metoder, produktutveckling samt produktion
            av icke traditionella produkter såsom läkemedel. Vi välkomnar
            förenklingen som innebär att djur i undervisningssyfte endast
            är att betrakta som försöksdjur om de avlivas, utsetts för operativa
            ingrepp eller orsakas lidande. Det är också bra att exempelvis
            utfordringsförsök som sker vid sedvanligt hållande av husdjur
            och ringmärkning av fåglar undantas från djurförsöksbegreppet
            Det totala antalet djur som för första gången användes i försök
            i Sverige under 2004 var ca 846 000. Detta är en ökning med ca
            326 000 djur jämfört med 2003. Den största anledningen till ökningen
            är att ett stort beteendeförsök rörande ca 300 000 hönsfåglar
            genomfördes under året. Provfiske och märkning av fisk räknas
            som djurförsök fr.o.m. år 2003. Anledningen till att Djurskyddsmyndigheten
            gör detta är att såväl provfiske som märkning av fisk görs i vetenskapligt
            syfte (för att undersöka och kontrollera de svenska fiskbestånden).
            Då provfiske och märkning av fisk räknas med i den svenska försöksdjursstatistiken
            blir den totala summan för år 2004, 8 071 740 försöksdjur. Under
            år 2004 omfattade provfisket ca 7,1 miljoner fiskar, en minskning
            med drygt 2 miljoner djur jämfört med år 2003. För att kunna minska
            antalet ytterligare krävs det att alternativa metoder till provfiske
            utvecklas. Folkpartiet ser positivt på att det utvecklas en metod
            där fiskebestånden kan uppskattas till art och antal med hjälp
            av ekolod och videoinspelning. Det kommer att innebära att färre
            fiskar kommer att behöva tas upp vid provfiske i framtiden. Vi
            ställer oss också bakom bedömningen att i djurskyddsförordningen
            föreskriva vilka djurklasser och djurslag som skall omfattas av
            kraven på verksamhetstillstånd och etiskt godkännande.
          </p>
          <p>
            2005/06:MJ5
          </p>
          <pb facs="riksdagen-motions-pdf/data/200506/mot_200506_MJ_5/mot_200506_MJ_5-0004.pdf"/>
          <p>
            2005/06:MJ5
          </p>
          <p>
            Det är positivt att regeringen inte behöver tillsätta en särskild
            utredning avseende = försöksdjursanvändning på högskole-/universitetsnivå
            med hänvisning till Djurskyddsmyndighetens arbete i denna fråga.
            Framställning av genetiskt modifierade djur omfattas redan av
            den djurförsöksetiska prövningen. Den oro som företrädare från
            läkemedelsforskningen har gett uttryck för avseende genetiskt
            modifierade djur i forskningssammanhang och de eventuella framtida
            begränsningarna för fortsatt svensk spetsforskning måste tas på
            största allvar. Regeringen bör därför snarast inleda en dialog
            med företrädare för denna forskning för att lösa dessa problemställningar.
            Detta bör ges regeringen till känna.
          </p>
          <p>
            Riktlinjer för etisk prövning av djurförsök Regeringens förslag:
          </p>
          <p>
            Förutsättningarna för att få använda djur i djurförsök kompletteras
            med ett krav på att så få djur som möjligt används. De etiska
            bedömningsgrunder som de djurförsöksetiska nämnderna skall tillämpa
            skall finnas i djurskyddslagen.
          </p>
          <p>
            Regeringens bedömning:
          </p>
          <p>
            Det är angeläget att säkerställa att djurs smärta inte underskattas
            vid den djurförsöksetiska prövningen. Djurskyddsmyndigheten får
            därför i uppdrag att utvärdera det befintliga systemet för klassificering
            av djurs smärta.
          </p>
          <p>
            Folkpartiet anser att det är angeläget att användningen av försöksdjur
            begränsas och att alternativa metoder till försöksdjur nyttjas.
            Djurskyddsmyndigheten har övertagit den tidigare myndigheten,
            Centrala örsöksdjursnämndens (CFN) roll att främja utvecklingen
            av alternativa metoder till djurförsök. För år 2004 och 2005 var
            15 miljoner kronor avsatta ör respektive år till detta ändamål.
            Utöver dessa medel är läkemedelsindustrin (Astra Zeneca och Biovitrum)
            med och bidrar med drygt miljon kronor per år. Djurskyddsmyndighetens
            ambition är att stödja forskningsprojekt med en hög vetenskaplig
            kvalitet och en tydlig relevans för de s.k. tre R:en, dvs. metoder
            som förbättrar/förfinar, reducerar och/eller ersätter djurförsök.
            Strävan att minska antalet djur i djurförsöken får dock inte innebära
            att underlaget blir så knappt att man tvingas göra om försöken.
            Vi ställer oss bakom de 3 R:ens princip vilket innebär förbättringar
            av djurens situation (Refinement), minskning av antalet använda
            försöksdjur (Reduction) eller en ersättning av försöksdjursanvändning
            (Replacement). Vi delar dock inte utredarens förslag att det i
            lagstiftningen skulle innebära att ordalydelsen ”alternativa metoder
            till djurförsök” avses de 3 R:ens princip, Refinement, Reduction
            och Replacement. Ordalydelsen för tanken till att det enbart handlar
            om ersättning, Replacement. Att förbättra djurens situation (Refinement)
            eller minska antalet = försöksdjur (Reduction) är djurförsöksförbättringar
            — inte ”alternativ metod = till djurförsök”.
          </p>
          <pb facs="riksdagen-motions-pdf/data/200506/mot_200506_MJ_5/mot_200506_MJ_5-0005.pdf"/>
          <p>
            Ordalydelsen bör tydliggöras på denna punkt. Detta bör ges regeringen
            till känna. Vi har i Sverige en djurskyddslagstiftning som utgår
            från att djur kan känna och uppleva smärta och lidande och att
            de därför har ett starkt skyddsbehov. Vi välkomnar förslaget på
            förstärkning av veterinär expertis, där det inte redan finns,
            i de etiska nämnderna samt den nämnd som föreslås. Vi ställer
            oss bakom uppdraget till Djurskyddsmyndigheten att säkerställa
            att djurs smärta inte underskattas vid den djurförsöksetiska prövningen
            samt att Djurskyddsmyndigheten utvärderar befintligt system för
            klassificering av djurs smärta. Det är i dessa sammanhang mycket
            viktigt att försiktighetsprincipen tillämpas, och vi bejakar därför
            pilotprojekt, studier i mindre skala, som underlag för studier
            i större skala. Folkpartiet har i olika sammanhang lyft fram vikten
            av den fria forskningen vilket innebär forskarens frihet att själv
            definiera sin forskaruppgift. Grundforskningens betydelse kan
            inte nog poängteras. Det är viktigt att utredarens ”vägledande
            diskussionsunderlag” till de etiska nämnderna inte riskerar att
            bryta sönder grundforskningens fundament. Vi vill ytterligare
            stryka under att grundforskningen är en förutsättning för att
            tillämpningar av olika slag skall kunna komma till stånd. Detta
            bör ges regeringen till känna.
          </p>
          <p>
            Folkpartiet anser det vara av vikt att Djurskyddsmyndigheten
            vid ett eventuellt utarbetande av ett diskussionsunderlag, enligt
            utredarens förslag, beaktar vikten av grundforskning samt att
            ”Sverige skall vara en ledande forskningsnation där forskning
            bedrivs med hög vetenskaplig kvalitet”. Det innebär att de djurförsöksetiska
            nämnderna inte skall göra någon bedömning avseende den vetenskapliga
            kvaliteten, då detta granskas genom forskningsrådens försorg.
            Detta bör ges regeringen till känna. OECD (The Organization for
            Economic Co-operation and Development) och Ecvam (European Center
            for Validation of Alternative Methods) är två viktiga organ som
            båda verkar för att valideringen av alternativa metoder ska främjas.
            Det är väsentligt att vi i Sverige är uppdaterade i vad som sker
            inom detta forskningsområde för att bevaka och påverka valideringen
            av alternativa metoder till djurförsök, varför Folkpartiet anser
            det vara av stor vikt att ha en vetenskaplig utredare knuten till
            OECD och Ecvam. Detta bör ges regeringen till känna. Det är särskilt
            angeläget att ägna forskning åt att ta fram metoder som kan minska
            eller ersätta behovet av djurförsök utan att säkerheten i riskbedömningen
            minskar. Detta har blivit särskilt aktuellt med anledning av det
            föreslagna kemikalietestprogrammet (REACH) och ändringen av kosmetikadirektivet
            där det slås fast att befintliga in vivo-tester ska ersättas med
            tester som inte brukar djur.
          </p>
          <p>
            2005/06:MJ5
          </p>
          <pb facs="riksdagen-motions-pdf/data/200506/mot_200506_MJ_5/mot_200506_MJ_5-0006.pdf"/>
          <p>
            2005/06:MJ5
          </p>
          <p>
            Etiskt godkännande av avel med försöksdjur Regeringens bedömning:
          </p>
          <p>
            Frågan om det bör införas ett krav på etiskt godkännande av sådan
            avel med försöksdjur som medför eller riskerar att medföra lidande
            för djuren, behöver utredas vidare. Regeringen har därför för
            avsikt att ge Djurskyddsmyndigheten i uppdrag att närmare utreda
            frågan. Myndigheten bör även utreda förutsättningarna för och
            konsekvenserna av ett sådant krav.
          </p>
          <p>
            Framställning av avel av genetiskt modifierade djur omfattas
            redan i dag av den etiska prövningen. Det råder dock flera oklarheter
            både vad gäller destinationsavel, om det är uppfödare- eller användareanläggningar
            som skall ansöka om etisk prövning vid avel, varför Folkpartiet
            ställer sig bakom en utredning av frågan. Antalet genetiskt modifierade
            djur i djurförsök har ökat kraftigt under senare år och kommer
            förmodligen att fortsätta att öka varför klara riktlinjer är nödvändiga.
            Vi vill dock tydligt markera vikten av att Djurskyddsmyndigheten
            i sitt uppdrag har en nära dialog med forskarvärden för att Sverige
            inte skall riskera att mista möjligheter till en fortsatt spetsforskning
            inom landet. Folkpartiet anser att en metod- och teknikneutralitet
            skall råda. Vi anser att man bör utveckla liknande regler för
            avel av djur framställt med genetiska metoder och av spontana
            genetiska defekter.
          </p>
          <p>
            Sammansättningen i de djurförsöksetiska nämnderna m.m.
          </p>
          <p>
            Regeringens bedömning:
          </p>
          <p>
            Sammansättningen av ledamöter i de djurförsöksetiska nämnderna
            är väl avvägd och bör behållas. Regeringen avser dock att verka
            för att Djurskyddsmyndigheten = förstärker = rekryteringsarbetet
            = till de djurförsöksetiska nämnderna. De djurförsöksetiska nämnderna
            bör ha tillgång till veterinärmedicinsk sakkunskap vid bedömningen
            av ett försök. Det bör vidare finnas en referensgrupp dit de djurförsöksetiska
            nämnderna kan vända sig med frågor.
          </p>
          <p>
            Folkpartiet delar regeringens bedömning att sammansättningen
            i de djurförsöksetiska nämnderna är väl avvägda och bör behållas.
            Vi delar inte utredarens uppfattning att begränsa möjligheten
            att omförordna ledamöter då risken finns att både kompetens och
            kontinuitet skulle gå förlorad. Vi har ingen annan uppfattning
            än att de djurförsöksetiska nämnderna skall ha tillgång till veterinärmedicinsk
            sakkunskap, vilket redan är fallet i de allra flesta fall. Det
            är ett värde i att veterinären har en rådgivande funktion samt
            att veterinären besitter erfarenhet av försöksdjursfrågor. Vi
            ställer oss positiva till att Djurskyddsmyndigheten ämnar öka
            den medicinska och etologiska kompetensen på central nivå för
            att möjliggöra ett ökat stöd till de djurförsöksetiska nämnderna.
            Vi ställer oss också positiva till
          </p>
          <pb facs="riksdagen-motions-pdf/data/200506/mot_200506_MJ_5/mot_200506_MJ_5-0007.pdf"/>
          <p>
            den referensgrupp med bred kunskapsbas dit de djurförsöksetiska
            nämnderna kan vända sig med frågor. Vi tar däremot avstånd från
            rätten att överklaga en djurförsöksetisk nämnds beslut då vi anser
            att sammansättningen av nämnderna med vetenskapsmän, lekmän och
            veterinär expertis under ledning av en domare utgör ett rättssäkert
            förfaringssätt. Det torde dessutom inte finnas någon lämplig instans
            att överpröva till. Detta bör ges regeringen till känna.
          </p>
          <p>
            Stockholm den 28 september 2005 Anita Brodén (fp)
          </p>
          <p>
            Lennart Fremling (fp) Sverker Thorén (fp) Marie Wahlgren (fp)
            Heli Berg (fp) Gunnar Nordmark (fp)
          </p>
          <p>
            2005/06:MJ5
          </p>
        </div>
      </div>
    </body>
  </text>
</TEI>
