<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-02341">
  <teiHeader>
    <fileDesc>
      <titleStmt>
        <title>med anledning av skr. 2022/23:60 Riksrevisionens rapport om statens insatser för likvärdig betygssättning – skillnaden mellan betyg och resultat på nationella prov</title>
        <author corresp="i-GLpGALNASBTHSmgDcbTu4m">av Åsa Westlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2341 av Åsa Westlund m.fl. (S)</title>
          <idno type="rdwebb">HA022341</idno>
          <rs type="number">2341</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA022341/text</ref>
          <ref type="dokument_url_html">https://data.riksdagen.se/dokument/HA022341</ref>
          <ref type="dokumentstatus_url_xml">https://data.riksdagen.se/dokumentstatus/HA022341</ref>
          <ref type="pdf">https://data.riksdagen.se/fil/E3C8E56A-65DE-4166-9B53-EC199F868FF5</ref>
          <ref type="docx">https://data.riksdagen.se/fil/934A9D67-4C51-4FE7-8B2D-F066EC50835A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xvwr4Q7CsjqRAtkC5NmcYG</idno>
            <name>Linus Sköld</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GimwrxR6QNfQTTYxqEbj7a</idno>
            <name>Mats Wiking</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Fazelian</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KzsTMncnr5hiy4Se56WPv6</idno>
            <name>Niklas Sigvardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4FG3whMJM5UqFwAt9Jo56j" type="basedOn"/>
        <correspContext corresp="i-4FG3whMJM5UqFwAt9Jo56j">
          <ref>Skrivelse 2022/23:60</ref>
        </correspContext>
        <correspAction xml:id="i-NXstQidRqqSc41RPSEUtct" type="signed"/>
        <correspContext corresp="i-NXstQidRqqSc41RPSEUtct">
          <note type="signatory" corresp="i-GLpGALNASBTHSmgDcbTu4m"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Xvwr4Q7CsjqRAtkC5NmcYG"/>
          <note type="signatory" corresp="i-GimwrxR6QNfQTTYxqEbj7a"/>
          <note type="signatory" corresp="i-3kfmGYErmuJ81cgi8Cwy88"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-KzsTMncnr5hiy4Se56WPv6"/>
        </correspContext>
        <correspAction xml:id="i-3AATjwbZZ81suhC7rBGwMQ" type="submitted">
          <date when="2023-03-08"/>
          <time when="14:52:22"/>
        </correspAction>
        <correspAction xml:id="i-3DgtSdg7UemoU43nNUNZG7" type="dismissed">
          <date when="2023-03-15"/>
        </correspAction>
        <correspAction xml:id="i-3MqenV5Gbr2TyLESDeoD1j" type="reviewed">
          <date when="2023-03-15"/>
          <time when="14:09:52"/>
        </correspAction>
        <correspAction xml:id="i-7N4CMLbZzP5CYigTDs8UVW" type="referred">
          <date when="2023-03-16"/>
        </correspAction>
        <correspAction xml:id="i-Q3aCCCDbZvDWjwqYvSC7ba" type="assigned">
          <date when="2023-06-14"/>
          <time when="16:38:04"/>
        </correspAction>
        <correspContext corresp="i-Q3aCCCDbZvDWjwqYvSC7ba">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-X9GbVnXa17gZMYDncyMTuh" type="behandlas_i"/>
        <correspContext corresp="i-X9GbVnXa17gZMYDncyMTuh">
          <ref type="uppgift">2022/23:UbU15</ref>
          <ref type="ref_dok_id">HA01UbU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU15</ref>
          <ref type="ref_dok_titel">Riksrevisionens rapport om statens insatser för likvärdig betygssättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2341 av Åsa Westlund m.fl. (S)
          med anledning av skr. 2022/23:60 Riksrevisionens rapport om statens
          insatser för likvärdig betygssättning – skillnaden mellan betyg
          och resultat på nationella prov
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2KnuStfUXLT6661k5bxEVb">
            Förslag till riksdagsbeslut
          </head>
          <list>
            <item xml:id="i-AUAYNZh14faHRfyazpYdh" sortKey="Yrkande 1">
              Riksdagen ställer sig bakom det som anförs i motionen om att
              inom ramen för den utredning om likvärdig betygsättning som regeringen
              avser att tillsätta även utreda om konkurrenssituationen i svensk
              skola och skillnaden mellan olika huvudmäns drivkrafter kan påverka
              betygsättningen och hur olikvärdig betygsättning kan motverkas
              och tillkännager detta för regeringen.
            </item>
          </list>
          <list>
            <item xml:id="i-TgCkk7mCMPXpdE1bEHZZwP" sortKey="Yrkande 2">
              Riksdagen ställer sig bakom det som anförs i motionen om att
              inom ramen för den utredning om likvärdig betygsättning som regeringen
              avser att tillsätta även utreda hur utslagningen från skolan och
              den psykiska ohälsan till följd av betygssystemets konstruktion
              kan minska och tillkännager detta för regeringen.
            </item>
          </list>
          <list>
            <item xml:id="i-SrvknBaHYU2nWLJ9FfLZcR" sortKey="Yrkande 3">
              Riksdagen ställer sig bakom det som anförs i motionen om att
              inom ramen för den utredning om likvärdig betygsättning som regeringen
              avser att tillsätta även belysa vilka negativa effekter på elevers
              lärande som kan följa på en mer provtung betygsättning och tillkännager
              detta för regeringen.
            </item>
          </list>
          <list>
            <item xml:id="i-S85guS8cSPgc6XmsYxRpsG" sortKey="Yrkande 4">
              Riksdagen ställer sig bakom det som anförs i motionen om att
              inom ramen för den utredning om likvärdig betygsättning som regeringen
              avser att tillsätta även utreda metoder för att bedöma likvärdigheten
              i betygsättningen på grupp- och skolnivå för att identifiera och
              motverka glädjebetyg och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9mL6gn7djYZhq7ZLyZse1W" type="h1">
            Motivering
          </head>
          <p xml:id="i-7kB53F3wwPi3L8XbneA3Ac">
            Riksrevisionens granskning ”Statens insatser för likvärdig betygssättning”
            (RiR 2022:22) visar att det fortfarande finns stora skillnader
            mellan betyg och resultat på nationella prov. Bedömningen är att
            förändringen i skollagen att särskilt beakta resultat på nationella
            prov i betygsättningen har haft liten påverkan på likvärdigheten
            i betyg­sättningen. Därmed lämnar Riksrevisionen rekommendationen
            till regeringen att utreda hur betygsättningen kan bli mer likvärdig.
          </p>
          <p xml:id="i-WChr7KgSKw1iCLjdAwYZKi">
            Socialdemokraterna har i regeringsställning arbetat hårt för
            att göra upp med de otydliga kunskapskrav som infördes av alliansregeringen
            med Liberalerna i spetsen. Läroplanerna har förbättrats med mer
            fokus på faktakunskaper och tydligare betygs­kriterier. Svårbegripliga
            kurs- och ämnesplaner som försvårade lärarnas arbete har för­enklats.
            Skolverket fick redan 2017 i uppdrag att digitalisera de nationella
            proven och föreslå hur central rättning kan införas, men arbetet
            har försenats av nya krav på hantering av personuppgifter.
          </p>
          <p xml:id="i-EMfPjTJ4FhDJnhSsLc3om6">
            I syfte att åtgärda bristerna i betygssystemet tillsatte den
            socialdemokratiskt ledda regeringen Betygsutredningen 2018. I
            uppdraget ingick att utreda och föreslå hur ämnes­betyg i stället
            för kursbetyg kan införas i gymnasieskolan och gymnasiesärskolan
            samt att utreda om det behövs kompensatoriska inslag i betygssystemet.
            Dagens kursbetyg upplevs som straffande, där enstaka svackor får
            stor påverkan för elevernas betyg och framtidsutsikter. För att
            minska stressen och risken att elever tappar studiemotivationen
            avvecklade vi därför kursbetygen och återinförde ämnesbetygen
            med start höstterminen 2025. Det är viktigt att förstå att betygssystemet
            kan ha stor inverkan på såväl lärarnas autonomi som undervisningen
            och elevernas kunskapsinhämtning. Betygssystemet kan också påverka
            elevers psykiska hälsa och bidra till utslagning, beroende på
            hur det utformas.
          </p>
          <p xml:id="i-TyK6A17Vzd19XTU7VMGoar">
            Av regeringens skrivelse framgår nu att regeringen avser att
            tillsätta en utredning på området. Vad som däremot inte framgår
            av skrivelsen är på vilket sätt en sådan utred­ning skulle ta
            sig an problematiken kring likvärdig betygsättning. I stället
            för att ta ett helhetsgrepp kring de omfattande problem som finns
            kring glädjebetygen i svensk skola verkar regeringen på förhand
            ha avgränsat sig till kända och delvis redan beprövade lösningar.
            Detta är problematiskt då förändringar i betygssystemet alltså
            riskerar att påverka undervisningen och kunskapsinhämtningen på
            ett sätt som inte nödvändigtvis är positivt.
          </p>
          <p xml:id="i-TGVyj4xskthNsKomrSSnW2">
            Marknadsskolan driver på såväl fusk med betyg som förekomsten
            av glädjebetyg. Framväxten av en svensk skolmarknad med vinstdrivande
            skolor har kraftigt bidragit till att betygen, trots att det i
            grunden handlar om myndighetsutövning, blivit ett konkurrens­medel
            för att locka fler elever i stället för att visa på elevernas
            kunskaper. Tillsammans med friskolornas egna kösystem och skolreklam
            blir glädjebetygen en del av koncerner­nas marknadsföring. Lärare
            pressas för att göra kunderna nöjda och trovärdigheten i betygssystemet
            undermineras.
          </p>
          <head xml:id="i-25hwR5Rrs8trEpX8xYtB5f" type="h2">
            Rättvisa betyg som speglar elevernas kunskaper
          </head>
          <p xml:id="i-9QBz3MTXAwcot2arDV9X6Z">
            Frågan om likvärdig betygsättning är viktig eftersom betygen
            är avgörande för elever­nas framtida utbildning och karriär på
            arbetsmarknaden, men också för att säkerställa att betyg sätts
            rättvist. För oss socialdemokrater är det tydligt att framväxten
            av en marknads­skola har lett till ökande betygsinflation där
            betygen sätts högre än den faktiska kunskaps­utvecklingen motiverar.
            Betygen ska spegla elevernas kunskaper och inte vara ett sätt
            för vinstdrivande skolor att förbättra sitt varumärke. Regeringen
            förbiser i sin skrivelse hur konkurrensen om elever på skolmarknaden
            ökar risken för glädjebetyg, vilket underminerar hela trovärdigheten
            i betygssystemet.
          </p>
          <p xml:id="i-VhptddPYYWZF6zhAEx3wtN">
            Betygsinflationen är enligt Riksrevisionen högst i hemkunskap,
            slöjd och bild – ämnen där det inte finns nationella prov. Det
            är tidigare känt att fristående skolor är överrepresenterade bland
            de skolenheter som ger högst genomsnittligt betyg i exempel­vis
            bild och hemkunskap. När det exempelvis gäller ämnet bild var
            det 22 friskolor som låg i topp med högst genomsnittligt betyg
            i bild i årskurs 9 läsåret 2018/19. Problemet med glädjebetyg
            är störst på fristående skolor, vilket en framtida utredning måste
            beakta.
          </p>
          <p xml:id="i-T8VpUZ9Kzr1oYyfHQY1Uwn">
            För att på allvar komma åt glädjebetygen och göra betygssystemet
            rättvist behöver därför också åtgärder mot marknadsskolan vidtas.
            De nationella proven spelar en viktig roll i att stötta lärarna
            i deras betygsättning, och central rättning är viktigt för att
            både öka likvärdigheten och minska lärarnas administrativa börda.
            Men det räcker inte. Driv­krafterna att sätta glädjebetyg måste
            också motverkas. Därför bör regeringen vid till­sättandet av en
            utredning om likvärdig betygsättning även utreda om konkurrenssitua­tionen
            i svensk skola och skillnaden mellan olika huvudmäns drivkrafter
            kan påverka betygsättningen och hur olikvärdig betygsättning kan
            motverkas.
          </p>
          <p xml:id="i-Dp4D9FE3DfYgpsHygpLmH4">
            Om marknadsskolans drivkrafter inte får beröras av utredningen
            riskerar den att lägga förslag som i stället för att åtgärda marknadsskolans
            negativa inverkan på lik­värdig betygsättning påverkar undervisning
            och kunskapsinhämtning negativt. Elever och lärare riskerar att
            tvingas fokusera mer på det som enkelt låter sig mätas, snarare
            än vad som är viktigt enligt läroplanen. Fokus blir då på att
            läsa på inför prov, snarare än att faktiskt lära sig. En framtida
            utredning bör därför också belysa vilka negativa effekter på elevers
            lärande som kan följa på en mer provtung betygsättning.
          </p>
          <p xml:id="i-16mNiHDVDAci6hXvAPkNEj">
            Varje barn i svenska skola ska mötas av höga förväntningar och
            en tro på att de kan lyckas, men samtidigt ser vi att betygssystemet
            bidrar till utslagning, stress och psykisk ohälsa. Betygs- och
            skolsystemet bidrar till att varje år slå ut en stor andel elever.
            År 2022 lämnade 15 procent av eleverna grundskolan utan att vara
            behöriga till gymnasiet. Det här är ett misslyckande inte minst
            mot bakgrund av att skollagen är tydlig med att alla barn ska
            ges ledning och stimulans för att kunna utvecklas så långt som
            möjligt.
          </p>
          <p xml:id="i-2fz4qQXsYYwvXS6WSkBgQC">
            Av Riksrevisionens granskning framgår att avvikelserna mellan
            nationella prov och betyg är störst bland elever som fått underkänt
            på det nationella provet. Ett stärkt samband mellan nationella
            prov och betygsättning riskerar därmed att öka utslagningen ytterligare.
            Skolsystemet behöver reformeras så att utslagningen minskar samtidigt
            som kunskapsresultaten ökar. Inom ramen för den utredning som
            regeringen avser att till­sätta om likvärdig betygsättning bör
            därför också betygssystemets påverkan på utslag­ningen från skolan
            och den psykiska ohälsan beaktas.
          </p>
          <p xml:id="i-YbvUTuFxZGjT2BKuRxGXiR">
            Riksrevisionens granskning visar också att förändringen i skollagen
            om att särskilt beakta resultat på nationella prov i betygsättningen
            som infördes under den S‑ledda regeringen inte fått avsedd effekt.
            En väg framåt är att utreda möjligheten att införa en tydligare
            koppling till resultaten på de nationella proven på gruppnivå.
            Skolverket har tagit fram mått för att bedöma hur likvärdig betygsättningen
            är genom att undersöka hur skolors genomsnittliga slutbetyg skiljer
            sig från samma skolas genomsnittliga prov­resultat. Ju mindre
            skillnaden är mellan slutbetygen och provresultaten, desto mer
            likvärdig kan betygsättningen antas vara. Detta är ett intressant
            mått som bör utredas vidare som en metod för att bedöma likvärdigheten
            i betygsättningen på grupp- och skolnivå men även som en metod
            för att identifiera och motverka glädjebetyg.
          </p>
        </div>
        <div type="motSignatures">
          <list>
            <item xml:id="i-KEDyx4q1gntfxiAmYesCM8" who="i-GLpGALNASBTHSmgDcbTu4m">
              Åsa Westlund (S)
            </item>
            <item xml:id="i-YZrWo1wzms6LAkQ8pm98R4" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-7sb1QEcPh5qaev3hJdKASL" who="i-Xvwr4Q7CsjqRAtkC5NmcYG">
              Linus Sköld (S)
            </item>
            <item xml:id="i-4EEqBPzKU9DMJm8dP7toVG" who="i-GimwrxR6QNfQTTYxqEbj7a">
              Mats Wiking (S)
            </item>
            <item xml:id="i-CBDEndRcNkTVhpYCTnQHo5" who="i-3kfmGYErmuJ81cgi8Cwy88">
              Aylin Fazelian (S)
            </item>
            <item xml:id="i-B77xiQBjYKNy1Rp5u6cr96" who="i-9rzEiT5qs2rumTNiqr6kVD">
              Rose-Marie Carlsson (S)
            </item>
            <item xml:id="i-Xt1wasvgi9tLUdPHxYjJP2" who="i-KzsTMncnr5hiy4Se56WPv6">
              Niklas Sigvardsson (S)
            </item>
          </list>
        </div>
      </div>
    </body>
  </text>
</TEI>
