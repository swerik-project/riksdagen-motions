<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02886">
  <teiHeader>
    <fileDesc>
      <titleStmt>
        <title>Riktlinjer för järnvägspolitiken (prop. 1984/85:114)</title>
        <author>Olle Grahn och Linnea Hörlén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer för järnvägspolitiken (prop. 1984/85:114)</title>
          <idno type="rdwebb">G8022886</idno>
          <rs type="number">2886</rs>
          <ref type="dokument_url_text">http://data.riksdagen.se/dokument/G8022886/text</ref>
          <ref type="dokument_url_html">http://data.riksdagen.se/dokument/G8022886</ref>
          <ref type="dokumentstatus_url_xml">http://data.riksdagen.se/dokumentstatus/G8022886</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N6NqRjrNpzybfJmYWdhfdW</idno>
            <name>OLLE GRAHN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JFSP4mxjNwzvQD64Ksg7fF" type="signed"/>
        <correspContext corresp="i-JFSP4mxjNwzvQD64Ksg7fF">
          <note type="signatory" corresp="i-N6NqRjrNpzybfJmYWdhfdW"/>
          <note type="signatory" corresp="i-T2HHh5Dnznvs9cz9kr2oG4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2886/mot_198485__2886-001.pdf"/>
      <fw xml:id="i-J1CtwutqJtF5o6Jzgz14vT">
        Motion 1984/85:2886
      </fw>
      <div xml:id="i-4ccnj6Hqc5Cqu4RuKD1dYC" type="motHeader">
        <div xml:id="i-BbgAR3F7FAj3qtVzWUW3FA" type="motTitle"/>
        <div xml:id="i-G94VxU2KCRreDe2dsyZTAU" type="motSubmissionInfo"/>
      </div>
      <div xml:id="i-MwWtmoAuTecq6oAzRB3McP" type="motBody">
        <div xml:id="i-31Zf9CsLr2WuwKCdxx2hC4">
          <p xml:id="i-WXX5k2r115Vn6hJhXP8x53">
            1
          </p>
          <p xml:id="i-UyPjt9Y2wdDT3oWirtEcxk">
            Olle Grahn och Linnea Hörlén Riktlinjer för järnvägspolitiken
            (prop. 1984/85:114)
          </p>
          <p xml:id="i-UaJm6xQ1vCjY4k59Pwgixd">
            Järnvägarnas betydelse för det industriella samhällets framväxt
            kan inte överskattas. Genom järnvägen knöts landsändar samman.
            För den expande- rande industrin kring sekelskiftet var järnvägens
            transport av råvaror och färdigprodukter en förutsättning. Även
            industrins behov av arbetskraft kunde tillgodoses genom att järnvägen
            möjliggjorde en större rörlighet bland befolkningen. Under de
            senaste årtiondena har järnvägarna förlorat sin roll som det enda
            transportsystemet av betydelse. Bilen och flyget har övertagit
            stora volymer av både person- och godsbefordran. Detta innebär
            inte att järnvägarnas roll är överspelad. Järnvägarna har fortfarande
            en mycket väsentlig uppgift att fylla både för person- och godstransporter.
            Järnvägens fördelar framför andra transportsätt är bl. a. att
            den är miljövänlig och energisnål i förhållande till transporterade
            mängder, fördelar som har kommit att bli alltmer uppenbara mot
            bakgrund av våra miljö- och energiproblem. En del av SJ:s nuvarande
            svårigheter kan enligt vår uppfattning tillskrivas det förhållandet
            att SJ länge har varit ett mycket konservativt skött företag med
            uppenbara brister i sin långsiktiga planering. Det har ofta saknats
            den nödvändiga framtidstron inom företaget självt, vilket medfört
            att underhåll och investeringar har blivit eftersatta. De negativa
            problemen har därför stundtals blivit självgenererande. Dålig
            standard har medfört minskat utnyttjande vilket i sin tur orsakat
            ytterligare ekonomiska svårigheter. Detta kan bl. a. studeras
            på underhållet av banorna där det i dag finns uppenbara brister
            som indirekt försvårar konkurrensen gentemot andra trafikmedel.
            Ett ofta omvittnat problem, särskilt i glesbygd där beroendet
            av järnvägen är särskilt stort, är dålig tidtabellsanpassning
            vilket leder till att resenärer tvingas välja andra färdsätt framför
            järnvägen. Med hänsyn till SJ:s betydelse i dag och i framtiden
            var det stora förväntningar som ställdes på regeringens järnvägsproposition.
            Det är med beklagande som vi konstaterar att dessa förväntningar
            inte är infriade. Det är i stället en dyster bild av SJ:s framtid
            som tecknas i propositionen. Utsikterna att uppnå lönsamhet för
            SJ förefaller att vara utomordentligt små. Trots den finansiella
            rekonstruktion som nu föreslås i propositionen, och som senast
            1983 föregicks av en liknande, saknas förutsättningar för att
          </p>
          <p xml:id="i-NLXtLrqBpWBtyScfU5t56c">
            SJ skall kunna uppnå lönsamhet. Följande siffror illustrerar
            SJ:s problem:
          </p>
          <pb facs="riksdagen-motions-pdf/data/198485/mot_198485__2886/mot_198485__2886-002.pdf"/>
          <fw xml:id="i-dbDtwrr28eSdq4tk3REPa">
            Mot. 1984/85:2886 12
          </fw>
          <p xml:id="i-MUWezqaSJECFFi3EFPyGax">
            Budgetår Driftsresultat Förräntningskrav Tot. resultat 1980/81
            - 437 177 - 614 1981/82 - 445 229 - 675 1982/83 - 443 283 = 726
            1983/84 + 109 384 - 275 1984/85 (prognos) kr 500 - 500 1985/86
            — —”- - 340 550 - 890
          </p>
          <p xml:id="i-KuMWexSH7akkK53cCaMaMP">
            Våren 1983 avlastade riksdagen SJ kostnader med ca 700 milj.
            kr. Ett för 1983/84 med de tre tidigare åren jämförbart resultat
            ger alltså en förlust på nästan 1 000 milj. kr. Även för budgetåren
            1984/85 och 1985/86 är prognoser- na negativa. Trots 1983 års
            avlastning beräknas förlusten nästa budgetår bli nästan 900 milj.
            kr. Detta oberoende av det ersättningsberättigade bannätet, för
            vilket SJ har erhållit full ersättning för kostnaderna. Det är
            mot bakgrund av de siffror vi här presenterat svårt att förstå
            varpå regeringen grundar den optimism om SJ:s framtid som framskymtar
            på olika håll i propositionen. Om förslagen genomförs som presenteras
            i denna ges viss respittid, men inom några år kommer det att bli
            nödvändigt med nya finansiella rekonstruktioner. Det är därför
            beklagligt att de förslag som regeringen presenterar i detta avseende
            är ofullständiga för att finna lösningar på SJ:s långsiktiga ekonomiska
            problem. För att järnvägstrafik skall kunna bedrivas med rimlig
            ekonomisk lönsam- het krävs ett stort trafikunderlag. Typiskt
            sett finns ett sådant på långa och medellånga avstånd och på kortare
            avstånd i stora städer. Sveriges geografi och befolkningsstruktur
            medför mot denna bakgrund att en stor del av bannätet inte har
            förutsättningar att bli lönsamt. För att trafiken skall kunna
            bedrivas krävs det att den subventioneras av staten. Så sker på
            det s.k. ersättningsberättigade bannätet. Det framgår emellertid
            av propositionen att inte heller det s. k. affärsbanenätet, där
            90 20 av persontrafiken äger rum, kan bära sina kostnader. Detta
            sistnämnda förhållande bidrar ytterligare till farhågor inför
            SJ:s framtid. Utifrån det faktum att en betydande del av det nuvarande
            järnvägsnätet inte är företagsekonomiskt försvarbart att fortsätta
            att driva måste självfallet en noggrann analys göras av motiven
            till en fortsatt järnvägstrafik i nuvarande omfattning. Härvid
            vore en redovisning över åtgärder som på sikt kan göra trafiken
            lönsam på dessa delar av järnvägsnätet av stort värde. Det är
            förvånande att detta inte har gjorts i propositionen. Av regional-
            och miljöpolitiska samt trafiksäkerhetsmässiga skäl kan det vara
            motiverat att driva också olönsamma järnvägar. Men innan sådana
            ställningstaganden görs måste det finnas ett tillfredsställande
            underlag som belyser alternativa trafikslag och bl. a. de samhällsekonomiska
            konsekven- serna av dessa. För att långsiktigt bedöma den framtida
            järnvägsstrukturen i Sverige och för att ge riksdagen en uppfattning
            om vilka subventioner som kommer att bli aktuella för fortsatt
            järnvägsdrift i nuvarande omfattning måste ingående
          </p>
          <pb facs="riksdagen-motions-pdf/data/198485/mot_198485__2886/mot_198485__2886-003.pdf"/>
          <fw xml:id="i-71cbXrorX2fRvuvyuAjLCP">
            Mot. 1984/85:2886 13
          </fw>
          <p xml:id="i-9RBt5osKSRpiAvdvJRaTzF">
            studier göras av skilda trafikslags alternativa samhällskostnader.
            En sådan redovisning är angelägen oavsett de kortsiktiga ställningstaganden
            som är aktuella med anledning av den föreliggande propositionen.
            Riksdagen bör ge regeringen i uppdrag att återkomma med en analys
            i enlighet med vad vi här har anfört. Regeringen bör i detta sammanhang
            också få i uppdrag att göra en utvärdering av konsekvenserna av
            1979 års trafikpolitiska beslut och därvid särskilt pröva effekterna
            av den prioritering som gjorts av järnvägen som stommen i person-
            och godstrafiken. Det finns ett antal ytterligare brister i propositionen
            vilka måste bli föremål för en närmare belysning innan riksdagen
            fattar beslut och framöver binder sig för stora kostnadsåtaganden.
            Det är bl. a. uppenbart att SJ måste arbeta med mer realistiska
            investeringskalkyler. Svagheten i dessa har påtalats under lång
            tid, men utvecklingen tycks ha varit utomordentligt blygsam vad
            gäller kalkyltekniken. Lönsamheten i snabbtågen har t. ex. ifrågasatts
            från olika håll. Innan man binder sig för dessa investeringar
            borde ytterligare prövning ske. Erfarenheterna av liknande satsningar
            i andra länder bör kunna utnyttjas i detta sammanhang. Den av
            regeringen föreslagna tekniken att övergå från avskrivningar på
            nyanskaffningsvärden till avskrivningar på historiska anskaffningsvärden
            innebär att avskrivningarna blir lägre, samtidigt som räntebördan
            stiger. Någon analys av de långsiktiga effekterna av denna omläggning
            har inte gjorts. Såvitt vi förstår innebär den endast att redovisningstekniken
            ändras — de verkliga kostnaderna eller intäkterna påverkas inte.
            Att detta skulle lösa några verkliga problem förefaller mycket
            osannolikt. I avvaktan på en närmare analys finns ingen anledning
            att ändra gällande redovisningsprin- ciper.
          </p>
          <p xml:id="i-BMzNAsqoom4CWWgu5VzKTv">
            Statens kostnadsansvar för järnvägens infrastruktur
          </p>
          <p xml:id="i-NoXTBPeMBSi3DQJFRAnMrv">
            I vår trafikpolitiska motion 1984/85:1364, avsnittet järnvägstrafiken,
            anförde vi, i avvaktan på den aviserade särpropositionen om järnvägspoliti-
            ken, att staten bör ta ett betydligt större ansvar för järnvägens
            infrastruktur- kostnader än vad som är fallet i dag. Regeringens
            nu framlagda förslag om en ny investeringsmodell för SJ är ett
            steg i den riktningen. Genom delning av investeringsanslaget i
            tre delar, där bansidans infrastruktur behandlas skild från trafikföretagsdelen
            av SJ, får vi en början till en s. k. vägtrafikmodell för SJ.
            I propositionen föreslår nu regeringen att fortsättningsvis endast
            80 96 av sådana investeringar i infrastrukturen som är att hänföra
            till affärsbanenätet förs till statskapitalet med krav på full
            förräntning. Av förslaget framgår inte vilka motiv som har föranlett
            regeringen att föreslå att SJ skall subventioneras med just 20
            96. Siffran förefaller vara vald slumpmässigt utan några mer ingående
            analyser. Innan vi är beredda att ta
          </p>
          <pb facs="riksdagen-motions-pdf/data/198485/mot_198485__2886/mot_198485__2886-004.pdf"/>
          <fw xml:id="i-RBpArBdKVj1DcNnqtftSfx">
            Mot. 1984/85:2886 14
          </fw>
          <p xml:id="i-3KT7xE3g3otwNENaRdEyBZ">
            ställning till hur stor nedskrivningen skall vara vill vi även
            i detta hänseende ha ett mer fullständigt beslutsunderlag. Det
            bör ankomma på regeringen att återkomma till riksdagen med ett
            sådant. Tillsammans med den föreslagna nedskrivningen av befintligt
            statskapital i infrastrukturanläggningarna kan en reform av detta
            slag vara en början — ett första steg — för att ge järnvägen en
            kapitalkostnadsmodell som på sikt kommer att likna vägsidans,
            där staten direktavskriver alla investeringar i vägar och gator.
            Det torde vara ofrånkomligt att en fullvärdig s.k. vägtrafikmodell
            inom några år måste skapas för att SJ över huvud taget skall kunna
            leva upp till de ekonomiska mål som statsmakterna fastlagt för
            SJ, och vilka mål det för närvarande inte finns anledning att
            förändra. Den nya delningen av investeringsanslagen kräver också
            att SJ redovis- ningsmässigt tydligt skiljer trafikföretaget från
            bansidan. Då först ger delningen de incitament som avses för att
            effektivisera och påskynda SJ:s marknadsanpassning. Det bör också
            kunna leda till att de två avdelningarna för godstransporter resp.
            persontrafik ombildas till divisioner med fullstän- digt resultatansvar.
            Vi vill därvid avvisa propositionens förslag att SJ ”betalar”
            för utnyttjan- det av infrastrukturen genom att leverera in avskrivningar
            och ränta på det kapital som ställs till förfogande över statsbudgeten.
            I stället bör SJ betala för infrastrukturen i proportion till
            utnyttjandet. En sådan finansieringsmodell underlättar också möjligheterna
            för från SJ fristående transportföretag att utnyttja räls och
            övrig infrastruktur. Detta bedömer vi vara av särskilt intresse
            för transportörer av stora godsmängder. Genom att upplåta nuvarande
            anläggningar till fristående företag kan också SJ-monopolet brytas.
            Den konkurrens som därvid kan uppstå torde i högre grad vara stimulerande
            för effektiviteten och lönsamheten i SJ än flera av de åtgärder
            regeringen föreslår.
          </p>
          <p xml:id="i-JNyugFLUip5rNtwSifYRKD">
            Persontrafikens taxor och rabatter
          </p>
          <p xml:id="i-9zZh5R2ekDRASWKZce7eNC">
            Sedan en tid tillbaka har SJ fått friheten att själv fastställa
            taxorna för godstransporterna. Det är rimligt och korrekt om SJ
            skall kunna drivas efter företagsekonomiska principer, vilket
            är en grundläggande ekonomisk mål- sättning för SJ. När det gäller
            persontrafikens taxor är det inte så. De ändras och fastställs
            av regeringen efter förslag från SJ. Det är en omständlig, tidskrävande
            och i princip felaktig beslutsprocess. Vi anser att SJ själv i
            fortsättningen skall få fastställa alla sina taxor och rabatter.
            Då kan de företagsekonomiska och kommersiella skälen, som SJ har
            att ta hänsyn till, på bästa sätt förenas med de konsument- och
            trafikpolitiska önskemålen på rationella transportlösningar. En
            ordning som innebär att SJ själv bestämmer vilka rabatter som
            skall tillämpas kan medföra att vissa socialpolitiskt motiverade
            rabatter slopas av
          </p>
          <pb facs="riksdagen-motions-pdf/data/198485/mot_198485__2886/mot_198485__2886-005.pdf"/>
          <fw xml:id="i-G7t3FsT5GVf9HgDSB7LcHz">
            Mot. 1984/85:2886 15
          </fw>
          <p xml:id="i-6uLw6LA7cDWRGwXUt9EJ9E">
            SJ. Det kant. ex. gälla rabatter för grupper vars resebehov inte
            överensstäm- mer med dagar och tider då SJ har överskott av platser
            på tågen och då det vore företagsekonomiskt fel av SJ att inte
            ta fullt pris. Det bör ankomma på SJ att anmäla till regeringen
            om rabatter av detta slag försämras varefter riksdagen har att
            ta ställning till om staten skall ersätta SJ för de kostnader
            som dessa rabatter innebär. Om SJ får friheten att själv utforma
            alla sina taxor och rabatter så kommer också både produkter och
            priser att utvecklas så att de företagsekonomiska och kommersiella
            bedömningarna i många fall även sammanfaller med sociala och trafikpolitiska
            samhällsmål. Ett exempel är försöket med dets. k. veckoslutståget
            mellan Uppsala och Göteborg som går tidigt fredag eftermid- dag
            från Uppsala och åter söndag kväll från Göteborg. Här har pris-
            och produktutveckling gått hand i hand för att möta ett angeläget
            trafikbehov för vissa resenärsgrupper. Det går säkert att utveckla
            ytterligare sådana här nya satsningar om SJ får frihet att själv
            utforma sin prispolitik på både gods- och persontrafiksidan.
          </p>
          <p xml:id="i-ECLteDJy1zEAWaTk6FWcM2">
            Lokala trafikcentra
          </p>
          <p xml:id="i-V23KzUg82viTPpqKyqektG">
            För att förbättra samordningen mellan olika trafikmedel behöver
            många olika insatser göras. De regionala samrådsgrupperna som
            skall skapas mellan SJ och länstrafikbolagen har därvid viktiga
            uppgifter för att samordna turlistor, taxor och information. Men
            det räcker inte med det. Minst lika viktigt är att skapa väl fungerande
            trafikcentra i de större orterna. Alltför ofta uppförs skilda
            anläggningar för olika trafikmedel. För smidiga övergångar mellan
            tåg och buss bör t.ex. busstationerna ligga nära intill järnvägsstationerna.
            I många fall borde t.o.m. perrongövergångar kunna ordnas mellan
            tåg, buss och taxi. Då många större orter behöver rusta upp järnvägsstationer
            och andra trafikterminaler, bör nya grepp tas för att skapa moderna
            och rationella trafikcentra, där tåg-, buss- och taxitrafiken
            och annan service är väl samordnad. De nya greppen kan speciellt
            gälla finansierings- och ägandefor- merna av dessa trafikcentra.
            Den modell som valts för den kommande Vasaterminalen i Stockholm
            visar hur nya ägar- och finansieringsformer löst tidigare svåra
            problem för trafikföretag att uppföra nya anläggningar för kollektivtrafiken.
            Här har SJ upplåtit mark till ett konsortium. Genom att konsortiet
            hyr ut kontors- och affärslokaler, som upptar en stor del av fastigheten,
            kan trafikdelarna i fastigheten drivas med lägre kostnader. SJ
            bör därför vara positiv till nya ägarformer vid uppförande av
            moderna trafikcentra. Kommunerna måste i sin tur i sin stadsplanering
            ta ett ökat ansvar och engagemang för att skapa dessa nya och
            välbehövliga trafikcentra
          </p>
          <p xml:id="i-RXjt3z6QUrSKtxwyVmsWFC">
            vid järnvägsstationerna. Vi vill i detta sammanhang erinra om
            yrkandet i vår trafikpolitiska motion (1984/85:1364) om en försäljning
            av SJ:s fasta egendom.
          </p>
          <pb facs="riksdagen-motions-pdf/data/198485/mot_198485__2886/mot_198485__2886-006.pdf"/>
          <fw xml:id="i-Ey3x23EHw9uXVWJqvtjzAw">
            Mot. 1984/85:2886 16
          </fw>
          <p xml:id="i-PsMvPiMskg8vbio5VD5UR1">
            I propositionen föreslås att ett särskilt förvaltningsbolag bildas
            för att bättre samordna verksamheten mellan SJ och dotterbolagen.
            Detta som ett försök att bringa ordning i den mycket komplicerade
            koncernorganisation som SJ i dag utgör. I propositionen föreslås
            ytterligare åtgärder för att effektivisera koncer- nen, men vi
            anser inte att dessa är tillräckliga. I syfte att koncentrera
            SJ:s verksamhet kring järnvägstrafiken bör en rad dotterbolag
            som inte har naturlig koppling till denna försäljas. De större
            bolag som i första hand bör bli föremål för en försäljning är
            ASG AB, GDG Biltrafik AB, AB Landtransport AB och Swedcarrier
            AB. Dessa företag driver alla skilda former av åkeri och speditionsverksamhet.
            Vi har i vår motion 1984/85:1505 närmare utvecklat varför staten
            inte bör driva affärsverksamhet när det inte finns några särskilda
            regionalpolitiska eller sysselsättningspolitiska skäl. Detta torde
            gälla de här uppräknade företagen som alla sysslar med åkeri-
            och speditionsverksamhet i konkurrens med privata företag. Riksdagen
            bör ge regeringen i uppdrag att inleda en försäljning av i första
            hand de företag vi här har nämnt. Riksdagen bör vidare hos regeringen
            begära en plan för hur en vidare försäljning av SJ-koncernens
            dotterbolag skall kunna genomföras.
          </p>
          <p xml:id="i-JJQrK2v7iyVLNgmNy3qmV2">
            Hemställan
          </p>
          <p xml:id="i-K2oXRXa4cVH2JGaL2Rnwhi">
            Med anledning av vad vi i motionen anfört hemställer vi 1.att
            riksdagen beslutar att med avslag på propositionens hemställan
            1 och 2 begära att regeringen återkommer a) med en analys av vilka
            statliga ekonomiska bidrag till SJ som kommer att krävas för att
            en järnvägstrafik av i huvudsak nuvarande omfattning skall kunna
            bibehållas, b) med en redovisning av de samhällsekonomiska alternativkostna-
            derna för med järnvägen konkurrerande trafikmedel, c) med en utvärdering
            av 1979 års trafikpolitiska beslut i enlighet med vad vi i motionen
            anfört, d) med en närmare analys av förutsättningarna att få en
            framtida satsning på snabbtåg ekonomiskt lönsam, e) med en analys
            av de långsiktiga effekterna att övergå till att göra avskrivningar
            på historiska anskaffningsvärden, f) med en närmare analys över
            vad som motiverar att statens subvention skall uppgå till 20 96,
            2. att riksdagen beslutar att ge regeringen till känna vad vi
            i motionen anfört angående möjligheten att upplåta nuvarande infrastruktur
            till från SJ fristående transportörer, 3. att riksdagen beslutar
            att SJ självt skall få besluta om priset på biljetter och rabatter
            inom persontrafiken,
          </p>
          <pb facs="riksdagen-motions-pdf/data/198485/mot_198485__2886/mot_198485__2886-007.pdf"/>
          <fw xml:id="i-5Zv9zhffhu1xdGJ3H945T9">
            Mot. 1984/85:2886 17
          </fw>
          <p xml:id="i-H7gyHnT9ND41PFZgMNfjY6">
            4. att riksdagen beslutar att ge regeringen till känna vad vi
            i motionen anfört angående lokala trafikcentra, 5. att riksdagen
            beslutar att begära att regeringen vidtar åtgärder för att SJ
            skall sälja sina andelar i ASG AB, GDG Biltrafik AB, AB Landtransport
            AB och Swedcarrier AB samt återkommer med en plan över vilka ytterligare
            företag som bör säljas.
          </p>
          <p xml:id="i-5K3SXU4FYGLMxzbJgtaYhK" type="date">
            Stockholm den 18 mars 1985
          </p>
          <div xml:id="i-8iBDFA8aix7USsVpwLPXPm" type="signatureBlock">
            <p who="i-N6NqRjrNpzybfJmYWdhfdW" type="signature">
              OLLE GRAHN (fp)
            </p>
            <p who="i-T2HHh5Dnznvs9cz9kr2oG4" type="signature">
              LINNEA HÖRLÉN (fp)
            </p>
          </div>
        </div>
      </div>
    </body>
  </text>
</TEI>
