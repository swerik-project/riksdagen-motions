<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02125">
  <teiHeader>
    <fileDesc>
      <titleStmt>
        <title>Åtgärder mot hälsofarliga kosttillskott</title>
        <author corresp="i-XScHuZhUG7vGfDLenjxRiL">av Saila Quicklund (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2125 av Saila Quicklund (M)</title>
          <idno type="rdwebb">HB022125</idno>
          <rs type="number">2125</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022125/text</ref>
          <ref type="dokument_url_html">https://data.riksdagen.se/dokument/HB022125</ref>
          <ref type="dokumentstatus_url_xml">https://data.riksdagen.se/dokumentstatus/HB022125</ref>
          <ref type="pdf">https://data.riksdagen.se/fil/09785BA8-01FF-4AC9-A279-47A8AF77DF71</ref>
          <ref type="docx">https://data.riksdagen.se/fil/E1630E1D-437F-4199-9D54-184B3041FC55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YQEDpX2HZqdnTaW8jeNDDy" type="signed"/>
        <correspContext corresp="i-YQEDpX2HZqdnTaW8jeNDDy">
          <note type="signatory" corresp="i-XScHuZhUG7vGfDLenjxRiL"/>
        </correspContext>
        <correspAction type="submitted" xml:id="i-Ve6HgFR4TG3nqXMiCsL2Zy">
          <date when="2023-10-05"/>
          <time when="11:40:15"/>
        </correspAction>
        <correspAction type="reviewed" xml:id="i-4gfrNZJtRQRZAfj9mmtsYg">
          <date when="2023-10-05"/>
          <time when="13:10:16"/>
        </correspAction>
        <correspAction type="referred" xml:id="i-KYZ1jSVDmf5gfFUo2GCd7k">
          <date when="2023-10-17"/>
        </correspAction>
        <correspAction type="assigned" xml:id="i-FRvZQbFrsMeYBN3CkFEcE7">
          <date when="2024-04-24"/>
          <time when="16:25:00"/>
        </correspAction>
        <correspContext corresp="i-FRvZQbFrsMeYBN3CkFEcE7">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-PdZ1vJiiexfS9MuvX83f4a"/>
        <correspContext corresp="i-PdZ1vJiiexfS9MuvX83f4a">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4GBC35dkLV3d2EDWM4rpjP"/>
        <correspContext corresp="i-4GBC35dkLV3d2EDWM4rpjP">
          <ref type="uppgift">2023/24:MJU9</ref>
          <ref type="ref_dok_id">HB01MJU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU9</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Y9QvXZuULHYmmu6TWMuPGZ"/>
        <correspContext corresp="i-Y9QvXZuULHYmmu6TWMuPGZ">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2125 av Saila Quicklund (M) Åtgärder mot hälsofarliga kosttillskott</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-YPxipngjBBqz3kvbaXXFFP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-FCFXWJQTRTGMguQTGsjqkN">
              Riksdagen ställer sig bakom det som anförs i motionen om att
              se över hur Livsmedelsverket kan ta ett samlande ansvar i det
              fortsatta arbetet kring att förhindra farliga substanser i kosttillskott
              och tillkännager detta för regeringen.
            </item>
            <item sortKey="Yrkande 2" xml:id="i-Ar1e6Hp44qvrm34Apfsa3m">
              Riksdagen ställer sig bakom det som anförs i motionen om krav
              på tillverkare och distributörer att anmäla sina produkter till
              Livsmedelsverket innan de saluförs, och detta tillkännager riksdagen
              för regeringen.
            </item>
            <item sortKey="Yrkande 3" xml:id="i-UhZBDZS5ZkXyhqqsJNKShQ">
              Riksdagen ställer sig bakom det som anförs i motionen om att
              se över hur Livsmedelsverket ska kunna besluta om saluförbud för
              hälsofarliga kosttillskott och tillkännager detta för regeringen.
            </item>
            <item sortKey="Yrkande 4" xml:id="i-WYcykBPySU57kWEjQG2Eo8">
              Riksdagen ställer sig bakom det som anförs i motionen om att
              se över hur Livsmedelsverket mer konsekvent kan utnyttja läkemedelslagens
              möjligheter att klassificera läkemedelsnära substanser som läkemedel
              och tillkännager detta för regeringen.
            </item>
            <item sortKey="Yrkande 5" xml:id="i-5b7SAQUem1mxGw5Baq3CCy">
              Riksdagen ställer sig bakom det som anförs i motionen om att
              Folkhälsomyndigheten bör beakta förekomsten av hälsofarliga substanser
              i kosttillskott och tillkännager detta för regeringen.
            </item>
            <item sortKey="Yrkande 6" xml:id="i-WfTGRXpmYaTLx1uHHAVxaK">
              Riksdagen ställer sig bakom det som anförs i motionen om att
              se över möjligheten till riktade utbildningsinsatser mot idrottande
              ungdomar om riskerna med kosttillskott och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-jD7jyNeTVEYvGvkciJMaN">
            Motivering
          </head>
          <p xml:id="i-65xxktZ94HzPezNw7wCYK1">
            Det förekommer stora brister i tillsynen av kosttillskottsmarknaden,
            liksom i samspelet mellan olika myndigheter. Bristerna utnyttjas
            av oseriösa delar av kostillskotts­branschen och måste åtgärdas.
            Orena kosttillskott ligger bakom många av de dopningsfall som
            upptäcks i Sverige varje år. En del av tillskotten kan vara direkt
            hälsofarliga utan att någon vet om det. Därför behöver både idrotten
            och samhället skyddas av en betydligt bättre kontroll. Ansvaret
            för att syna produkterna ligger idag hos landets kommuner. Jag
            anser att tillsynen bör skötas centralt genom Livsmedels­verket.
          </p>
          <p xml:id="i-XkQxdPQEGWbPGQ6QVsm4vi">
            Kosttillskott är per definition livsmedel. För alla livsmedel
            gäller enligt lag en hög skyddsnivå för hälsan. Det kommunala
            hälsoskyddet ansvarar med stöd av Livsmedels­verket för att kontrollera
            alla livsmedel, inklusive kosttillskott.
          </p>
          <p xml:id="i-KXJrVvuvA5BLf3D3BjEYnc">
            Risken för att saluförda illegala kosttillskott avslöjas i efterhand
            är liten och straffet försumbart. I den mångfald av livsmedelskontroller
            som kommunernas hälsoskydd förväntas svara för är utrymmet för
            kontroller av kosttillskott av förklarliga skäl begränsat. Skulle
            de ändå upptäcka något illegalt väntar en omfattande process innan
            preparatet helt försvinner från den svenska marknaden. Därför
            bör det ses över om det ska ställas krav på tillverkare och distributörer
            att anmäla sina produkter till Livs­medelsverket innan de saluförs.
          </p>
          <p xml:id="i-3hSZy96CotGqhKuXn2GKFZ">
            Enligt dagens praxis tas nämligen beslut om saluförbud mot livsmedel
            av varje kommun för sig och inte av Livsmedelsverket centralt.
            Det kan betyda att alla Sveriges kommuner måste fatta samma beslut
            innan en produkt helt kan stoppas – en orimlig byråkrati som innebär
            att illegala produkter under tiden kan säljas slut på annat håll.
            Därför bör det ses över om Livsmedelsverket ska kunna besluta
            om saluförbud i fråga om hälsofarliga kosttillskott.
          </p>
          <p xml:id="i-5TfgY6D1oEzE4TT41REqbw">
            I ett avslöjande från Dagens Nyheter framkom det att ett kosttillskott
            som innehåller en dopningsklassad substans säljs med etiketten
            ”Dopingfree”. Granskningen ledde till att tillskottet togs bort
            ur sortimentet hos den aktuella försäljaren. Riksidrottsförbundet
            har varnat för den aktuella substansen, inte minst för att många
            preparat är otillräckligt kontrollerade. Försäljningen av kosttillskott
            är idag en miljardindustri, men kommunerna som har huvudansvaret
            för att kontrollera tillskotten saknar resurser för att utföra
            detta arbete. Följden är att vem som helst i princip kan sälja
            vilka preparat som helst utan till­syn.
          </p>
          <p xml:id="i-EHbjEvhqWo4VSKhnQvBsbw">
            Muskelbyggare, prestationshöjare och fettförbrännare är några
            av de produkter som lovar en starkare och slankare kropp. Många
            preparat innehåller dopningsklassade ämnen som dessutom kan vara
            hälsofarliga och beroendeframkallande. Kommunerna ställs här inför
            ett problem då en produkt som fått saluförbud i en kommun fortsatt
            kan saluföras i en annan, där tillsynsansvaret är någon annans.
            Det behövs 290 olika beslut i varje kommun för att en hälsofarlig
            produkt ska kunna plockas bort i hela landet. Till följd av bristande
            resurser hos kommunerna fokuseras tillsynen enbart på innehållsför­teckningar
            och rutiner. Inga kontroller sker av innehållet. Det krävs inget
            godkännande från kommunen eller Livsmedelsverket; det senare har
            bara en stödjande roll. Ansvaret för att innehållet är lagligt
            och korrekt ligger på tillverkaren. Vissa branschföreträdare pekar
            här ut Sverige som sämst i Norden.
          </p>
          <p xml:id="i-QGgBK3PRohB3h1Djiur38e">
            Livsmedelsverket konstaterade i en granskning att bara 2 av 43
            förpackningstexter uppfyllde de granskade märkningskraven, och
            i 30 av 43 produkter ingick växter eller växtextrakt som kan innehålla
            hälsofarliga substanser. I 28 av produkterna påvisades substanser
            som kan ge biverkningar. Dessutom skulle åtta av produkterna kunna
            klassificeras som läkemedel, vilket är ytterst allvarligt.
          </p>
          <p xml:id="i-2StnN3oSJJYropb4hJZDLx">
            Livsmedelsverket bör redan idag mer konsekvent utnyttja läkemedelslagens
            möjligheter att klassificera läkemedelsnära substanser som läkemedel.
            Dessutom bör Folkhälsomyndigheten beakta förekomsten av hälsofarliga
            substanser i kosttillskott. Även idrottsrörelsens arbete kan stärkas
            än mer. Idag förekommer fall där idrottande ungdomar rekommenderas
            att inta kosttillskott, och därför behövs riktade utbildnings­insatser
            om riskerna med kosttillskott.
          </p>
          <p xml:id="i-K23ToYJBESCTrkCPVTbhhp">
            Moderaterna värnar idrottsrörelsens självständighet, men vi kan
            inte blunda för de problem som riskerar att växa till stora samhällsproblem.
            Därför behövs ett tydligare grepp mot hälsofarliga kosttillskott.
          </p>
        </div>
        <div type="motSignatures">
          <list>
            <item xml:id="i-9BC1p7QgTP2yuuohjBraaq">
              Saila Quicklund (M)
            </item>
          </list>
        </div>
      </div>
    </body>
  </text>
</TEI>
