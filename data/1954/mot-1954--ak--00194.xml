<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__194/mot_1954__ak__194-001.pdf"/>
      <div type="motHeader" xml:id="i-7osYDJrdjdsfuiLPKDBevf">
        <div type="motTitle" xml:id="i-BF1VX3sx5X3PgaPPnqLp6b"/>
        <div type="motSubmissionInfo" xml:id="i-8zHjdK242JjvnpMaErQTQH"/>
      </div>
      <div type="motBody" xml:id="i-HKiQ5GhNYMeok2ikqjvmbT">
        <div xml:id="i-2JGEbA6TqJzNnbdprmbaW2">
          <p xml:id="i-DCjC6seDVZkTrjqWNrzCQn">
            12 Motioner i Andra kammaren, nr 194.
          </p>
          <p xml:id="i-PBdqrLD9xXF4EuKdh9zJy4">
            Nr 194.
          </p>
          <p xml:id="i-VoBZbM7ma1s1PdBKd7Euv2">
            Av herr Nygren m. fl., angående lärlingsbidragets storlek.
          </p>
          <p xml:id="i-YVXCFxRY9Z6xfJ9K9A4CbL">
            För vårt samhälles bibehållande på en hög standard och för dess
            vidare utbyggnad är ökade produktiva insatser en absolut nödvändighet.
            Närings- livet intar härvid en nyckelställning av obestridlig
            betydelse. Näringslivets utvecklingsmöjligheter, som hänför sig
            till en mängd skilda områden, är i hög grad beroende av en väl
            utbildad och skicklig arbetarstam. Såväl nä- ringslivet självt
            som statsmakterna har också vidtagit åtgärder för att skapa möjligheter
            till en kvalitativt och kvantitativt förbättrad yrkesutbild- ning.
            I fråga om småindustrien och hantverket — som i detta sammanhang
            kan sägas ha speciella problem — är lärlingsutbildningen av stor
            betydelse. Hantverket och småindustrien svarar för en betydande
            del av produktio- nen, och det torde vara obestridligt att dessa
            näringsgrenar till stor del tillvunnit sig sin nuvarande position
            genom sina utövares yrkesskicklighet. Inte endast på den svenska
            marknaden utan även på utlandsmarknaderna är svenska hantverks-
            och småindustrialster kända för sin goda kvalitet. Att detta för
            vårt land i flera avseenden är en tillgång, som man bör slå vakt
            om och helst söka utbygga, är enligt vår mening alldeles självklart.
            Statsmakterna har också i det allmännas intresse och på grund
            av dessa näringsgrenars blygsamma ekonomiska resurser lämnat vissa
            bidrag till yrkesutbildningen, bl. a. genom statsbidrag till lärlingsutbildningen.
            Dessa statsbidrag har emellertid genom inflationen kommit att
            minska i värde i så hög grad, att bidragen numera efterfrågas
            i mindre utsträckning än tidigare. Från att det förut varit svårt
            att tillfredsställa efterfrågan på bi- drag har man nu enligt
            uppgift knappast tillräckligt antal sökande. Efter- som denna
            utveckling torde komma att medföra en sänkning av antalet yrkesutbildade
            med därav följande olyckliga konsekvenser, är det av vikt att
            motverkande åtgärder snarast vidtages. Att frågan om lärlingsbidragets
            storlek härvid bör övervägas synes oss nödvändigt. En jämförelse
            mellan
          </p>
          <p xml:id="i-Q8Rd5ioMJpgfYNsarAvD9f">
            statsverkets kostnader för å ena sidan lärlingsbidraget — 900
            kronor för tre år — och å andra sidan yrkesskolorna, där varje
            elev kostar det all-
          </p>
          <p xml:id="i-T2wg8msd9nNmPu8Ln7QtSZ">
            männa flera tusen kronor om året, ger vid handen, att en besparing
            för statsverket skulle kunna åstadkommas genom att lärlingsutbildningen
            finge en mer framträdande plats. Det synes oss därför vara angeläget,
            att lär- lingsutbildningen underlättas genom en höjning av statsbidraget.
            Med anledning av att dessa frågor för närvarande är föremål för
            utred- ning av 1952 års yrkesutbildningssakkunniga, som beräknas
            avge sitt be-
          </p>
          <pb facs="riksdagen-motions-pdf/data/1954/mot_1954__ak__194/mot_1954__ak__194-002.pdf"/>
          <p xml:id="i-3X7G2LJoXQk1v3jdpNsgVk">
            Motioner i Andra kammaren, nr 194. 13
          </p>
          <p xml:id="i-2tXYtWLhdBZLah5KYkcpsy">
            tänkande under år 1954, vore det enligt vår mening av stor betydelse,
            om riksdagen ville uttala en önskan om att ärendets behandling
            så påskyndas, att det kan föreläggas 1955 års riksdag. I händelse
            det väntade betänkan- dets remissförfarande skulle taga så lång
            tid i anspråk att ärendet av denna orsak inte skulle hinna föreläggas
            1955 års riksdag, synes det oss lämpligt att frågan om lärlingsbidragets
            storlek göres till föremål för speciell be- handling, så att denna
            del av problemkomplexet kan bli föremål för av- görande vid 1955
            års riksdag. Med stöd av vad ovan anförts hemställes,
          </p>
          <p xml:id="i-9tmLsstBxQxWGQWYwCN9d2">
            att riksdagen måtte i skrivelse till Kungl. Maj:t hem- ställa,
            att frågan om lärlingsbidragets storlek förelägges 1955 års riksdag.
          </p>
          <p xml:id="i-9WfAPd4eh27xBm5JrYuCVq">
            Stockholm den 27 januari 1954. Erik Nygren.
          </p>
          <p xml:id="i-JKbUj5qhdgFyBeYLed48ax">
            Nils Agerberg. Eric Nilsson Henrik Munktell.
          </p>
          <p xml:id="i-B3iYC7RBFpdZryVNroKUMV">
            i Svalöv.
          </p>
        </div>
      </div>
    </body>
  </text>
</TEI>
