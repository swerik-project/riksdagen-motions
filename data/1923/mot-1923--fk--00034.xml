<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1923--fk--00034">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__fk__34/mot_1923__fk__34-001.pdf"/>
      <fw xml:id="i-DUGVBGTZ7oLMMrNXs9Wbcp">
        Motioner i Första kammaren, Nr 34. 7
      </fw>
      <div xml:id="i-CXftXSv71CnS3jMuE3SRRp" type="motHeader">
        <div xml:id="i-KiCcFxK1Cp2JgrGM7LEFxz" type="motTitle"/>
        <div xml:id="i-UFq9ahePkpQeVSjH2JNPog" type="motSubmissionInfo"/>
      </div>
      <div xml:id="i-WaJu3d9X9BRsN9oxYG9PD2" type="motBody">
        <div xml:id="i-3X1N7cimXMvmfpUqpSqZG5">
          <p xml:id="i-4JtiZk7siFbwXJbgUM2yMZ">
            Nr 34.
          </p>
          <p xml:id="i-Ve2ZmcPcFHfwQ1PwsjgZdi">
            Av herr Leander, i anledning av Kungl. Maj:ts förslag till lag
            om minskning av tjänstgöringstiden för värn- pliktiga, vilka hysa
            samvetsbetänkligheter mot värn- pliktstjänstgöring.
          </p>
          <p xml:id="i-7vJ5X8maKrMtjVnXwX7MBr">
            I Kungl. Maj:ts proposition nr 3 föreslås viss minskning av tjänstgöringstiden
            för värnpliktiga, vilka hysa samvetsbetänkligheter mot värnpliktstjänstgöring.
            Tvivelsutan är detta förslag ägnat att väcka tillfredsställelse
            i ganska vidsträckta kretsar. Om den kate- gori, det här gäller,
            kan i allmänhet sägas, att den inom sig hyser fosterlandsälskande
            och goda medborgare, som stå på en hög sedlig nivå och hellre
            vilja underkasta sig uppoffringar och lidanden än handla i strid
            med sitt samvetes övertygelse. Även den, som icke riktigt förstår
            deras betänkligheter mot värnpliktens fullgörande 1 vanlig ordning,
            måste dock respektera deras ärliga mening och deras fasthet att
            handla i överensstämmelse med vad de finna vara sant och rätt.
            Riksdagen har också genom sitt år 1920 fattade beslut att befria
            ifrågavarande ynglingar från att bära vapen eller låta dem i stället
            för värnpliktstjänstgöring utföra civilt arbete visat sig förstå
            deras ställning och därmed förklarat, att den ej längre vill tvinga
            deras samveten. Emellertid ansåg sig riksdagen då böra sätta tjänstgöringstiden
            för såväl s. k. vapenvägrare som civilarbetare så pass lång, att
            simulation därigenom skulle motverkas. Enligt vad departements-
            chefen anfört i det statsrådsprotokoll, som finnes bilagt propositio-
            nen, har likväl den hittills vunna erfarenheten icke givit vid
            handen, att simulation förekommer, och torde detta vara förnämsta
            skälet, varför departementschefen ansett sig böra föreslå tjänstgöringstidens
            avkortning för ifrågavarande värnpliktiga. Den erfarenhet, som
            under lagens tillämpning sålunda inhäm- tats, synes tala för en
            ännu längre gående minskning, än vad i propositionen ifrågasättes.
            Därom anser jag det likväl lönlöst att
          </p>
          <pb facs="riksdagen-motions-pdf/data/1923/mot_1923__fk__34/mot_1923__fk__34-002.pdf"/>
          <fw xml:id="i-DY2FivV9tdPzm5h2pCwZZL">
            8 Motioner i Första kammaren, Nr 34.
          </fw>
          <p xml:id="i-SEAnQHKdULMqhbqobekVz9">
            för närvarande framställa något yrkande, när frågan är om sam-
            vetsömma värnpliktiga i allmänhet. Däremot tillåter jag mig påyrka,
            att dylika värnpliktiga inom gruppen studenter och med dem likställda
            måtte erhålla en avkort- ning i tjänstgöringstiden av 120 dagar,
            d. v. s. dubbelt så lång tid som värnpliktiga i allmänhet. Man
            har goda skäl för anta- gandet, att de inom studentgruppen, som
            vägra fullgöra vanlig mili- tärtjänst, först efter moget övervägande
            intagit sin ståndpunkt, och det förefaller ganska hårt, att en
            fattig student, som av ekonomiska och andra skäl måste påskynda
            sina studier allt vad han förmår, skall ryckas bort från dessa
            en osedvanligt lång tid, blott av den anledning att han vill vara
            sin övertygelse trogen. Samvetsömma studenter äro nu, enligt vad
            i propositionen meddelas, underkastade en tjänstgöringstid av
            450 dagar, om de tillhöra kategorien vapen- vägrare, och icke
            mindre än 540 dagar, om de tillhöra kategorien civil- arbetare.
            Även med 60 dagars minskning blir den återstående tiden ganska
            lång och kan icke sägas stå i lämplig proportion till den tjänstgöringstid,
            som samvetsömma värnpliktiga i allmänhet ha att efter det föreslagna
            avdraget fullgöra. Bleve däremot minskningen för studenter 120
            dagar, uppnåddes därigenom en bättre avpassad proportion mellan
            dem och övriga här omhandlade värnpliktiga. På Kungl. Maj:t finge
            det sedan ankomma att inom ramen av 120 dagar bestämma avdragstiden
            dels för vapenvägrare och dels för civilarbetare. Man skulle kunna
            tänka sig, att den fastställdes till resp. 80 och 120 dagar. På
            grund av det anförda tillåter jag mig vördsamt hemställa,
          </p>
          <p xml:id="i-WHUqKKKCE8CWEpS2LTu3Aa">
            att riksdagen ville — med bifall till vad Kungl. Maj:t i proposition
            nr 3 föreslagit om minskning av tjänstgöringstiden med högst 60
            dagar för s. k. samvetsömma värnpliktiga i all- mänhet — besluta,
            att tjänstgöringstiden för sådan värnpliktig, som tillhör gruppen
            studenter och med den likställda, skall, under i propositionen
            avgivna villkor, genom den värnpliktiges hemförlovning före tjänstgöringstidens
            slut minskas med det antal dagar, dock högst 120, som Konungen
            bestämmer.
          </p>
          <p xml:id="i-QByx8U9K6PBwdNJCsc1Coh" type="date">
            Stockholm den 19 januari 1923.
          </p>
          <div xml:id="i-W2WLe6ndw9XPEbYgsbBDUU" type="signatureBlock">
            <list xml:id="i-GWDkXuusS4SQVgSqZynyXU">
              <item xml:id="i-SyvKa57jsBHFWjpcag4GHT" who="i-5Pgd1MBaZKxCK4kGqXRHkQ" type="signature">
                Ulrik Leander
              </item>
            </list>
          </div>
          <p xml:id="i-FjnK143dE7vWG8DLPZwBHg">
            Stockholm, Oskar Ekhuids bokiryckeri, 1923.
          </p>
        </div>
      </div>
    </body>
  </text>
</TEI>
