<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00345">
  <teiHeader>
    <fileDesc>
      <titleStmt>
        <title>Krig eller fred i Colombia</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krig eller fred i Colombia</title>
          <idno type="rdwebb">GW02U345</idno>
          <rs type="number">U345</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U345/text</ref>
          <ref type="dokument_url_html">http://data.riksdagen.se/dokument/GW02U345</ref>
          <ref type="dokumentstatus_url_xml">http://data.riksdagen.se/dokumentstatus/GW02U345</ref>
          <ref type="doc">http://data.riksdagen.se/fil/91710444-6FAE-48A2-8ECB-7DAC65A15368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RXATYbQP9Sr5QDmcm1LYzH" type="signed"/>
        <correspContext corresp="i-RXATYbQP9Sr5QDmcm1LYzH">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction xml:id="i-275ydvFDdtLciucFDPWnT3" type="numbering">
          <date when="2008-10-09"/>
        </correspAction>
        <correspAction xml:id="i-5K1ABptmJ1frU9poPJfGJS" type="submission">
          <date when="2008-10-07"/>
        </correspAction>
        <correspAction xml:id="i-D4hiGz4MmMXvCvoDNKfK63" type="transfer">
          <date when="2008-10-01"/>
        </correspAction>
        <correspAction xml:id="i-QbVGiDvHg8oE4cKNG1N88W" type="assigned"/>
        <correspContext corresp="i-QbVGiDvHg8oE4cKNG1N88W">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PsZC9PYahSnSSnQ3MDpVCV">
            Förslag till riksdagsbeslut
          </head>
          <list style="ol">
            <item xml:id="i-9RKY4VEAEuRqHmQ3ZGCiRs">
              Riksdagen tillkännager för regeringen som sin mening vad som
              anförs i motionen om att Sverige bör ha en tydlig och konsekvent
              strategi för att verka för en förhandlad politisk lösning på den
              colombianska interna väpnade konflikten samt bidra till en ökad
              respekt för de mänskliga rättigheterna i landet.
            </item>
            <item xml:id="i-NMbJWKEyB5Q5AqDHZK4Dvd">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU:s bistånd
              till Colombia på ett tydligt sätt inriktas på att garantera sanning,
              rättvisa och gottgörelse till offren för det paramilitära våldet
              samt att EU:s biståndsmedel inte används till att framtvinga försoningsprocesser
              som saknar stabil grund i dessa rättigheter .
            </item>
            <item xml:id="i-SdbUFk5PC6wiq2EQT2pvWV">
              Riksdagen tillkännager för regeringen som sin mening vad som
              anförs i motionen om att Sverige ska verka för att frågan om MR-övergrepp
              och de fackligt aktivas situation i Colombia på ett adekvat sätt
              tas upp i de nu pågående associationsavtalsförhandlingarna mellan
              EU och CAN-länderna.
            </item>
            <item xml:id="i-F9U1Lkd7hdfkPGNL1GLVNH">
              Riksdagen tillkännager för regeringen som sin mening vad som
              anförs i motionen om krigsmaterielexport till Colombia.
            </item>
          </list>
        </div>
        <div type="motContent">
          <head xml:id="i-DwWbJxzCgBVcX7FzMMvUCt" type="h1">
            Motivering
          </head>
          <p xml:id="i-G2GkEjaVh4s5mVMFnhJX14">
            Den colombianska interna väpnade konflikten har pågått i över
            40 år. I dess fotspår har det vuxit fram en humanitär kris av
            enorma proportioner. Med sina dryga 3 miljoner internflyktingar,
            uppvisar landet den näst värsta internflyktingsituationen i världen.
            Bara i Sudan finns fler internflyktingar än i Colombia. Över 550
            000 colombianer har korsat Colombias gränser för att fly undan
            krigets terror. Av dessa befinner sig minst 200 000 bara i grannlandet
            Venezuela 1 .
          </p>
          <head xml:id="i-2vZzDmDnoazUSmnvQzs3Yv" type="h2">
            Demokratisk säkerhetspolitik?
          </head>
          <p xml:id="i-RY4qNVg4MfJ32ddw2yHiN9">
            Colombias nuvarande regering under ledning av Alváro Uribe Vélez
            har under de senaste sex åren satsat på att få slut på konflikten
            genom att militärt utplåna de två gerillagrupperingar som fortfarande
            är aktiva i Colombia: Farc-EP och ELN. En kraftig militär offensiv
            har satts in i framförallt Colombias södra djungelområden. I spåren
            av denna offensiv uppstår ständigt nya flyktingströmmar. Bara
            mellan den 1 januari 2007 och 25 september samma år, har över
            10 000 personer som tillhör den etniska gruppen Awá flytt sina
            hem på grund av situationen i det kanske mest krigsdrabbade området
            i Colombia Nariño 2 . Då Awáindianerna består av 21 000 personer
            som lever i Colombia och Ecuador, innebär detta att nästan halva
            den etniska gruppen som sådan har tvångsförflyttats på mindre
            än ett år.
          </p>
          <p xml:id="i-59wqGc2HVTG3SGZX1PzmSM">
            Utöver den rent militära komponenten i Colombias s.k. demokratiska
            säkerhetspolitik (Seguridad Democrática), har ett antal åtgärder
            implementerats de senaste åren, vars syfte har varit att öka säkerheten
            för medborgarna i landet. Denna politik har lett till vissa framsteg,
            huvudsakligen i landets storstadsområden, men samtidigt kritiserats
            av det colombianska och internationella civila samhället för att
            bl.a. ha lett till en ännu större polarisering av det colombianska
            samhället. Massarresteringar av påstådda gerillasympatisörer,
            summariska avrättningar av civila och andra systematiska MR-övergrepp
            tillhör dessvärre vardagen i Colombia 3 . Offentliga utspel av
            höga regeringstjänstemän riktade mot internationella MR-organisationer
            såsom Amnesty International och Human Rights Watch som syftar
            till att delegitimera dessa organisationer, deras rapportering
            av MR-situationen och begreppet mänskliga rättigheter som sådant
            bidrar också till polariseringen och utsätter MR-aktivister i
            Colombia för stora säkerhetsrisker. Enligt den colombianska juristkommissionen,
            CCJ, har minst 52 MR-försvarare mördats mellan åren 2002 och 2006.
          </p>
          <p xml:id="i-AvZtjTp97HTAav5QZ2H9Ys">
            I ett samhälle som är så pass polariserat som det colombianska
            är det viktigt att inte låta sig kidnappas av någon av parterna
            i konflikten. Att söka förmå parterna att nå en förhandlad politisk
            lösning på konflikten bör vara en prioritet i såväl Sveriges som
            EU:s politiska relationer till Colombia.
          </p>
          <head xml:id="i-Xws8ht8EpK3N21LaePyqYV" type="h2">
            EUCAN-förhandlingarna
          </head>
          <p xml:id="i-QC6XRYLV6rHE7h5VHvu9Ss">
            Amnesty International har i en rapport från juli 2007 som rör
            Colombia beskrivit den verklighet som fackföreningsaktiva i Colombia
            lever i. Colombia är, enligt Amnesty, ett av världens farligaste
            länder för aktiva inom fackföreningar. Bara under åren 2005 och
            2006 har minst 150 fackligt aktiva mördats i Colombia. Majoriteten
            av dessa mord har utförts av antingen paramilitärer eller statliga
            säkerhetsstyrkor 4 .
          </p>
          <p xml:id="i-WPeJqH5YxSd3m1da7K5AJ1">
            När nu associationsavtalsförhandlingar nyligen har inletts mellan
            den Europeiska unionen och de andinska länderna (EUCAN), är det
            av yttersta vikt att denna realitet tas i beaktande. Det är absolut
            nödvändigt att man kan säkerställa att handeln med Colombia inte
            ytterligare undergräver demokratiska grundvalar såsom rätten till
            facklig organisering, yttrandefrihet, respekt för nationell och
            internationell lagstiftning samt transparens i de demokratiska
            processerna.
          </p>
          <p xml:id="i-Swy5e5gGtBBxmFSUcBu5fc">
            EUCAN- f örhandlingarna kan bli ett viktigt instrument för att
            motivera länderna i CAN-regionen, och däribland Colombia, att
            respektera mänskliga fri- och rättigheter, men detta kräver en
            medvetenhet från medlemsstaternas sida om problematiken samt politisk
            vilja att exempelvis inkludera MR-klausuler i avtalen.
          </p>
          <head xml:id="i-JnKUKP8ZtKdzTMG6niTqBB" type="h2">
            Avmobiliseringsprocessen
          </head>
          <p xml:id="i-XiEdfqw1TJFvVyWSQm6hN1">
            I många delar av Colombia har avmobiliseringen av de paramilitära
            grupperingarna inte lett till en verklig nedmontering av dessa
            gruppers kriminella strukturer. Detta faktum lyfts t.ex. upp i
            MAPP-OA:s 5 senaste rapport och bevisas också av det stora antalet
            hot mot MR-försvarare som dessa grupperingar på sistone har gjort
            sig skyldiga till. Flertalet av dessa hot är direkt kopplade till
            de inom ramen för lag om rättvisa och fred 6 pågående rättsprocesserna
            mot de före detta paramilitära ledarna. Ett antal representanter
            för paramilitarismens offer som har krävt tillbaka mark som paramilitärerna
            har tillskansat sig genom hot och våld har också blivit mördade
            eller hotade under det senaste året. Enligt den colombianska juristkommissionen
            (CCJ), har inte mindre än 3 000 personer fallit offer för det
            paramilitära våldet sedan AUC 7 deklarerade det unilaterala vapenstilleståndet
            i december 2002. Det bör understrykas att den stora majoriteten
            av dessa brott fortfarande inte har klarats upp samt att brotten
            utgör ett tydligt brott mot det eldupphörs avtal som möjliggjorde
            förhandlingarna mellan den colombianska regeringen och AUC.
          </p>
          <p xml:id="i-Nmx6uePBXHSTG7hxb5R7SZ">
            Ett femtiotal nuvarande och före detta kongressledamöter från
            partier som står den colombianska regeringen nära är just nu under
            utredning för misstänkt samröre med paramilitära grupperingar.
            Av dessa har ett 30-tal gripits. Ett antal före detta regeringsföreträdare
            och höga tjänstemän inom den colombianska statsapparaten är under
            utredning eller på flykt undan rättvisan för samma typer av brott.
            Den interamerikanska människorättsdomstolen har i tidigare domar
            som fallit funnit den colombianska staten skyldig till strukturella
            och historiska länkar mellan dess militär och paramilitära grupperingar.
            I ljuset av detta torde en omfattande utredning av statens ansvar
            för paramilitarismens uppkomst och expansion vara en naturlig
            del i den pågående avmobiliseringsprocessen, vilket i nuläget
            inte är fallet. En sådan utredning skulle också utgöra ett viktigt
            steg på vägen till att garantera offrens rätt till sanning.
          </p>
          <p xml:id="i-SMgSCiLdt6jms6asJGSYJH">
            Enligt officiella uppgifter kommer lagen om rättvisa och fred
            endast att kunna appliceras på 2 695 av de 31 671 paramilitärer
            som till dags dato har avmobiliserats. Detta innebär att 28 976
            paramilitärer kommer att omfattas av de facto-amnestier. Den colombianska
            Konstitutionsdomstolen reviderade den 18 maj 2006 lagen om rättvisa
            och fred för att denna skulle harmoniera med såväl konstitutionen
            som internationella fördrag underskrivna av Colombia. Dessvärre
            annullerades vissa delar av Konstitutionsdomstolens dom av ett
            dekret som den colombianska regeringen senare utfärdade. Det colombianska
            rättssystemet har heller inte emottagit tillräckliga resurser
            för att på ett effektivt och rättssäkert sätt kunna ta hand om
            det stora antal brott som måste bli utredda och straffade för
            att rättvisa ska anses vara skipad. Som tidigare nämnts lever
            det paramilitära våldets offer samt deras anhöriga och advokater
            under ständiga hot från nyorganiserade eller aldrig i praktiken
            avmobiliserade paramilitära grupperingar.
          </p>
          <p xml:id="i-5VgPb1xBj1RWuhMfDzmaJh">
            Colombias drygt tre miljoner internflyktingar har blivit av med
            mellan 2,6 och 6,8 miljoner hektar mark. Merparten av dessa människor
            har blivit tvångsförflyttade som ett led i den paramilitära strategin.
            För närvarande utformas två lagstiftningsprojekt i den colombianska
            kongressen som befaras göra det lättare för förövarna att legalisera
            dessa landegendomar, varav endast ett par tusen hektar hittills
            har återlämnats. Med terrorn som vapen har den paramilitära strategin,
            genom kontroll av såväl legala som illegala ekonomier, lett till
            att enorma rikedomar har kunnat ansamlas. Dessa ekonomiska tillgångar
            befinner sig till stor del kvar under paramilitärernas kontroll
            och den colombianska regeringen har hittills inte lyckats säkerställa
            att dessa tillgångar används som ett led i gottgörelsen till paramilitarismens
            offer.
          </p>
          <p xml:id="i-QzVT9nFmsAzaK5uMphSx7n">
            Framtiden kommer att döma de skyldiga till de brutala övergrepp
            på såväl människorna i Colombia som mänskligheten som sådan som
            begåtts i krigets namn. Det är därför viktigt att omvärlden och
            därmed Sverige inte ger politiskt stöd till de krafter som söker
            begrava sanningen och ytterligare spä på den redan så utbredda
            straffriheten i Colombia.
          </p>
          <head xml:id="i-WVSxToNDkz1yofff8Xg5W3" type="h2">
            Colombia ett viktigt biståndsland
          </head>
          <p xml:id="i-RvtzugwfidM3NtSrhC3f94">
            Under de senaste åren har Colombia kommit att bli ett av Sveriges
            viktigaste samarbetsländer i Latinamerika. Under 2006 uppgick
            Sidas bistånd till Colombia till ca 130 miljoner kronor och denna
            summa kommer att öka till 200 miljoner kronor till år 2013. Som
            en effekt av den landfokuseringsprocess den svenska regeringen
            nyligen har avslutat, har Colombia blivit ett av tre prioriterade
            länder för utvecklingssamarbetet i Latinamerika. Det svenska stödet
            har hittills inriktats på att bidra till att skapa förutsättningar
            för en fredlig utveckling, respekt för mänskliga rättigheter och
            internationell humanitär rätt samt lindra konfliktens effekter
            8 . Just nu arbetar Sida med att ta fram ett förslag till en ny
            landstrategi för Colombia och allt pekar på att inriktningen på
            samarbetet inte nämnvärt kommer att förändras.
          </p>
          <head xml:id="i-7ZobLHvUjvggBq2qiR4btv" type="h2">
            Eventuell krigsmaterielexport
          </head>
          <p xml:id="i-NDQ5mrRHRuvZDubBioA1p3">
            Däremot äventyras alla de positiva ambitioner Sverige haft under
            många år i utvecklingssamarbetet med Colombia om Sverige eller
            svenska företag börjar sälja krigsmateriel till landet. Det går
            inte att å ena sidan vara en partner för fred, bistå med att det
            kommer till stånd en förhandlad politisk lösning på den colombianska
            interna väpnade konflikten och bidra till att stärka de mänskliga
            rättigheterna i landet och å andra sidan exportera krigsmateriel
            till den colombianska regeringen, en av parterna i konflikten.
          </p>
          <p xml:id="i-Ldgvsurw8s7oSgGtrk1e1e">
            Det skulle uppfattas som att Sverige tog en tydlig ställning
            i konflikten. Det är dessutom problematiskt att sälja radarutrustning
            som är likvärdig den som användes i början på året till att kartlägga
            Farclägren på ecuadoriansk mark och som senare angreps av militären
            i Colombia. Utrustningen kan dessutom användas till avlyssning
            av bl.a. mobiler. I ett land där det är svårt att tydliggöra skillnaden
            mellan civila och stridande parter är det allvarligt att Sverige
            bidrar till att ge regeringen verktyg som kan användas till att
            ytterligare kränka mänskliga rättigheter.
          </p>
          <p xml:id="i-KSkf2NRvCCM7zgbFNupz8z">
            Dessutom är riktlinjer som antagits i riksdagen om vapenexport
            entydiga: Tillstånd till utförsel av krigsmateriel, eller annan
            utlandssamverkan som avser krigsmateriel, bör inte lämnas om det
            avser stat där omfattande och grova kränkningar av mänskliga rättigheter
            förekommer. Respekt för mänskliga rättigheter är ett centralt
            villkor för att tillstånd skall beviljas.
          </p>
        </div>
        <div type="motSignatures">
          <list>
            <item xml:id="i-B4NecBhsxsPiohXWKC1RYL" who="i-8WXKfVC5CVWBiV2pVhvraQ">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
