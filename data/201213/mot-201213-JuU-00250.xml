<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00250">
  <teiHeader>
    <fileDesc>
      <titleStmt>
        <title>Reformera straffen för unga förövare</title>
        <author corresp="i-NXkJirA9Eh3xDV8PPU3eVE">av Kent Ekeroth (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformera straffen för unga förövare</title>
          <idno type="rdwebb">H002Ju250</idno>
          <rs type="number">Ju250</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju250/text</ref>
          <ref type="dokument_url_html">http://data.riksdagen.se/dokument/H002Ju250</ref>
          <ref type="dokumentstatus_url_xml">http://data.riksdagen.se/dokumentstatus/H002Ju250</ref>
          <ref type="doc">http://data.riksdagen.se/fil/F3A36F43-7A9F-4AA9-994E-43EF856689A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FFDYLYn49E6sY4wfn6SGPQ" type="signed"/>
        <correspContext corresp="i-FFDYLYn49E6sY4wfn6SGPQ">
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction type="numbering" xml:id="i-Ab6qfMoiM7sqghdMKBadj4">
          <date when="2012-10-03"/>
        </correspAction>
        <correspAction type="submission" xml:id="i-NMTEhyKR66BaA1hDwsdbUD">
          <date when="2012-10-02"/>
        </correspAction>
        <correspAction type="transfer" xml:id="i-9JL3WZ4nEH56VfyBat1rFf">
          <date when="2012-10-02"/>
        </correspAction>
        <correspAction type="assigned" xml:id="i-JefXwUJKKQbwgYoLXU1bZ1"/>
        <correspContext corresp="i-JefXwUJKKQbwgYoLXU1bZ1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-T5GA6qUavDQuE5ZnqKsMgS">
            Förslag till riksdagsbeslut
          </head>
          <p xml:id="i-VYyTFAx3HF9xMCiszsFBrc">
            Riksdagen tillkännager för regeringen som sin mening vad som
            anförs i motionen om att det vid grova vålds- eller sexualbrott,
            speciellt de av hänsynslös karaktär, som utförs av personer under
            18 år men över 15 år ska prövas om gärningsmannen ska dömas som
            vuxen och att straffskalan ska tillämpas fullt ut utan straffrabatt
            om gärningsmannen döms som vuxen.
          </p>
        </div>
        <div type="motContent">
          <head type="h1" xml:id="i-XmQWavt3SRNZKSabMG8EwB">
            Motivering
          </head>
          <p xml:id="i-8GR7Ms8sMZLDqGuPJ5DMgN">
            En 86-årig dam rånades brutalt på eftermiddagen den 4 mars när
            hon var på väg hem från banken stödd på en rullator. Hon hade
            tagit ut 6 000 kronor som hon skulle använda vid ett inplanerat
            tandläkarbesök. När damen tryckt in portkoden blev hon nedslagen
            av en 17-åring. Han slog ner henne så brutalt att hon fick en
            hjärnblödning och flera frakturer i ansiktet. Hon fördes sedan
            i ambulans till Växjö lasarett där hon fick vårdas under ett par
            veckor. Förövaren blev tagen av polis och blev dömd för grovt
            rån, där minimistraffet är 4 år i fängelse. Straffet som blev
            utdömt blev emellertid endast 3 månader för att han endast var
            17 år när brottet begicks.
          </p>
          <p xml:id="i-HdPBH443e2yNrMKPfpsiUq">
            Ett annat exempel har vi i när en 17-åring dömdes av Göteborgs
            tingsrätt för tre våldtäkter mot tre olika flickor. Domen blev
            mycket mild på grund av gärningsmannens låga ålder; ett års fängelse
            totalt. Minimistraffet för våldtäkt är annars två år.
          </p>
          <p xml:id="i-F1gJt8jRNtDYUBMhYRPf4d">
            Annandag jul 2007 försökte en person född 1991 stjäla en bil
            från en pensionerad taxichaufför, 81 år gammal. 81-åringen hörde
            stöldförsöket och rusade ut. Då slog brottslingen honom flera
            gånger med en sten i huvudet tills han föll medvetslös till marken.
            Han fortsatte sedan att misshandla 81-åringen där bland annat
            revbenen knäcktes. Därefter släpade brottslingen kroppen till
            en sjö i närheten, där 81-åringen dränktes. Dådet var både brutalt
            och omskrivet. För detta brutala mord fick brottslingen endast
            tre års sluten ungdomsvård och placerades på ungdomshem på grund
            av att han var under 18 år gammal. Straffet för mord är mellan
            10 och 18 års fängelse beroende på hur grovt brottet är.
          </p>
          <p xml:id="i-4VhyvbUA3yXerzVhhTkRvf">
            En man blir skjuten 16 gånger. Rätten bedömde straffvärdet till
            18 års fängelse för mordet med tanke på den hänsynslöshet som
            visats i agerande. På grund av att gärningsmannen var under 17
            år satte dock tingsrätten ner strafflängden till sju år.
          </p>
          <p xml:id="i-R71xCjEJa6f3SCtPN6bTZ6">
            En 18-årig man slogs ihjäl med en hammare och kroppen grävdes
            sedan ner i ett skogsparti. Ett halvår senare hittade polisen
            hans kvarlevor. Gärningsmännen, båda under 18 år gamla, var sedan
            tidigare dömda för en annan tortyrliknande misshandel. Tingsrätten
            dömde för mord och grov misshandel i två fall till fängelse i
            11 år för den ena av förövarna. Den andre för mord till fängelse
            i 9 år. Hovrätten sänkte dock straffen till sex och ett halvt
            år respektive sex år med hänvisning till deras låga ålder.
          </p>
          <p xml:id="i-RafcBUFxQDYRFeFwdTEkMy">
            I juni 2010 inträffade två förnedrande och grymma personrån mot
            två åldringar. Två yngre knivbeväpnade män under 18 år rånade
            först en äldre man och stannade hos honom under en timmes tid.
            Men de var inte nöjda utan tog sig sedan med mannen till hans
            granne, en äldre kvinna för att råna henne också. Hon utsattes
            även för sexuellt ofredande. Mannen stannade sedan hos kvinnan
            en timme under knivhot. Från kvinnans konto fick man ut 3 000
            kronor. Den ene gärningsmannen ofredade även den åldriga kvinnan
            med ett hänsynslöst beteende genom att ta henne på brösten och
            att uttala att hon ska utföra oralsex på honom. Den ena av dem
            blev dömd för olaga hot, rån och förgripelse mot tjänsteman (annat
            brottstillfälle) till sluten ungdomsvård 8 månader. Rån ger normalt
            sett minst ett år i fängelse.
          </p>
          <p xml:id="i-6ZNfWHZNKaNzJnn6CJUTzS">
            En ung 16 årig tjej utsätts för strypande våld mot hennes hals
            och i övrigt med mycket kraftigt våld i form av sparkande våld
            och slag mot hennes huvud, hals och överkropp, samt genom att
            kasta henne mot ett stort stenblock, varpå hon avlider. Gärningsmannen,
            under 18 år, fick endast tre år i sluten ungdomsvård för ett brott
            som normalt sett ger minst tio år i fängelse men troligen mer
            på grund av brottets grova art. Han är ute igen när han är runt
            20 år.
          </p>
          <p xml:id="i-LJXEv2RGzKuwKoe9XTr98r">
            Gemensamt för ovanstående exempel, och det finns tyvärr många
            fler, är att gärningsmännen är unga och därmed åtnjuter den rabatt
            som det svenska rättssystemet idag erbjuder. Grova mord, våldtäkter,
            rån med mera resulterar alltför ofta i väldigt korta straffvärden
            där dessa dessutom ofta avtjänas i så kallad ungdomsvård. Dels
            finns det rabatt för dem som är över 18 men under 21 år, men ytterligare
            rabatt infinner sig för dem som är över 15 år men under 18.
          </p>
          <p xml:id="i-BQLJ3oveHfdP9HMNG3h7ko">
            Denna rabatt åskådliggörs i NJA 2000:65 där HD menade att en
            15-åring bör dömas till cirka 1/5 av straffet en vuxen person
            får, en 16 åring till cirka 1/4, en 17 åring till cirka 1/3, en
            18 åring till cirka 1/2, en 19 åring till cirka 2/3, en 20 åring
            till cirka ¾. Lagrummet baseras på 29 kap. 1, 2, 3, 5 och 7 §§
            brottsbalken.
          </p>
          <p xml:id="i-WW4rBnijReSbj79k5AgkDx">
            Att begå hänsynslösa, utdragna och sadistiska brott kan inte
            längre ursäktas med personens ålder. Är någon kapabel att begå
            fruktansvärda brott såsom ovan beskrivna då är personen även kapabel
            att ta konsekvenserna av sitt handlande. För att komma tillrätta
            med detta uppenbart omoraliska system föreslår jag att följande
            förändringar görs:
          </p>
          <p xml:id="i-2Y9jNakU5YXb2vngkZbSPA">
            Att det vid grova vålds- eller sexualbrott, speciellt de av hänsynslös
            karaktär, utfört av personer under 18 år men över 15 år ska prövas
            om gärningsmannen ska dömas som vuxen. Döms gärningsmannen som
            vuxen ska straffskalan tillämpas fullt ut utan straffrabatt.
          </p>
        </div>
        <div type="motSignatures">
          <list>
            <item xml:id="i-AVjNafijQh68eWPNKhcm5a">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
