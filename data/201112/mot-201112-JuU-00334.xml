<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00334">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalvården</title>
          <idno type="rdwebb">GZ02Ju334</idno>
          <rs type="number">Ju334</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju334/text</ref>
          <ref type="dokument_url_html">http://data.riksdagen.se/dokument/GZ02Ju334</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju334</ref>
          <ref type="doc">http://data.riksdagen.se/fil/6A29B1D2-D1BF-44C7-B35B-1FBF6218F376</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4TgCaejV2px3q9UrzxaC9p" type="signed"/>
        <correspContext corresp="i-4TgCaejV2px3q9UrzxaC9p">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-21GAi1zFqSwzzcVSqvDnEr" type="numbering">
          <date when="2011-10-10"/>
        </correspAction>
        <correspAction xml:id="i-KqvcGJ1hgYMMWm7Qe3rRNz" type="submission">
          <date when="2011-10-05"/>
        </correspAction>
        <correspAction xml:id="i-FN4LqF6qGhk7LwjVja69Tp" type="transfer">
          <date when="2011-10-04"/>
        </correspAction>
        <correspAction xml:id="i-L77GKd5qeMQZ6iQfEETSUs" type="assigned"/>
        <correspContext corresp="i-L77GKd5qeMQZ6iQfEETSUs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RVvh8z52LPKZVJPUp6hLaC" type="motBody">
        <div xml:id="i-7L2L5TqyEbV58eKG15NJBg" type="TOC">
          <head xml:id="i-TZsfmMmujWGecWzV42FgsY">
            1 Innehållsförteckning
          </head>
          <list xml:id="i-PiEg8hkgfTacigjAuZuxkU">
            <item xml:id="i-LTYwLGW3iZg5B1Gi5geKjq">
              2 Förslag till riksdagsbeslut 2
            </item>
            <item xml:id="i-VQLENbhUjT5CG54ayYHQiw">
              3 Motverka sysslolösheten 2
            </item>
            <item xml:id="i-MVkD8awWn8v6NN3ZUXrkD8">
              4 Ge alla intagna möjlighet till grundutbildning 3
            </item>
            <item xml:id="i-HaPAGajDFNCJXGzrwbQ6hS">
              5 Genomför normaliseringsprincipen fullt ut 4
            </item>
            <item xml:id="i-HMef7fi1dgsmbaHvheg2XT">
              6 Inför villkorlig halvtidsfrigivning för förstagångsdömda 5
            </item>
            <item xml:id="i-Kv5knDRFQjEMzwrRh7HEyz">
              7 Inför en fångombudsman 5
            </item>
          </list>
        </div>
        <div xml:id="i-RFsyKtxTv1AiGpg4QXNpQb" type="motProposal" subtype="förslag">
          <head xml:id="i-V97DEqbHfQSNbtZUmvGh5A">
            2 Förslag till riksdagsbeslut
          </head>
          <list xml:id="i-C1RZZrWYd4ZVvma9Wu8mW" style="ol">
            <item xml:id="i-QeuoXBp3FENQ3Mhy4osA2c">
              Riksdagen tillkännager för regeringen som sin mening vad som
              anförs i motionen om att en utredning bör genomföras med syftet
              att ta fram förslag för att motverka sysslolösheten inom kriminalvården.
            </item>
            <item xml:id="i-87K7TKuamEB5weCVGKPN9R">
              Riksdagen tillkännager för regeringen som sin mening vad som
              anförs i motionen om att alla intagna inom kriminalvården ska
              ges möjlighet till studier minst till gymnasienivå.
            </item>
            <item xml:id="i-SfvwLQxPHNm2mCJbmhZ9W4">
              Riksdagen tillkännager för regeringen som sin mening vad som
              anförs i motionen om att samverka med SKL i fråga om att utveckla
              normaliseringsprincipen inom kriminalvården.
            </item>
            <item xml:id="i-KWF6QVToKmt7mU951n3MPL">
              Riksdagen tillkännager för regeringen som sin mening vad som
              anförs i motionen om att införa villkorlig halvtidsfrigivning
              för förstagångsdömda.
            </item>
            <item xml:id="i-ABi17qXj2rgkBZ9dWsq4LX">
              Riksdagen tillkännager för regeringen som sin mening vad som
              anförs i motionen om att införa en fångombudsman.
            </item>
          </list>
        </div>
        <div xml:id="i-771RkMaZMRfHxK8fxS5b2s" type="motContent">
          <head xml:id="i-JFfVeH3SXMDiD8PnzEawzw" type="h1">
            3 Motverka sysslolösheten
          </head>
          <p xml:id="i-NZAWgdtawrWDbDfqedL6oo">
            Ett av de största problemen för intagna inom kriminalvården är
            den utbredda sysslolösheten. Att dag ut och dag in inte ha någon
            vettig vardag eller vettig daglig sysselsättning är skadligt och
            leder inte sällan till såväl ordningsstörningar som depressioner
            och svårigheter att ta itu med rehabiliteringsplanering. I värsta
            fall kan bristen på vettig vardag leda till mycket allvarligt
            självskadebeteende. I detta avseende skiljer sig inte personer
            som är intagna i kriminalvården från andra men den beskurna friheten
            som kriminalvård innebär ställer större krav på omgivningen än
            annars.
          </p>
          <p xml:id="i-G6VGadtnoQK7m9KVSf4JaS">
            På anstalter runt om i landet pågår verksamhet som innebär att
            de intagna i större omfattning får ta ansvar för drift och egna
            dagliga behov. Det kan röra sig om måltidsplanering, matlagning,
            tvätt och disk. Det kan låta trivialt men är ett viktig sätt att
            skapa en normalitet och gynnar återanpassning i samhället. Dessa
            exempel bör spridas i så stor omfattning som möjligt. Samtidigt
            är det kanske ännu viktigare att ha ett jobb eller en utbildning
            att gå till som är avgörande för den verkliga rehabiliteringen.
            Konkurrensen om enklare legoarbeten som tidigare ofta varit grunden
            för sysselsättningen inom kriminalvården är i dag hård. Därför
            måste alla goda exempel tas till vara. Initiativ och lyckade exempel
            måste spridas. Det finns i dag anstalter med såväl utökade möjligheter
            till självförvaltning som exempelvis djurhållning. Det är bra.
          </p>
          <p xml:id="i-2Lzq9C9gaw1bkhs4hbjr2Z">
            Sysslolösheten är alltså ett stort problem och det blir inte
            mindre med tiden. Det är hög tid att kriminalvåden tar i med alla
            medel för att komma till rätta med problemet. Det ska påpekas
            att det råder sysselsättningsplikt för den intagne i kriminalvården
            men det finns ingen plikt för kriminalvården att tillhandahålla
            sysselsättning. Regeringen bör i regleringsbrevet till kriminalvården
            eller på annat sätt ge i uppdrag att ta fram en nationell strategi
            för att alla personer som har möjlighet att delta i någon form
            av relevant sysselsättning ska ges möjlighet till det. Detta bör
            riksdagen som sin mening ge regeringen till känna.
          </p>
          <head xml:id="i-9XTMKVpmWXyjXvu1SgDWWD" type="h1">
            4 Ge alla intagna möjlighet till grundutbildning
          </head>
          <p xml:id="i-JH9y1x65aR3HpCcrkZfYqD">
            Att de intagna inom kriminalvården har lägre utbildningsnivå
            än befolkningen i genomsnitt är väl känt. Detta faktum har slagits
            fast i ett antal genomlysningar av statistik som kriminalvården
            tagit fram om fångarnas levnadsförhållanden. Vänsterpartiet tycker
            att alla människor i Sverige har rätt till en fullgod grundutbildning
            till att börja med. Det är samhällets ansvar att ge förutsättningar
            för var och en att tillgodogöra sig den. Utan grundutbildning
            är det väldigt mycket svårare att få arbete och för den delen
            omöjligt att studera vidare. Det gynnar den enskilde och det gynnar
            samhället. Att personer som befinner sig inom kriminalvården inte
            har grundläggande utbildning måste alltså vara en prioriterad
            uppgift att rätta till.
          </p>
          <p xml:id="i-TSfZow9g3vV9u3s2oiaKfR">
            Det finns anstalter runt om i landet som satsat stort på utbildning.
            Det är bra, men en generell rättighet för intagna att kunna genomföra
            studier är inte på långa vägar nära. Självklart måste kriminalvården
            också inse att intagna med ofullständig skolgång bakom sig har
            skäl till detta och att dessa skäl också kan ha bäring på det
            faktum att den intagne hamnat i den situation där han eller hon
            befinner sig. Inte sällan handlar det om inlärningsproblem, koncentrationssvårigheter
            och liknande. För många som kanske levt ett ganska slitsamt liv
            med såväl droger som kriminalitet har dessa symptom snarare förstärkts
            än mildrats. Det krävs alltså extra stora insatser för att hjälpa
            den enskilde.
          </p>
          <p xml:id="i-E1ZcEQGPMHiHnBnnQuLTNV">
            I dag bedrivs undervisningen i vanlig lektionsform med komvuxlärare
            i viss mån men i stor utsträckning är den intagne hänvisad till
            att studera på egen hand. För en person som har en misslyckad
            skolgång bakom sig blir detta naturligtvis dubbelt så svårt. För
            att ge såväl ekonomisk utväxling av de satsningar som görs som
            bästa möjliga förutsättningar för den enskilde att lyckas behöver
            studiemiljön bli mindre torftig och mer utvecklad. Det kan handla
            om mer satsningar på studieteknik, hjälpmedel och inte minst läxhjälp.
          </p>
          <p xml:id="i-S54bBW2wa9gcXATfiGADP1">
            En del anstalter har också satsat på yrkesutbildningar. Dessa
            utbildningar är mycket populära och ger ofta goda möjligheter
            till jobb efter avtjänat straff. Det är förstås en mycket god
            investering i framtiden eftersom möjligheten till ett jobb klart
            minskar risken för återfall. Det bör skapas fler platser för yrkesutbildning
            inom kriminalvården.
          </p>
          <p xml:id="i-AjMXwGYW8nowYyTWYVYqSg">
            Vänsterpartiet anser att en grundutbildningsgaranti och möjlighet
            till yrkesutbildningar för intagna i kriminalvården är en mycket
            viktig satsning, såväl ur ekonomisk som mänsklig synvinkel. Kriminalvården
            ges i uppdrag att ta fram en grundutbildningsgaranti för intagna
            i enlighet med det i motionen anförda. Detta bör riksdagen som
            sin mening ge regeringen till känna.
          </p>
          <head xml:id="i-AWPSTc2EHmjwdS1TyGssg1" type="h1">
            5 Genomför normaliseringsprincipen fullt ut
          </head>
          <p xml:id="i-QafGWhLcsH6tkc5NYK4UVC">
            Den moderna kriminalvården bygger, i teorin, på den så kallade
            normaliseringsprincipen. Det innebär att verkställigheten både
            i teori och praktik ska syfta till och organiseras så att en anpassning
            till livet utanför anstalten blir så enkel som möjligt. Det förutsätter
            att kriminalvården och relevanta instanser i samhället utanför
            samverkar. Så fungerar det inte i dag.
          </p>
          <p xml:id="i-TdMcnvCHTWPvv6sLUpBUR6">
            I stället är risken stor att den intagne står längre från samhället
            när han eller hon står i begrepp att lämna anstalten än innan.
            En intagen som har haft en bostad kan ha fått stora hyresskulder
            samtidigt som han eller hon förlorat sitt kontrakt och därmed
            är bostadslös. Det finns inga upparbetade relationer med relevanta
            myndighetspersoner som socialtjänst och arbetsförmedling, och
            när den frigivne står där med sin plastpåse, bussbiljett och en
            mängd skulder och skam att ta sig igenom är steget att själv upparbeta
            dessa kontakter nästan övermänskligt.
          </p>
          <p xml:id="i-WFucTX3norgZJ43V3vgeoT">
            Många intagna har också trasiga familjebilder att ta itu med.
            I normaliseringen ska också ingå att i största möjliga mån bearbeta
            och bygga upp kontakter med barn, föräldrar och andra anhöriga.
            Det är en mycket viktig del av rehabiliteringen. Att skapa möjligheter
            för detta är mycket viktigt. Kriminalvården har också lagt ner
            mycket kraft på att arbeta med föräldraskapet, framför allt för
            manliga intagna. Det är bra men mycket arbete kvarstår. Detta
            gäller inte minst mammor som inte sällan har sina barn placerade
            i familjehem eller liknande. Här är det oerhört viktigt att normaliseringsprincipen
            gäller och att ett umgänge kan upprätthållas, vilket kräver samverkan
            mellan kriminalvården, den placerande myndigheten, familjehemmet
            och den intagna.
          </p>
          <p xml:id="i-JZ3b1MCJB5Z7uxXBkWjNC2">
            Ett annat problem för att upprätthålla normaliseringsprincipen
            är att personalen inom kriminalvården ofta inte är utbildad för
            den typen av kontakter. Kontaktpersonerna som har huvudansvaret
            för planering och genomförande jobbar ofta på schema, vilket kanske
            innebär att han eller hon jobbar kontorstid var tredje vecka.
            Detta minskar ytterligare möjligheterna till kontinuitet i kontakter
            med samhället utanför anstalten. Vänsterpartiet har länge förordat
            en möjlighet till specialisering till kriminalvårdare inom socialhögskolan,
            vilket såväl skulle öka statusen på yrket som ge bättre förutsättningar
            för att förverkliga normaliseringsprocessen. Dessutom bör andra
            yrkesgrupper, såsom psykologer och medicinsk personal, i större
            utsträckning arbeta direkt med klienterna.
          </p>
          <p xml:id="i-RsHgc2BUuLft4KcLySYGSp">
            Som nämnts ovan är normaliseringsprincipen i teorin bärande för
            den normala kriminalvården. Detta till trots är det mer ord än
            handling. Att genomföra normaliseringsprincipen fullt ut skulle
            innebära att den i dag dåligt fungerande utslussningen skulle
            kunna bli mycket bättre och ge människor som varit föremål för
            kriminalvård en verklig chans till ett vettigt liv efter avtjänat
            straff. Vänsterpartiet anser att det är dags att ta nästa steg
            och utveckla bindande avtal med kommuner och de aktuella samhällsinstanserna.
            Regeringen kan på egen hand initiera samverkan mellan sina myndigheter,
            såsom Arbetsförmedlingen och kriminalvården. Kriminalvården bör
            få i uppdrag att söka samverkan med SKL (Sveriges Kommuner och
            Landsting) för att förbättra samverkan kring de intagna i kriminalvården
            i enlighet med normaliseringsprincipen. Detta bör riksdagen som
            sin mening ge regeringen till känna.
          </p>
          <head xml:id="i-KYN5UsRUkwgVEHHKtF8ab4" type="h1">
            6 Inför villkorlig halvtidsfrigivning för förstagångsdömda
          </head>
          <p xml:id="i-XWTZBxCvk1buEU8J2E7UeS">
            Att under alltför långa tider vara föremål för den isolering
            som kriminalvård innebär är skadligt och ska om möjligt undvikas.
            Detta gäller i synnerhet för unga personer som begått sitt första
            brott. Ibland är det naturligtvis ändå nödvändigt att så sker.
            Vänsterpartiet anser att om ordentliga utslussningsåtgärder sker
            tillsammans med en satsning på frivården bör i förlängningen kriminalvården
            återgå till det system för halvtidsfrigivning som tidigare fanns.
            Detta för att undvika de skadliga effekter som finns av långvariga
            fängelsestraff och för att förbättra utslussning.
          </p>
          <p xml:id="i-7xtBGBgBu13daxBWQsA13v">
            I dag är dock inte kriminalvården förberedd för det extraarbete
            som krävs av förberedelser och inte heller är frivården dimensionerad
            för detta. Därför anser vi att man i ett första steg bör införa
            villkorlig halvtidsfrigivning för förstagångsdömda. Förstagångsdömda
            är mer påverkningsbara och möjligheterna för att klara sig i ett
            liv utanför kriminalvården är bättre. Vänsterpartiet anser att
            en stor del av de minskade kostnaderna som denna reform innebär
            ska användas till förstärkningar i utslussningsarbetet. Utöver
            det bör en besparing på kriminalvården om 300 miljoner kronor
            kunna göras. Detta bör riksdagen som sin mening ge regeringen
            till känna.
          </p>
          <head xml:id="i-B9EYU9XNPcQGmorM5PmjrR" type="h1">
            7 Inför en fångombudsman
          </head>
          <p xml:id="i-4MjU1SdbnrH1yhwsmowXr4">
            Det finns i dag en mängd internationella konventioner som reglerar
            förhållandena på fängelser och häkten samt skyddet för mänskliga
            rättigheter för interner. Dessutom innehåller vår grundlag flera
            rättigheter, vilka givetvis även gäller dem som sitter i våra
            fängelser.
          </p>
          <p xml:id="i-Haq4mJtCh8u4T82E1k9AA3">
            Ett exempel på där det kan vara tveksamt om internernas grundläggande
            rättigheter respekteras gäller frågan om föreningsfriheten, som
            är en grundlagsfäst rättighet. När det gäller möjligheten att
            bilda förtroenderåd på våra anstalter begränsas den i dag till
            att gälla enskilda avdelningar i stället för att gälla hela anstalten,
            vilket oftast är en förutsättning för att man ska kunna driva
            sina krav med någon som helst kraft. Ordningen med små förtroenderåd
            innebär också att de synpunkter som internerna vill framföra vanligtvis
            får framföras till avdelningschefen i stället för anstaltsledningen.
            Detta är en dålig ordning. Det som anförs som skäl för denna ordning
            är säkerhetsfrågor och att man vill förhindra kommunikation mellan
            avdelningar och vissa individer. Vänsterpartiet anser att det
            är tveksamt om det verkligen är möjligt att på detta generella
            sätt inskränka en av de viktigaste grundlagsfästa rättigheterna.
            När det gäller fångarnas nationella förtroenderåd kringskärs möjligheterna
            till organisering totalt.
          </p>
          <p xml:id="i-BS5Ce6CrB6bA2tSmVRsthZ">
            Det måste finnas en kontinuerlig tillsyn när det gäller att fångars
            rättigheter ska upprätthållas. Det är ibland en svår uppgift att
            göra dessa avvägningar. Bedömningen av när säkerhetsskälen är
            på en sådan nivå att man kan göra undantag från rättigheterna
            är svår. I dag är det Justitieombudsmannen som är den som har
            det yttersta ansvaret för att fångars mänskliga rättigheter respekteras,
            men det är inte tillräckligt. Det behövs någon som aktivt kan
            arbeta för både interner, anstaltsledningar och Kriminalvårdsstyrelsen.
          </p>
          <p xml:id="i-2aF4PDCGsE8QRt7b8yt4Ym">
            I Storbritannien har det införts en fångombudsman som arbetar
            med dessa frågor. Det har fått mycket positiva effekter för internerna,
            men även för anstaltsledningarna, och har bidragit till en bättre
            fungerande verksamhet för alla parter. En fångombudsman bör införas
            även i Sverige. För att finansiera denna reform överförs 5 miljoner
            kronor från kriminalvården till en fångombudsman 2011 och 10 miljoner
            kronor år 2012 och framåt. Detta bör riksdagen som sin mening
            ge regeringen till känna.
          </p>
        </div>
        <div xml:id="i-VfHWqfxiC4GyjR2Tp1mtFN" type="signatureBlock">
          <list xml:id="i-LBtdskMTuE9MmXeLLA4v4f">
            <item xml:id="i-GfaN5xTz63qSTQzibTmToa" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-LLRtM9KGkieL2VyrBzi64D" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-7QnrvqNnCf6aXcHYijeMRr" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-2D88wKgf2hMuhR9gtGPqY7" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-2pePvBbKJ8S2gSSEPiWCPY" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-PZMhpMx5aRcCXYBkTYuzx8" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
