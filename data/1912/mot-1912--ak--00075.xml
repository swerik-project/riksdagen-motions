<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1912--ak--00075">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1912/mot_1912__ak__75/mot_1912__ak__75-001.pdf"/>
      <div xml:id="i-VFU5WeimHwhMpUqLXEiz8K" type="motHeader">
        <div xml:id="i-D85EbjTryfyPDbxoS4yen1" type="motTitle"/>
        <div xml:id="i-RnTu6v4Tf1LevbSRMPqoao" type="motSubmissionInfo"/>
      </div>
      <div xml:id="i-96eUyPyF7nhigE2NnGLsdV" type="motBody">
        <div xml:id="i-vrx2UHsK7UYiRdF16BVyM">
          <p xml:id="i-AimK2eVaX3vgyQuAyKErQp">
            2 Motioner 1 Andra kammaren, Nr 75.
          </p>
          <p xml:id="i-B8Sdyhco5xCAbuMHVc1dsY">
            Nr 75.
          </p>
          <p xml:id="i-XSL5yvDm5UvDTNdVhmk7br">
            Af herr Rydén, om skrifvelse till Kungl. Maj:t angående rätt
            för oäkta barn att ärfva fader och fädernefränder.
          </p>
          <p xml:id="i-Wt6PwVkX1nSR5LUbZMvBjD">
            Det är ett allbekant sakförhållande, att antalet utom äktenskapet
            födda barn i vårt land är mycket stort, och att procenten utom
            äkten- skapet födda barn i förhållande till inom äktenskapet födda
            är i stadigt stigande. AA andra sidan är det icke mindre kändt,
            att dessa s. k. oäkta barn oftast i mer än ett afseende äro undanknuffade
            till en plats som samhällets styfbarn. Statistiken visar redan,
            att dödligheten bland dessa är mycket större än bland de inom
            äktenskap födda, förhållanden som gifva en hemsk aning om stackars
            människobarns oförskyllda öden. Inom samhället stå de i långt
            högre grad än andra rättslösa. Ofta undandrager sig fadern all
            försörjningsplikt, svär sig fri från faderskapet eller lämnar
            barnet och dess mor vind för våg. Det blir i så fall modern, som
            får söka draga sig fram med sitt barn, så godt hon kan. Ibland
            dignar hon under bördorna och tar i förtviflan sitt barns lif.
            Eljes blir det ett lif i arbete och slit för brödet, förskräckliga
            försakelser mången gång, rena nöden kanhända oftare. Barnets uppfostran
            försummas i denna hårda kamp för tillvaron, en stor procent af
            dessa »oäkta» kommer att rekrytera förbrytareleden. Vid fjolårets
            riksdag väckte jag ett par motioner, som afsågo att mildra förhållandena
            för dessa olyckliga människor, den ena afseende barmhärtigare
            straff för barnamord, den andra om tillvaratagande af de »oäkta»
            barnens och deras mödrars rätt gentemot pliktförgätna fäder. Riksdagen
            ställde sig i båda fallen välvillig till mina yrkanden. I först-
            nämnda fråga ha vi att motse förslag om lagändring till årets
            Riksdag, den andra frågan är nu föremål för lagberedningens och
            fattigvårds- kommittéens pröfning. Emellertid synes det uppenbart,
            att äfven efter ett genomförande af dessa reformer så mycken orättvisa
            kvarstår gentemot de utom äkten- skapet födda, att man ej bör
            slå sig till ro här. I främsta rummet tänker
          </p>
          <pb facs="riksdagen-motions-pdf/data/1912/mot_1912__ak__75/mot_1912__ak__75-002.pdf"/>
          <p xml:id="i-UteovCTFruRmdhu9dsD6bv">
            Motioner i Andra kammaren, Nr 75. 3
          </p>
          <p xml:id="i-2Dsv8YLfDznFVCuMJ47cAn">
            jag härvid på arfsrätten. En lång kamp måste föras, innan lagstiftningen
            i Sverige ens' ville erkänna, att de s. k. oäkta fingo ärfva sin
            mor. I den delen segrade dock till slut det till synes solklara
            rättfärdighetskrafvet. Däremot kvarstår ännu den orättvisan, att
            de »oäkta» ej få ärfva sin fader. Då jag vågar hysa en förhoppning,
            att utvecklingen af rättsmed- vetandet nu måhända fört oss därhän,
            att lagstiftningen är redo att äfven här skipa rätt, vågar jag
            vördsamt föreslå,
          </p>
          <p xml:id="i-KWZtSraK6SnHbgs8ZBYv7L">
            att Riksdagen ville i skrifvelse till Kungl. Maj:t anhålla om
            förslag till sådan förändring i arfslags- stiftningen, att s.
            k. oäkta barn må ärfva fader och fädernefränder.
          </p>
          <p xml:id="i-B5u6Fgr21RN6QziHpzwFzc" type="date">
            Stockholm den 25 januari 1912.
          </p>
          <div xml:id="i-XRRnmcYbVYoCisDWtfEpKe" type="signatureBlock">
            <list xml:id="i-PFT1MwH182PjqqV44qsfZN">
              <item xml:id="i-Tgj8sV6jENvjZqNRmie7Ts" who="unknown" type="signature">
                Värner RBydén
              </item>
            </list>
          </div>
        </div>
      </div>
    </body>
  </text>
</TEI>
