<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0788/mot_199899_MJ_0788-0001.pdf"/>
      <div type="motHeader" xml:id="i-TnAueuDyZvgPGLaCaEHZbf">
        <div type="motTitle" xml:id="i-Pd3bJSobo3mtPF3FDpL1qk"/>
        <div type="motSubmissionInfo" xml:id="i-CDSZPemVh4KDVApctzmZKL"/>
      </div>
      <div type="motBody" xml:id="i-4wEhMLzzSfXWR769iAvT21">
        <div xml:id="i-96n6hXAqdKJyA6KrCZH7Xk">
          <p xml:id="i-8YhXFMkb68r9V52dS7Zxed">
            1998/99 MJ788 MJ788
          </p>
          <p xml:id="i-LxT8jfn3ZThaoVsx36xDjA">
            Motion till riksdagen
          </p>
          <p xml:id="i-83cwUe95iN59UwpqEdmQEJ">
            1998/99:MJ788
          </p>
          <p xml:id="i-WWFUocbv5Mky3m7LdJyDr5">
            av Lena Ek m.fl. (c) Strandskydd och permanent boende
          </p>
          <p xml:id="i-Db6zbYABZU3RtKjTSZFb9v">
            Centerpartiet värnar om de fast bosatta i den svenska skärgården
            och vill ge dem möjligheter att bo kvar och utveckla eget företagande
            där. De skärgårdar som omger svenska kusten är värdefulla både
            på grund av sina naturvärden och sin unika kulturmiljö. Naturvärden
            skyddas genom olika uppbyggda system för skydd av växter, fåglar
            och olika biotoper. Skärgårdens kulturmiljöer har skapats genom
            årtusenden av mänskligt boende och varsamt utnyttjande av de naturresurser
            som finns i havet och på land. Den skärgårdsnatur vi vant oss
            vid har skapats av människan och betande boskap. För att behålla
            dessa miljöer och ge människor möjlighet att leva och bo permanent
            krävs mer än miljöstöd och transportstöd. Naturliga näringar och
            andra företag bör ges utvecklingsmöjligheter som skapar arbetstillfällen
            av egen kraft. Några av de branscher som i olika utredningar från
            EU, NUTEK och Glesbygdsverket pekas ut som tillväxtbranscher är
            informationstekniken och turismen. Tillgången till infrastruktur
            för telefoni och informationsöver- föring samt distansutbildning
            behandlas i motionen om regionalpolitik. Frågan om ersättning
            till markägaren vid kommersiellt utnyttjande av alle- mansrätten
            behandlas i andra motioner från Centerpartiet. För att kunna bo
            permanent i skärgården eller för att driva rörelse där krävs tillgången
            till bostadshus och näringslokaler. Möjligheten att bygga om eller
            bygga nya bostadshus för bofasta skärgårdsbor hindras idag av
            de strand- skyddsbestämmelser som finns. Den företagare som driver
            näring i skär- gården har mycket svårt att få tillstånd att uppföra
            lokaler för sin verksamhet. Ett system med för allmänheten enklare
            regler måste införas. Det borde gå att kombinera ett naturligt
            fastighetsbestånd i vissa strandskyddsområden med de skyddshänsyn
            som natur- och miljöskydd kräver. Det finns i Sverige så mycket
            obebyggd tillgänglig strandmark att det borde gå att i vissa områden
            lätta på de restriktioner för byggande som finns. Med ett system
            innebärande att strandmark klassas som skyddsvärd enligt tre olika
            nivåer skulle byggna- tion för permanentboende och företagande
            efter miljöprövning kunna tillåtas på vissa sträckor och vara
            absolut förbjuden på andra. Om klassningen sker enligt flera nivåer
            skulle dessutom kommuner kunna ges möjlighet att medge dispens
            på de sträckor som anses minst skyddsvärda. Det är också viktigt
            att frågan om taxeringsvärden för permanenthus och näringsfastigheter
            löses i attraktiva skärgårdsområden. Centerpartiet har före- slagit
            att reglerna rörande belägenhetsfaktorn ändras. Detta bör ske
            snarast
          </p>
          <pb facs="riksdagen-motions-pdf/data/199899/mot_199899_MJ_0788/mot_199899_MJ_0788-0002.pdf"/>
          <p xml:id="i-GJWeVPuFDC5u1REVKwMZJs">
            eftersom det är viktigt för all framtidsplanering både för företagare
            och Mot.
          </p>
          <p xml:id="i-Q5hPjcx3oZdrW6Js2o7pXb">
            enskilda att det finns stabila och långsiktiga förutsättningar
            för utveckling.
          </p>
          <p xml:id="i-NM9mQiNnr2AXrojzMhJxDz">
            Hemställan Med hänvisning till det anförda hemställs att riksdagen
            hos regeringen begär förslag till sådan ändring i reglerna om
            strandskydd att byggnation för permanent boende och företagande
            kan medges. Stockholm den 27 oktober 1998 Lena Ek (c)
          </p>
          <p xml:id="i-7u7PzBhM1eVNoX4Vk51gJN">
            Agne Hansson (c) Åsa Torstensson (c)
          </p>
          <p xml:id="i-DfTt7wN6fFF6ujhEwru9Ro">
            1998/99MJ788
          </p>
        </div>
      </div>
    </body>
  </text>
</TEI>
