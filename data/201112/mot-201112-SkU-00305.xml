<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00305">
  <teiHeader>
    <fileDesc>
      <titleStmt>
        <title>Tonnageskatt</title>
        <author corresp="i-FrTJne8fam41FasSB9mLUA i-HA8qZKZU3je8nF69VtPrqk">av Kerstin Engle och Eva-Lena Jansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tonnageskatt</title>
          <idno type="rdwebb">GZ02Sk305</idno>
          <rs type="number">Sk305</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk305/text</ref>
          <ref type="dokument_url_html">http://data.riksdagen.se/dokument/GZ02Sk305</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk305</ref>
          <ref type="doc">http://data.riksdagen.se/fil/BD768A32-A310-411E-AB65-4A073D558B17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LCVxyqwC6FL5NgTM3fMQgE" type="signed"/>
        <correspContext corresp="i-LCVxyqwC6FL5NgTM3fMQgE">
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction type="numbering" xml:id="i-9XqHhWJRL8YnL3LZqocP89">
          <date when="2011-10-05"/>
        </correspAction>
        <correspAction type="submission" xml:id="i-DjkBRUrTpNAxLPU9VzwbE7">
          <date when="2011-10-04"/>
        </correspAction>
        <correspAction type="transfer" xml:id="i-AZ45LNnTi96YG1DamtsLFJ">
          <date when="2011-09-30"/>
        </correspAction>
        <correspAction type="assigned" xml:id="i-5RwqxPWLB76kVJHX3p7gTs"/>
        <correspContext corresp="i-5RwqxPWLB76kVJHX3p7gTs">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Qr95diLZTFJZ6Nsa8mCzX4">
            Förslag till riksdagsbeslut
          </head>
          <p xml:id="i-5pGb6uxpPWEAcfpyJBXJYm">
            Riksdagen tillkännager för regeringen som sin mening vad som
            anförs i motionen om att utforma en proposition om tonnageskatt.
          </p>
        </div>
        <div type="motContent">
          <head type="h1" xml:id="i-YDj6XnYpvPvcmWvYYqR2Bp">
            Motivering
          </head>
          <p xml:id="i-Gq3BonGAGZTAXAsePJbWaX">
            I mer än fem års tid har finansminister Anders Borg sagt att
            frågan om tonnageskatt bereds. Att frågan om lagstiftning av tonnageskatt
            har dragits i långbänk leder till utflaggning och tusentals förlorade
            svenska jobb till sjöss. Andra sjöfartsländer har i EU infört
            tonnageskatt för att skapa likvärdiga konkurrensförhållanden för
            handelsfartygen. Sverige förlorar både arbetstillfällen och skatteinkomster.
            Den borgerliga regeringens passivitet när det gäller att ta fram
            ett förslag för en tonnageskatt som även hanterar frågan om latenta
            skatteskulder minskar våra förutsättningar att vara en viktig
            sjöfartsnation.
          </p>
          <head type="h2" xml:id="i-C2UXk2T1PDH73G8wgMjj1n">
            Tonnageskatt
          </head>
          <p xml:id="i-QVFhVszedS9yEPPSRReEQX">
            Tonnageskatt innebär att inkomsten bestäms schablonmässigt med
            utgångspunkt från fartygens nettodräktighet, vilket anses ge ett
            mått på fartygens lastkapacitet och därmed intjäningsförmåga.
            Begreppet tonnageskatt används internationellt, men det är inte
            en skatt utan i stället ett sätt för rederiet att beräkna inkomsten
            av den del av verksamheten som kan hänföras till transport av
            gods eller passagerare. Den del av rederiets inkomst som beräknas
            med stöd av tonnageskattereglerna ska läggas samman med rederiets
            övriga inkomster och beskattas med den bolagsskattesats som tillämpas
            på näringsverksamhet i övrigt.
          </p>
          <p xml:id="i-Av9Qn2Q2UVwK82s2h3YjQv">
            Tonnageskatten är viktig för att handelsflottan i Sverige ska
            utvecklas och få likvärdiga förutsättningar som andra EU-länder.
            Detta bör ske för att undvika att framtida investeringar kommer
            att läggas utanför Sverige i länder där rederierna känner att
            konkurrenskraften är bättre. Vissa stater erbjuder redare att
            registrera sina fartyg i öppna register och segla under s.k. bekvämlighetsflagg.
            Flertalet sjöfartsnationer i Europeiska unionen (EU) har infört
            system med tonnageskatt i syfte att stödja sina sjöfartsnäringar
            och förmå redare att återregistrera fartyg under nationell flagg.
          </p>
          <p xml:id="i-E7zi4oUER9tq1uJQVdQmSD">
            Att införa ett tonnagebaserat system för sjöfarten skulle göra
            att den svenska näringen fick likartade villkor som sina konkurrenter.
            Rederiverksamheten skulle utvecklas och det blev fler svenska
            arbetstillfällen. Utan tonnageskatt för den svenska rederinäringen
            håller sjöfarten på att förlora sin konkurrenskraft och sina möjligheter
            att utvecklas i Sverige. Något som det råder fullständig enighet
            om från både arbetstagarorganisation och arbetsgivare. Seko, Sjöbefälsförbundet,
            Sveriges Fartygsbefälsförening och Redareföreningen har under
            flera år krävt att regeringen ska agera.
          </p>
          <head type="h2" xml:id="i-Ed6KaV6ZJQeDbyv5g9yw2E">
            Riksdagens tidigare uttalande
          </head>
          <p xml:id="i-5QXjaauHUMVF82Le6YQFSA">
            Riksdagen genom skatteutskottet riktade våren 2007 ett enhälligt
            tillkännagivande till regeringen i frågan. I budgetpropositionen
            för 2008 skrev regeringen själv följande: Regeringen avser att
            se över möjligheten att införa ett system med tonnagebeskattning
            av fartyg. Liknande system finns i majoriteten av sjöfartsnationerna
            inom Europeiska unionen. Syftet med dessa system är att ge rederier
            i Europa bättre möjligheter att konkurrera med rederier i länder
            med s.k. bekvämlighetsflagg.
          </p>
          <p xml:id="i-Gq45FKTtrdAcv8RdgdYzBK">
            Trots detta uttalande hände inget och riksdagens skatteutskott
            följde enigt upp denna budgetskrivning den 28 april 2008 i ett
            yttrande till konstitutionsutskottet.
          </p>
          <p xml:id="i-4Cb8LRzVUqSGu9LT3D8UEP">
            Kommissionen har den 21 januari 2009 presenterat centrala strategiska
            mål för Europas sjötransporter fram till 2018. Däri skriver kommissionen
            bl.a. att tydliga och konkurrenskraftiga EU-ramar för tonnagebeskattning,
            inkomstbeskattning och statligt stöd bör upprätthållas och i tillämpliga
            fall förbättras. Kommissionen betonar att EU-flaggstater står
            inför en skarp konkurrens från flaggstater utanför EU. Vid motionsbehandling
            den 21 april 2009 enades därför skatteutskottet om bl.a. följande
            tydligt talande formulering:
          </p>
          <p xml:id="i-3fLWLCaaphfhPSUu6aw1we">
            Utskottet uttalade i det nämnda ärendet att det är fortsatt angeläget
            att beredningen av utredningens förslag kan slutföras skyndsamt.
            Utskottet förutsatte att regeringen beaktar vad kommissionen anfört
            i de strategiska målen för sjöfarten fram till 2018 och förklarade
            sig utgå ifrån att frågan ska kunna få sin lösning utan att riksdagen
            ska behöva besluta om ännu ett tillkännagivande till regeringen.
          </p>
          <p xml:id="i-SHAYjY2TncWEddxEuzQwDW">
            Vid behandling i skatteutskottet februari 2010 hänvisades återigen
            till de uttalanden som utskottet gjort vid tidigare behandling
            av motionsyrkanden om tonnageskatt kan slutföras skyndsamt. Utskottet
            utgick från att regeringen följer riksdagens tidigare beslut i
            frågan. Samma procedur upprepades i mars 2011.
          </p>
          <p xml:id="i-XG6joUjMWNvkdQRNkzi2QD">
            Att regeringen trots flera tillkännagivanden från riksdagens
            sida fortsätter vara passiv är helt obegripligt. Regeringen måste
            sluta obstruera och istället verkställa riksdagens tillkännagivanden
            om en proposition om tonnageskatt.
          </p>
        </div>
        <div type="motSignatures">
          <list>
            <item xml:id="i-DZahJgWcJHVh5Ygi9M2Mjh">
              Kerstin Engle (S)
            </item>
            <item xml:id="i-9H24rhCro3mkDZoVEQGZPS">
              Eva-Lena Jansson (S)
            </item>
          </list>
        </div>
      </div>
    </body>
  </text>
</TEI>
