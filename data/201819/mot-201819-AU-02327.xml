<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-02327">
  <teiHeader>
    <fileDesc>
      <titleStmt>
        <title>Ekonomiska livsvillkor och stärkta möjligheter till arbete för personer med funktionsnedsättning</title>
        <author corresp="i-9CuY4EZ971YdyxJ8sudKc">av Åsa Lindhagen (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2327 av Åsa Lindhagen (MP)</title>
          <idno type="rdwebb">H6022327</idno>
          <rs type="number">2327</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6022327/text</ref>
          <ref type="dokument_url_html">http://data.riksdagen.se/dokument/H6022327</ref>
          <ref type="dokumentstatus_url_xml">http://data.riksdagen.se/dokumentstatus/H6022327</ref>
          <ref type="docx">http://data.riksdagen.se/fil/D7E4C5C6-A09C-4417-99DE-E19A417F7B07</ref>
          <ref type="pdf">http://data.riksdagen.se/fil/DEF125C4-0A9C-4F31-9BBA-480AB5C1D35A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9CuY4EZ971YdyxJ8sudKc</idno>
            <name>Åsa Lindhagen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VcgDmEfDq8ZzeQkcsdvT8h" type="signed"/>
        <correspContext corresp="i-VcgDmEfDq8ZzeQkcsdvT8h">
          <note type="signatory" corresp="i-9CuY4EZ971YdyxJ8sudKc"/>
        </correspContext>
        <correspAction xml:id="i-mwgTx9z5ti5TXv5u4WGah" type="submitted">
          <date when="2018-11-29"/>
          <time when="16:10:11"/>
        </correspAction>
        <correspAction xml:id="i-MeXMi8uyvWBSSmFubaHgJG" type="reviewed">
          <date when="2018-11-29"/>
          <time when="16:53:46"/>
        </correspAction>
        <correspAction xml:id="i-2gvPxqq6pN1bicmAHhCZUj" type="referred">
          <date when="2018-12-05"/>
        </correspAction>
        <correspAction xml:id="i-2xp6BJyukXGT4EA9BJWV5X" type="assigned">
          <date when="2019-09-12"/>
          <time when="09:04:13"/>
        </correspAction>
        <correspContext corresp="i-2xp6BJyukXGT4EA9BJWV5X">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-77e1TNDVVGRcj7KUBojBQL" type="behandlas_i"/>
        <correspContext corresp="i-77e1TNDVVGRcj7KUBojBQL">
          <ref type="uppgift">2018/19:SfU20</ref>
          <ref type="ref_dok_id">H601SfU20</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU20</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QydzB1yMqaajvmE2m2efHP" type="behandlas_i"/>
        <correspContext corresp="i-QydzB1yMqaajvmE2m2efHP">
          <ref type="uppgift">2018/19:AU6</ref>
          <ref type="ref_dok_id">H601AU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknad och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YQRf4cxemf598zwocHKNtC" type="motHeader">
        <div xml:id="i-9Fa5onAzasDApPv1WU1knd" type="motTitle">
          Motion till riksdagen 2018/19:2327 av Åsa Lindhagen (MP) Ekonomiska
          livsvillkor och stärkta möjligheter till arbete för personer med
          funktionsnedsättning
        </div>
      </div>
      <div xml:id="i-MizqaPnZbzrsodh2TmF7XA" type="motBody">
        <div xml:id="i-Xo3ZPkQbPgDqRh73XAAzoA" type="motProposal" subtype="förslag">
          <head xml:id="i-BXKiUMYmfcSVGnrDLMsj1V">
            Förslag till riksdagsbeslut
          </head>
          <list xml:id="i-LzvD8nGdDZRUXi6zxwDLSt" style="ol">
            <item xml:id="i-6eVhAZEwYR4PY1BJHbbuUE">
              Riksdagen ställer sig bakom det som anförs i motionen om att
              tillsätta en statlig offentlig utredning om hur den ekonomiska
              situationen kan stärkas för personer med funktionsnedsättning
              som står helt eller delvis utanför den reguljära arbetsmarknaden,
              och detta tillkännager riksdagen för regeringen.
            </item>
            <item xml:id="i-MAJ2YwUBtxDu57X1z6CLh1">
              Riksdagen ställer sig bakom det som anförs i motionen om stärkta
              möjligheter på arbetsmarknaden och tillkännager detta för regeringen.
            </item>
          </list>
        </div>
        <div xml:id="i-6h5htwa4WmnCTJ48h37jhR" type="motContent">
          <head xml:id="i-RamSXt1tE9hWPorH2fM3ZV" type="h1">
            Inledning
          </head>
          <p xml:id="i-RW8qT71UimhH4swTV7hatB">
            Att skapa ett samhälle som är tillgängligt för alla är avgörande
            för varje samhälle som vill främja människors delaktighet och
            lika möjligheter. Samhället ska utformas för alla människor, och
            universell utformning ska vara utgångspunkten. Ytterst är det
            en fråga om att tillgodose mänskliga rättigheter.
          </p>
          <p xml:id="i-Nd1dwBbFT6SZA7RKKXKZHR">
            I denna motion vill jag lyfta två frågor som berör livsvillkoren
            för människor med funktionsnedsättning, dels ekonomiska villkor
            för dem som står utan arbete, dels möjligheterna att få arbete.
          </p>
          <head xml:id="i-Y1Sf84xzy4Qups81cnYzo2" type="h2">
            Ekonomisk standard för personer med funktionsnedsättning
          </head>
          <p xml:id="i-7WNaBLZNRp8LzgJiaFR5C5">
            Under lång tid har personer med sjukersättning eller aktivitetsersättning
            halkat efter i ekonomisk standard i jämförelse med löneutvecklingen
            i Sverige. Myndigheten för delaktighet (2018) illustrerar tydligt
            de ökade skillnaderna i ekonomisk standard mellan denna grupp
            och befolkningen i övrigt.
          </p>
          <p xml:id="i-UM2x6dRNY1nJHZ3nuxmCNU">
            Att leva under knappa ekonomiska förhållanden medför stora konsekvenser
            i en människas liv. Vid en kortare tidsperiod blir konsekvenserna
            mindre kännbara. Men för personer som under större delen av eller
            hela sitt vuxna liv står utanför arbetsmarknaden, för att de inte
            kan eller av olika skäl inte givits möjligheten att få ett lönearbete
            som passar deras förmåga, påverkas livsförutsättningarna kraftigt.
            Vardagshändelser som många tar för givet, såsom bio- och cafébesök,
            resor till släkt i andra delar av landet eller inköp av ett par
            skor, kan vara uteslutet på grund av de knappa ekonomiska resurserna.
          </p>
          <p xml:id="i-VnBysKuZF89BnpmvbkhpqP">
            Det blir relevant att ställa sig frågan vilken ekonomisk standard
            personer som bedömts sakna arbetsförmåga kan förvänta sig i ett
            välfärdssamhälle. Vad är en rimlig lägsta nivå sett till att alla
            människor ska ha rätt till ett värdigt liv? Är det rimligt att
            personer med funktionsnedsättning som aldrig ges tillträde till
            arbetsmarknaden halkar efter i ekonomisk standard?
          </p>
          <p xml:id="i-8ensnNEocNS4j27Y3MJJf3">
            På senare tid har visserligen steg tagits för att minska skillnaderna.
            Den 1 januari 2018 höjde regeringen bostadstillägget och det särskilda
            bostadstillägget och sänkte skatten för personer med aktivitets-
            och sjukersättning. Därtill höjdes garantiersättningen från 1
            juli 2018. Detta är mycket lovvärda förändringar som stärker den
            ekonomiska situationen för dem som berörs. Men mer kan göras.
          </p>
          <p xml:id="i-KfYzqbEmReQ7egk6gw927">
            I departementsserien Ds 2008:78 från Socialdepartementet (2008)
            redogörs för de ekonomiska förhållandena för personer med funktionsnedsättning.
            Det är nu tio år sedan rapporten utkom och det finns ett stort
            behov av att utreda frågan på nytt, både för att få en uppdaterad
            lägesbild och för att få fram förslag på möjliga åtgärder. En
            statlig offentlig utredning bör därför tillsättas som redogör
            för hur den ekonomiska situationen för personer med funktionsnedsättning
            i ett livsperspektiv ser ut och vilka förbättringar som kan behöva
            komma till stånd. Personer med funktionsnedsättning är en mycket
            diversifierad grupp; fokus bör därför framför allt ägnas dem som
            har svårare än andra att få ett arbete med lön eller står helt
            utanför arbetsmarknaden och därmed har låg ekonomisk standard.
            Utredningen bör inrikta sig på att ta fram förslag på hur den
            ekonomiska standarden kan stärkas och skillnaderna gentemot befolkningen
            i övrigt minska.
          </p>
          <head xml:id="i-LncdmT8eLzgXmME1iVBH6m" type="h2">
            Stärkta möjligheter på arbetsmarknaden
          </head>
          <p xml:id="i-Ja7813YH79rEfkRTFLUWAR">
            Människors ekonomiska situation avgörs till stor del av deras
            möjligheter på arbetsmarknaden. Personer med funktionsnedsättning
            har sämre förutsättningar att få arbete, även i ett läge där Sverige
            har en stark ekonomi och det råder stor efterfrågan på arbetskraft.
            Särskilt svår är situationen för de personer som har en funktionsnedsättning
            som anses innebära nedsatt arbetsförmåga, enligt Myndigheten för
            delaktighet (2018).
          </p>
          <p xml:id="i-N1gGAFPdRbFgn77qgXSekj">
            I en rapport från Myndigheten för ungdoms- och civilsamhällesfrågor
            (2017) beskrivs att unga med funktionsnedsättning har en fördröjd
            etablering och en svagare ställning i arbetslivet än andra unga,
            med större andel deltidsanställningar, mindre andel fasta anställningar,
            större erfarenhet av arbetslöshet, längre arbetslöshetstider och
            större erfarenhet av sjukskrivningar. Hultkrantz (2016) beskriver
            hur en stor andel av de ungdomar som går på särgymnasiet hamnar
            utanför arbetsmarknaden och istället sysselsätts i daglig verksamhet
            där många riskerar att inte komma vidare ut på arbetsmarknaden.
            Här kan kommunerna göra mer, menar Hultkrantz, både med att rusta
            eleverna på särgymnasiet för att gå direkt ut på arbetsmarknaden
            och med att stärka övergången från daglig verksamhet till arbete.
            Beprövade arbetssätt ökar möjligheterna att få arbete direkt efter
            examen, och systematiska rutiner i daglig verksamhet underlättar
            för brukarna att komma vidare ut på arbetsmarknaden, enligt Hultkrantz.
          </p>
          <p xml:id="i-NAVNcfgeHh4C5RCvY6FERG">
            Att personer med funktionsnedsättning sammantaget inte ges samma
            möjligheter att etablera sig på arbetsmarknaden slår hårt mot
            individen men är också ett slöseri med mänskliga resurser ur ett
            samhällsperspektiv. Samhället behöver bli bättre på att ta vara
            på människors kompetens. Det är också en fråga om rättigheter.
            Konventionen om rättigheter för personer med funktionsnedsättning
            trycker i artikel 27 på frågan om arbete ur olika aspekter.
          </p>
          <p xml:id="i-RSj5npEDGpmcXXayaqCNQ5">
            Enligt Arbetsförmedlingen (2018) har många i gruppen personer
            med funktionsnedsättning kompetens inom områden med bristyrken,
            såsom hotell och restaurang, barnomsorg, bygg och anläggning,
            hälso- och sjukvård och läraryrken. Det är en stor brist att många
            personer med rätt kompetens uppenbarligen inte har kunnat få anställning
            trots arbetskraftsbehov. Arbetsgivare måste bli bättre på att
            anställa personer med funktionsnedsättning, och här har offentlig
            sektor ett särskilt ansvar att agera förebild och föregångare.
            Kommuner och landsting står också inför ett stort behov av arbetskraft,
            där det finns mycket att vinna på att göra arbetslivet tillgängligt
            för fler.
          </p>
          <p xml:id="i-Wsn9PGjEzgR18cQsh4AvVE">
            Att dela på arbetsuppgifter i branscher med personalbrist kan
            också skapa vägar in i arbetslivet, inte minst för unga. Detta
            är också något som lyfts i utredningen Flexibel rehabilitering
            (SOU 2018:21), ett förslag som bör tas omhand i syfte att ge fler
            personer möjlighet till arbete.
          </p>
          <p xml:id="i-DuFsS7Q6ixuUDjFYijP5JK">
            Kunskapen hos arbetsgivare om vad personer med funktionsnedsättning
            kan tillföra och vilket stöd som finns att få behöver öka. I en
            undersökning från SCB (2018) uppger 62 % med funktionsnedsättning
            och vad som bedömts som nedsatt arbetsförmåga som inte är sysselsatta
            att de skulle kunna arbeta om de får rätt stöd. Det är stöd som
            arbetsgivare kan få från Arbetsförmedlingen, exempelvis hjälp
            med att anpassa arbetsplatsen och ta fram hjälpmedel. Enligt Arbetsförmedlingen
            (2018) räcker ofta enkla åtgärder, såsom flexibla arbetstider,
            för att få till en fungerande arbetssituation för medarbetaren.
            Även i samband med rekryteringsprocesser kan Arbetsförmedlingen
            vara ett stöd. Här måste fokus ligga på att finna rätt kompetens,
            inte på en eventuell funktionsnedsättning där risken finns för
            att kompetensen förbises och diskriminering förekommer.
          </p>
          <p xml:id="i-RG3WBbmPdM6aF52NPqdASW">
            Under den gångna mandatperioden har regeringen genomfört förbättringar
            av lönestödet för personer med funktionsnedsättning och tydliggjort
            vilka stöd som finns för arbetsgivare och hur de kan användas
            för att fler personer med funktionsnedsättning ska kunna få arbete.
            Samtidigt finns mer att göra för att förbättra kunskapen hos och
            informationen till arbetsgivare, vilket också berörs i utredningen
            Flexibel rehabilitering (SOU 2018:21).
          </p>
          <p xml:id="i-CyAPCYb1osqZkdzVTsmK5F">
            Det behöver också bli enklare att få arbetshjälpmedel via Arbetsförmedlingen.
            Det finns beskrivningar från enskilda om att besked om arbetshjälpmedel
            kan dröja mycket länge och att fördröjningen varit skäl till att
            personer inte kunnat erbjudas anställning. Även unga som söker
            sommarjobb behöver få besked om huruvida de beviljas arbetshjälpmedel
            för en viss anställning. Regelverket bör därför ses över och tydliggöras
            så att både enskilda och arbetsgivare bättre vet förutsättningarna
            kring stödet och så att det går snabbare att sätta in rätt stöd.
          </p>
          <p xml:id="i-GMsLFGhiMw15efNv9qahSi">
            En viktig aktör när det gäller arbete är skolan. Här kan mer
            göras för att rusta elever med funktionsnedsättning inför arbetslivet
            och överbrygga gapet mellan examen och arbete. Kontakter mellan
            arbetsgivare och unga personer med funktionsnedsättning bör stimuleras
            redan under skoltiden. Detta kan ske genom att arbetsgivare tillhandahåller
            sommarjobb och praktikplatser men också genom att skolan söker
            samarbete med arbetsgivare i syfte att skapa kontaktvägar mellan
            arbetsgivarna och eleverna. Inom daglig verksamhet bör kommunerna
            stärka sitt arbete för att brukare lättare ska kunna ta steget
            vidare ut i arbetslivet. Möjligheter att öka incitamenten för
            dagliga verksamheter att stödja deltagare som önskar ta sig vidare
            till studier, praktik eller arbete bör undersökas.
          </p>
          <p xml:id="i-L4jmjnnBFTZ9hFAMu74GU8">
            Vidare kan offentliga upphandlingar användas för att ställa krav
            på leverantörer att verka för att personer med funktionsnedsättning
            ges stärkta möjligheter till arbete. Det är ett verktyg som behöver
            utnyttjas för att öppna upp arbetsmarknaden för fler.
          </p>
          <p xml:id="i-LdTLxsaHEiA4Zkni2TJGKe">
            Slutligen vill jag nämna några ord om begreppet arbetsförmåga,
            ett begrepp som med fördel kan problematiseras. Individer är olika
            och vad som anses vara arbetsförmåga skiftar också från tid till
            annan. De flesta människor kan dock arbeta under rätt förutsättningar.
            Funktionsrätt Sverige menar att ett grundproblem är att stöden
            ofta utgår från vad en person har för begränsningar i stället
            för att fokusera på personens resurser. De driver att begreppet
            ”nedsatt arbetsförmåga” ska avskaffas i svensk lagstiftning och
            föreskrifter. Jag instämmer i att begreppet arbetsförmåga är tveksamt
            och behöver problematiseras.
          </p>
          <p xml:id="i-2jmUvSC7TGXDfqXyMvRm3q">
            Sammantaget finns flera viktiga åtgärder att fokusera på för
            att stärka möjligheterna på arbetsmarknaden.
          </p>
          <list xml:id="i-D2q2C8jYQWk2RkgYppYcW" style="ul">
            <item xml:id="i-NF99kTkD4gPTXKcQVW7iVw">
              Bättre ta vara på kompetens inom bristyrken och dela på arbetsuppgifter
              i branscher med personalbrist
            </item>
            <item xml:id="i-Tjtbg8Ut6oEGvEQUeYQBGD">
              Öka kunskapen hos arbetsgivare om vilka stöd som vid behov finns
              att få
            </item>
            <item xml:id="i-KtG2d1QoGCDd9Mqt1QcvCW">
              Göra regelverket för arbetshjälpmedel tydligare och snabbare
              för både enskilda arbetssökande och arbetsgivare
            </item>
            <item xml:id="i-BMGkythfkry2hF4WN1Z5C9">
              Förbättra arbetet i skolan med att rusta unga personer med funktionsnedsättning
              inför arbetslivet och stärka kontaktytorna mellan elever och arbetsgivare
            </item>
            <item xml:id="i-7PhKBETm2vm2rrAJXHp8db">
              Utveckla arbetet i kommunerna för att minska avståndet från daglig
              verksamhet till arbetslivet
            </item>
            <item xml:id="i-GhyYGpTvzm8Csg8QyLKGiz">
              Använda offentliga upphandlingar som verktyg för att fler personer
              med funktionsnedsättning ska komma ut i arbete
            </item>
            <item xml:id="i-353HxW4aPgVNkMsH9UC5zw">
              Problematisera kring begreppet arbetsförmåga
            </item>
          </list>
          <head xml:id="i-NNARVm3Q3zVwdB7d9397Kf" type="h2">
            Källförteckning
          </head>
          <p xml:id="i-BbG8qY4DSX8P1RzPxTwnKr">
            Arbetsförmedlingen (2018). https://www.arbetsformedlingen.se/Om-oss/Pressrum/Pressmeddelanden.html?id=69EA0AE0B1245A91
          </p>
          <p xml:id="i-7kRKZxMGQhPvaijLzvBKpJ">
            Ds 2008:78 (2008). De funktionsnedsattas ekonomiska förhållanden.
            https://www.regeringen.se/49bbbf/contentassets/5cca65c4a16c468ba9edb5b58fcc7448/de-funktionsnedsattas-ekonomiska-forhallanden-ds-200878
          </p>
          <p xml:id="i-XwE41tk1wdRoWy5Rmji55A">
            Hultkrantz, L (2016). Intellektuellt funktionshindrades etablering
            på arbetsmarknaden – kommunerna kan göra mycket mer. https://www.nationalekonomi.se/sites/default/files/NEFfiler/44-7-lh.pdf
          </p>
          <p xml:id="i-XannAhviCKo6e44rgL3ftR">
            Myndigheten för delaktighet (2018). Uppföljning av funktionshinderspolitiken
            2017. Sundbyberg: Myndigheten för delaktighet. http://www.mfd.se/globalassets/dokument/publikationer/rapporter/2018/2018-2-uppfoljningsrapport-2017.pdf
          </p>
          <p xml:id="i-5unmYm8nJdYZTdaa4hWMgt">
            Myndigheten för ungdoms- och civilsamhällesfrågor (2017). Fokus
            17:2 Unga med funktionsnedsättning: Etablering i arbets- och samhällslivet.
            Stockholm: Myndigheten för ungdoms- och civilsamhällesfrågor.
            https://www.mucf.se/sites/default/files/publikationer_uploads/unga-funktionsnedsattning-etablering-arbets-och_samhallsliv-fokus17-del2.pdf
          </p>
          <p xml:id="i-FAsn3Xjeq4mjEbzuuciWV7">
            SOU 2018:21. Flexibel rehabilitering.
          </p>
          <p xml:id="i-3PbDn8BmXFCV1H4C5Hc8um">
            Statistiska centralbyrån (2018). Situationen på arbetsmarknaden
            för personer med funktionsnedsättning 2017. Örebro: Statistiska
            centralbyrån. http://www.scb.se/contentassets/5bcb7c34ad63424b918a79d8f59c641f/am0503_2017a01_br_am78br1802.pdf
          </p>
        </div>
        <div xml:id="i-QctfpHPdJYjn1poFEXv33b" type="signatureBlock">
          <list xml:id="i-JwwBDjvEVKpXg4uwxXZgsu">
            <item xml:id="i-WhGGdyExSb288pwSjifwv9" who="i-9CuY4EZ971YdyxJ8sudKc" type="signature">
              Åsa Lindhagen (MP)
            </item>
          </list>
        </div>
      </div>
    </body>
  </text>
</TEI>
