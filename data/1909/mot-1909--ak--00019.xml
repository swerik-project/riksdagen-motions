<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00019">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__19/mot_1909__ak__19-001.pdf"/>
      <div xml:id="i-Scfu69wuGhby2Lh6j5uRxd" type="motHeader">
        <div xml:id="i-5ZLTiDuTyQtx9iqYLDHpxN" type="motTitle"/>
        <div xml:id="i-LvUzXk4gmDiHuDuAeZoHbW" type="motSubmissionInfo"/>
      </div>
      <div xml:id="i-2rM1EiVM3pv6RfBQE1F5pe" type="motBody">
        <div xml:id="i-W2CL359Uaq1WYhR3jEDH37">
          <p xml:id="i-HQpbu7GHZ75kM93tKoXsb5">
            6 Motioner i Andra Kammaren, N:o 19.
          </p>
          <p xml:id="i-4RGPEK5JyCUuTGP7ENgq1U">
            N:o 19. Af herr Lindley, om tillägg till $ 300 sjölagen m. m.
          </p>
          <p xml:id="i-Xq8NiSe1bVGt5rxqRTKt64">
            Gång efter annan har från skilda håll påpekats den för vårt land
            så skadliga emigrationen af svenskt sjöfolk, och däribland har
            den svenska beskickningen i Frankrike nyligen bragt saken på tal
            genom en till utrikesdepartementet insänd promemoria, hvari meddelas
            om verkställd undersökning för utrönandet af orsakerna till denna
            emigration samt göres hemställan om snara och hämmande åtgärders
            vidtagande. De i denna rapport angifna orsakerna äro: usel logering,
            dålig kost, dröjsmålet med pensionsfrågans lösning, lång arbetstid
            och låga löner. De fyra första af de där uppräknade missförhållandena
            ligga tydligen innanför Riksdagens möjlighet till ett snabbt afhjälpande
            genom en för ändamålet direkt afpassad lagstiftning. Svårare är
            det beträffande lönerna, ty där torde nog stora svårigheter, under
            nuvarande förhållan- den, yppa sig för ett direkt ingripande.
            Mycket kan likväl göras i detta hänseende, ty frågan sammanhänger
            verkligen, som af efterföljande torde ses, med behöfliga ändringar
            i gällande sjölag. Arbetslönerna i vårt land ha under de senaste
            50 åren undergått högst betydande för- ändringar. I all synnerhet
            visa de senaste 15 åren en mycket afsevärd stegring af lönerna,
            på samma gång visserligen också alla lefnadskost- nader ökats.
            En vidtagen granskning af mönstringsrullorna å här- varande sjömanshus
            visar emellertid att sjöfolkets lönestegringar inga- lunda hållit
            jämna steg med de förbättrade villkor som kommit öfriga arbetaregrupper
            till del, hvarför det torde vara nödvändigt att i någon mån belysa
            de faktorer, som därvid ha spelat hufvudrollen. Genomsnittshyran
            för matroser och eldare var för 50 år sedan ungefär 30 kronor
            pr månad. Så småningom höjdes dock hyrorna så, att man redan 1865
            kunde anteckna 40 kronor som de allmänt förekom-
          </p>
          <pb facs="riksdagen-motions-pdf/data/1909/mot_1909__ak__19/mot_1909__ak__19-002.pdf"/>
          <p xml:id="i-Ritg3xyTNvgtKTo58taote">
            Motioner i Andra Kammaren, N:o 19. 7
          </p>
          <p xml:id="i-6UKG6MVUQkzp4H83j3GD2h">
            mande hyressatserna för dessa två kategorier. Sedermera sjönko
            lönerna något, men höjdes igen så, att de år 1875 varierade mellan
            40 och 50 kronor pr månad. Året därpå stego lönerna än ytterligare
            och betalades därvid en månadslön af ända upp till 65 kronor pr
            månad. Härefter sjönko hyrorna återigen ned till cirka 40 å 45
            kronor och kvarböllo sig sedermera i det närmaste oförändrade
            tills att de i början af 1900- talet höjde sig till cirka 50 kronor
            pr månad. Sedermera har det lyckats sjöfolkets organisation att
            dels genom underhandlingar och dels genom påtryckning få lönerna
            höjda till 55 kronor pr månad. Dessvärre saknas i vårt land någon
            tillförlitlig officiell statistik öfver arbetarnes löner inom
            olika fack, som skulle möjliggöra en exakt jämförelse med sjöfolkets
            ekonomiska ställning under motsvarande tids- period. Bland de
            få uppgifter å gångna tiders arbetarelöner, hvilka finnas tillgängliga,
            torde de, som samlats och bearbetats af Stockholms stads byggnadskontor,
            vara bland de mest värdefulla och tillförlitligaste. Af denna
            statistik framgår, att högsta lönerna för i stadens tjänst anställda
            grofarbetare voro år 1860 12 öre och under år 1862—1865 14 öre
            pr timme. Timlönerna sjönko sedermera 1869 till 10 öre pr timme,
            men stego redan året därpå samt fortsatte att stiga tills lönerna
            1874 hade gått upp till 22 öre pr timme. Härefter inträdde en
            period af nedgående och fluktuerande tim- lönspriser, och först
            år 1895 hade lönerna ånyo stigit till 22 öre pr timme. Den största
            stegringen i arbetareklassens arbetslöner är dock att anteckna
            i samband med den moderna arbetarerörelsens tillkomst, sedan den
            blifvit en synnerligt aktuellt påverkande faktor efter 1895. År
            1896 genomdref organisationen 10 timmars arbetsdag, och 1897 voro
            timlönerna 24 öre; 1898 27 öre; 1899 28 öre; år 1903 höjdes timpen-
            ningen till 30 öre och år 1905 till 36 öre samt år 1907 till 42
            öre pr timme. Samma progressiva lönestegringar ha för öfrigt gjort
            sig gällande inom alla fack. På 50—060 talet lära hamnarbetarnes
            löner för dåvarande 12 timmars arbetsdag ha uppgått till cirka
            2 kronor pr dag. År 1873 betalades en daglön af kronor 2:50; år
            1887 3 kronor; år 1895 kronor 3:50; år 1896 genomförde fackföreningen
            en timpenning af 40 öre pr timme; år 1899 höjdes timpenningen
            till 50 öre; år 1907 55 öre och år 1909 60 öre pr timme. Det torde
            så bemärkas att detta fack såväl som många andra har fått infördt
            ett förmånligt ackordsarbetssystem, hvadan den värkliga dagsförtjänsten
            torde böra ställas betydligt högre och ofta ända upp till 50 procent
            öfver denna faststälda minimitimpenning.
          </p>
          <pb facs="riksdagen-motions-pdf/data/1909/mot_1909__ak__19/mot_1909__ak__19-003.pdf"/>
          <p xml:id="i-G6CZspUFEYjHS2AjmqBwAr">
            8 Motioner i Andra Kammaren, N:o 19.
          </p>
          <p xml:id="i-9kEy5gyy5SxYoPe9TCxLUj">
            För att taga ännu en jämförelse bland de yrkesskickliga grup-
            perna, så ha målarne uppgifvit att deras timpenning i Stockholm
            år 1880 var cirka 25 öre. Nu gällande timpenning uppgår till 70
            öre och nästa år, enligt allaredan träffadt aftal, 75 öre per
            timme. Vid granskande jämförelse af sjöfolkets lönestegringar
            och dem som kommit arbetarne i land till godo, frapperae man af
            dispro- portionen mellan dessa olika yrkesgrupper. Vid närmare
            undersök- ning finner man äfven, att dessa förhållanden ingalunda
            låta förklara sig med tillhjälp af sådana skäl som tillgång och
            efterfrågan eller frånvaron af all sammanslutning bland arbetarne.
            Tvärtom har man just inom sjömansfacket nödgats upprepade gånger
            konstatera en verk- lig sjömansbrist, och i fråga om organisation
            daterar sig sjöfolkets sammanslutning tillbaka till 1895. Orsaken
            till att sjöfolket icke i lik- het med andra arbetaregrupper ha
            kunnat förbättra sina villkor torde i stället hufvudsakligast
            få tillskrifvas sjölagen, som hindrar sjöfolkets rörelsefrihet
            och binder honom till fartyget genom legohjonsartade kontraktsförbindelser.
            Genom undertecknandet af det mönstringskontrakt, som staten förelägger
            den i gjötjenst inträdande, har han samtidigt mycket väsent- ligt
            afstått från sina rättigheter som en fri människa. Han är enligt
            sjölagen bunden till fartyget. Fartyget kan byta befälhafvare
            eller ägare huru ofta som hälst, sjöfolket är då såldt tillsammans
            med far- tyget; så länge som nationaliteten icke förändras, så
            kan endast all- varsam sjukdom, erbjudandet att sjelf blifva befäl
            eller redares och befälhafvares goda medgifvande lösa dem från
            fartyget. Hvarför skall just sjöfolket behöfva kvarstå i ett dylikt
            man kan väl säga träldomsförhållande, då alla andra grupper af
            arbetare sedan långa tider tillbaka ha medgifvits helt annan slags
            frihet? Det synes i högsta grad barockt att i 20:de århundradet
            ha sådana lagar kvar, att man med deras tillhjälp kan tvinga en
            person utan att han begått något brott, för hvilket han skall
            straffas, till värkligt tvångsarbete. Sjölagen står här i uppenbar
            strid med den personliga frihetens grund- sats, som likväl är
            officiellt fastslagen såsom rådande i vårt land och alltjämt åberopas
            då arbetarne nödgas i gemensamt intresse göra vissa förbehåll
            till densamma. De i sjölagen fastställda straffen för olofligt
            afvikande måste därför upphäfvas och sjöfolket ställas i sina
            aftal på samma civilrättsliga ståndpunkt som öfriga i samhällets
            eller industriens tjänst anställda arbetare. Några gedignare skäl
            för dylika bestämmelsers bibehållande torde blifva svårt att framleta.
            Det enda som kan sägas är att sjöfolket
          </p>
          <pb facs="riksdagen-motions-pdf/data/1909/mot_1909__ak__19/mot_1909__ak__19-004.pdf"/>
          <p xml:id="i-PFfXFePT3MktjtYcGgw18R">
            Motioner i Andra Kammaren, N:o 19. 9
          </p>
          <p xml:id="i-3d56htgaY4ZnbECK4QHwYh">
            härigenom skulle få möjlighet att strandsätta ett fartyg genom
            att för- hindra dess afgång, men detta är ju en risk som lika
            väl teoretiskt finnes vid alla industriella företag och kommunikationsmedel;
            utan att man därför stadgat sådana bestämmelser som för sjöfolket.
            Åtskilliga länder ha allaredan genomfört dessa reformer, fastän
            icke i den utsträckning som man skulle ha önskat — i det att sjö-
            folkets ofria ställning bibehålles under resan till och från främmande
            länder, med åtföljande straff vid rymningsbrott. I eget land är
            sjö- mannen däremot fri och kan utan risk för häktning och straff
            gå hvart han behagar." Går han från sin anställning i strid mot
            förut träffadt kontrakt, så riskerar han den för honom innestående
            lönen; det anses nog. Det vore kanske för mycket begärdt att man
            i vårt land skulle gå längre i fråga om reformer än hvad som allaredan
            vunnit stadga i andra länder, men så pass mycket hänsyn till sjöfolkets
            obestridliga kraf till jämställighet med samhällets öfriga medborgare
            ha de likväl rätt att kräfva. Riksdagen har i skrifvelse till
            Kungl. Maj:t begärt en utredning angående emigrationsorsakerna,
            och under förliden riksdagsperiod beslöt Riksdagen att anslå 10,000
            kronor till nationalföreningen mot emigra- tionen som bidrag till
            dess verksamhet. Under behandlingen af den senare frågan framfördes
            från alla talare, i såväl Första som Andra Kammaren, att alla
            praktiska åtgärder till förhindrandet af denna skad- liga åderlåtning
            kunde påräkna kamrarnes stöd. Då denna begärda reform just afser
            att förhindra denna skadliga emigration genom att gifva sjöfolket
            samma möjligheter som öfriga arbetaregrupper att genom egna krafter
            sträfva till förbättring af deras ekonomiska villkor, så hoppas
            jag att denna motion må kunna påräkna ett samfälldt under- stöd
            i såväl Första som Andra Kammaren. Med stöd af hvad här ofvan
            har anförts hemställes,
          </p>
          <p xml:id="i-T24LBve9cEEctMCBY7378s">
            att Riksdagen måtte besluta följande tillägg till gjölagens $
            300: »Hvad som i $$ 107, 297, 298, 299 och 300 är stadgadt äger
            icke sin tillämpning, då fartyget befinner sig 1 säkerhet i inhemsk
            hamn», eller, om detta anses icke kunna tillstyrkas utan granskning
            af äfven andra hitbörande bestämmelser : att Riksdagen ville i
            skrifvelse till Kungl. Maj:t anhålla om skyndsamt utarbetande
            af förslag till sådana Bih. till Riksd. Prot. 1909. 1 Afd. 2 Band.
            2 Saml. 9 Hift. 2
          </p>
          <pb facs="riksdagen-motions-pdf/data/1909/mot_1909__ak__19/mot_1909__ak__19-005.pdf"/>
          <p xml:id="i-Hp35Vwte3VyE5RWaXEM4zN">
            10
          </p>
          <p xml:id="i-4qX5cw6561T5pKSkhgAnN5">
            Motioner i Andra Kammaren, N:o 19.
          </p>
          <p xml:id="i-LTt815EujD25WZmS9kvtUP">
            ändringar i gällande sjölag, som kunna anses nöd- vändiga, för
            att åt sjöfolket bereda den större frihet beträffande lösande
            af arbetsaftal, dem i andra länders mera tidsenliga sjölagar redan
            medgifvits.
          </p>
          <p xml:id="i-7KTFdW1AzxUmX2MiGsosJ9" type="date">
            Stockholm den 20 januari 1909.
          </p>
          <p xml:id="i-PTs1H84zC3hkCXzHqf96Ax" type="signatureBlock">
            I motionen instämma:
          </p>
          <p xml:id="i-5utyMCcm3MUBwaTCaD4h22">
            E. A. Leksell. J. Hasselquist. Sven Linders. A. C. Lindblad.
            Hj. Rissén.
          </p>
          <p xml:id="i-226qU44TDnSHUuTvrKmB24">
            Gustaf Strömberg. J. Th. Johansson.
          </p>
          <p xml:id="i-7CZErNf2TFE7KoC4svSQvM">
            Aug. Nilsson.
          </p>
          <p xml:id="i-5MSCLjyqgDJzaAm4XTaG5i">
            G. A. Rundgren.
          </p>
          <p xml:id="i-6faC36TU5LQc7JqedVVs4i">
            A. J. Christiernson.
          </p>
          <p xml:id="i-PN8fnCZvT5yKqsrky9XSTF">
            Joh. Åberg. K. A. Borg. C. E. Svensson. Ernst Söderberg. Hj.
            Branting. A. Thylander. Ernst Blomberg.
          </p>
          <p xml:id="i-5dRuPvSqp8tptinobggS6r">
            C. G. Lindley.
          </p>
          <p xml:id="i-EQVaEuhre73UfPQcxHCuCM">
            Knut A. Tengdahl. E. C. Kropp. N. A:son Berg. Sven Persson. V.
            Larsson. 0. H. Waldén. Emil Kristensson.
          </p>
          <p xml:id="i-ASfRZCqxiQSapgKxXc5Utd">
            Herm. Lindqvist.
          </p>
        </div>
      </div>
    </body>
  </text>
</TEI>
