<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00005">
  <teiHeader>
    <fileDesc>
      <titleStmt>
        <title>med anledning av prop. 2007/08:14 Svenskt deltagande i Europeiska unionens militära insats i Tchad och Centralafrikanska republiken</title>
        <author corresp="i-YLCb84oKoGK1m8cPa9cw3z">av Karla López m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:14 Svenskt deltagande i Europeiska unionens militära insats i Tchad och Centralafrikanska republiken</title>
          <idno type="rdwebb">GV02U5</idno>
          <rs type="number">U5</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U5/text</ref>
          <ref type="dokument_url_html">http://data.riksdagen.se/dokument/GV02U5</ref>
          <ref type="dokumentstatus_url_xml">http://data.riksdagen.se/dokumentstatus/GV02U5</ref>
          <ref type="doc">http://data.riksdagen.se/fil/F55128A4-EBE7-4363-8A2B-4841C186D73D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Py4ez3nkf9ao8uFUFP32Aa" type="basedOn"/>
        <correspContext corresp="i-Py4ez3nkf9ao8uFUFP32Aa">
          <ref>Proposition 2007/08:14</ref>
        </correspContext>
        <correspAction xml:id="i-JpKC25hKCuVzgxGRL8CEsw" type="signed"/>
        <correspContext corresp="i-JpKC25hKCuVzgxGRL8CEsw">
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction xml:id="i-AnbfA9ZUoFQcBFjQHqTkHV" type="referral">
          <date when="2007-11-13"/>
        </correspAction>
        <correspAction xml:id="i-SjpPhijHPHsMsdqYk54yrK" type="dismissal">
          <date when="2007-11-12"/>
        </correspAction>
        <correspAction xml:id="i-2o7dib1VXf6kf4gQ39jnmB" type="dismissal">
          <date when="2007-11-12"/>
        </correspAction>
        <correspAction xml:id="i-8Mtww4xBQozz4pZuojEAXE" type="transfer">
          <date when="2007-11-01"/>
        </correspAction>
        <correspAction xml:id="i-Hg87udi6cShnpa291wSwrU" type="submission">
          <date when="2007-11-01"/>
        </correspAction>
        <correspAction xml:id="i-Fa2KZeayWQyZNSggSaGQEq" type="assigned"/>
        <correspContext corresp="i-Fa2KZeayWQyZNSggSaGQEq">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9z4FncPJiEVLyMhBMp1W37">
            Förslag till riksdagsbeslut
          </head>
          <list style="ol">
            <item xml:id="i-LrsY3w2mJVueAcB5W3AN9y">
              Riksdagen tillkännager för regeringen som sin mening vad som
              anförs i motionen om vikten att vara och uppfattas som neutral
              aktör.
            </item>
            <item xml:id="i-SRnWv8hxHXpvQDkCo5EQXf">
              Riksdagen tillkännager för regeringen som sin mening vad som
              anförs i motionen om att öka biståndsanslagen till Tchad och Centralafrikanska
              republiken så att de ligger i proportion till våra militära insatser.
            </item>
            <item xml:id="i-Viw5ZnuGRsNqgXVWgfXR8P">
              Riksdagen tillkännager för regeringen som sin mening vad som
              anförs i motionen om resolution 1325.
            </item>
            <item xml:id="i-DDeVDBnLRh9tjyaj3ReFqw">
              Riksdagen tillkännager för regeringen som sin mening vad som
              anförs i motionen om det fredsframtvingande mandatet.
            </item>
          </list>
        </div>
        <div type="motContent">
          <head xml:id="i-S2Txe3B2Gnq6fEm6hdMZHs" type="h1">
            Inledning
          </head>
          <p xml:id="i-CRRYiM3mHpgwM1MY7STtGQ">
            I regeringens proposition 2007/08:14 föreslår regeringen att
            riksdagen medger att regeringen ställer en svensk väpnad styrka
            bestående av högst 450 personer till förfogande för deltagande
            i Europeiska unionens militära insats i Tchad och Central­afrikanska
            republiken (CAR) under högst sex månader.
          </p>
          <p xml:id="i-X8iDCbVSTqzvFEWwUZc1bp">
            Miljöpartiet ställer sig positivt till detta. Vi anser att situationen
            i regionen med Darfurkonflikten är så pass akut att det tyvärr
            krävs militära medel för att skapa fred och säkerhet så att återuppbyggnads­processen
            kan börja. Beslutet att skicka trupp till regionen är inte helt
            problemfritt. Det finns betydande risker med denna operation som
            inte får negligeras.
          </p>
          <head xml:id="i-8c3uisBenaFQuLm9FKMFiC" type="h1">
            Globalpolitisk het zon
          </head>
          <p xml:id="i-QsZFJhEmgKLGBFYzn2upNq">
            När vi skickar svensk trupp till Tchad och Centralafrikanska
            republiken ska vi vara medvetna om att det är en globalpolitiskt
            mycket het zon som vi kommer till. Tchad har betydande oljefyndigheter
            som hittills till största delen är oexploaterade. Eftersom Tchad
            är en före detta fransk koloni sökte landet länge fransk hjälp
            för att kunna bygga upp en infrastruktur för att kunna borra efter
            olja. Men fransmännen fick under 1990-talet se sig brädade av
            amerikanska företag som började etablera sig i landet.
          </p>
          <p xml:id="i-Sn4LmashTLxJzCbi7cTzih">
            Under 2006 anklagade USA den korruptionsbelastade tchadiska regimen
            för att inte följa ingångna överenskommelser om att låta landets
            oljevinster komma folket till del, och Världsbanken hotade samtidigt
            att strypa de tidigare utlovade lånen. Efter hot om att slänga
            ut de amerikanska oljebolagen fick Världsbanken och USA backa,
            och man nådde en ny överenskommelse med regimen i Tchad om att
            huvuddelen av olje­inkomsterna skulle gå till fattigdomsbekämpning
            och till hälsovårdsprogram inte till maktelitens fickor.
          </p>
          <p xml:id="i-Nj5f88B8ffAtoRvPjvRdEY">
            Oljepengarna har bl.a. gått till att stödja olika gerillor som
            bekämpar den sudanesiska regimen. Sudan har å sin sida beväpnat
            den tchadiska gerillarörelsen Gemensam front för förändring (FUC
            Front Uni pour le Changement) med vapen från Kina, samma gerilla
            som förra året hotade att störta den tchadiska regimen. Sedan
            dess har dock en uppgörelse slutits mellan regeringen och delar
            av oppositionen. Enligt nyhetsbyrån Reuters den 25 oktober 2007
            slöts ett fredsfördrag med fyra Sudanstödda rebellgrupper. Så
            det finns tecken på en politisk stabilisering.
          </p>
          <p xml:id="i-9rnaFerQwZsbYVQfn1g46U">
            I grannlandet Sudan dominerar Kina som det land som investerar
            mest inom landets olje- och gruvsektorer när amerikanska och europeiska
            företag av etiska skäl tvingas dra sig ur sina investeringar där.
            Kina konkurrerar nu med USA och Europa på hela den afrikanska
            kontinenten om energitillgångar och råvaror till industrin. Kina
            ställer, till skillnad från västvärlden, inga krav på demokrati
            eller mänskliga rättigheter för att göra affärer med länderna
            i Afrika. Kampen om energiresurserna hårdnar i regionen.
          </p>
          <p xml:id="i-NeqVoFAry13gscEWMnQMNc">
            Detta har nu den tchadiska regimen upptäckt, och de har insett
            att det går att spela ut de två stora ekonomiska stormakterna,
            USA och Kina, mot varandra när de tävlar om kontrollen över de
            viktiga energiresurserna.
          </p>
          <p xml:id="i-Kak4jaUWQW3tZmyeQhH59M">
            I augusti 2006 överraskade Tchad omvärlden när landet erkände
            Kina som stat i stället för Taiwan. Med detta öppnades förbättrade
            politiska och ekonomiska möjligheter för regimen i Tchad, enligt
            SR:s Ekoredaktion. Samtidigt förklarade Tchads president Debý
            att landet borde ha en större ägandeandel i oljebolaget och att
            det nuvarande konsortiet, i huvudsak ägt av ett amerikanskt bolag,
            betalade för lite skatt. Hot om nationalisering av oljeindustrin
            har uttalats. Kanske mest för att försöka få en så bra uppgörelse
            som möjligt med det amerikanska oljekonsortiet. Men hotet kvarstår,
            och för regimen i NDjamena finns alltid möjligheten att ersätta
            amerikanska oljebolag med kinesiska om de västliga kraven på demokrati
            och fattigdomsbekämpning blir för stora. Risk finns att kampen
            om naturresurserna skapar nya konflikter.
          </p>
          <head xml:id="i-WtSEosBGTSKeQiTsddYdL8" type="h1">
            Vikten av att vara en neutral part
          </head>
          <p xml:id="i-JEz3tgV8nh3uiA3FyDp3CT">
            När FN den 25 september 2007 genom antagandet av resolution 1778
            (2007) fattade beslut om att skicka trupper till regionen för
            att förhindra fortsatt folkmord i Darfur och bistå de ca 500 000
            Darfurflyktingar och internflyktingar som finns i Tchad och i
            Centralafrikanska republiken kommer den internationella militära
            närvaron att innebära att kampen om energitillgångarna nu kommer
            att ta fart i en del av världen som tidigare varit för osäker
            för oljebolagen att utvinna olja från. Sverige får under inga
            omständigheter bli en del av en europeisk nykolonial expeditionskår
            för att säkra naturresurser för multinationella företag. Sverige
            får enbart bidra till att främja fred, säkerhet, utveckling och
            respekt för de mänskliga rättigheterna i regionen.
          </p>
          <p xml:id="i-Rx1Jr6SwDUsDEUovowrWhJ">
            Frankrike har som den forna kolonialmakten en lång historia i
            regionen. Den forna europeiska kolonialmakten har flera gånger
            agerat stöd till den nuvarande regimen i Tchad, senast 2006 när
            en Sudanstödd gerillagrupp hotade huvudstaden NDjamena. Den nuvarande
            regeringen, under president Debýs ledning, bär ett stort ansvar
            för att läget är så illa i landet. Organisationen Transparency
            International, som varje år klassar alla länder utifrån ett korruptionsindex,
            listar Tchad som ett av världens mest korrumperade länder.
          </p>
          <p xml:id="i-MQ1ot7qAVCYLZpEJjqgCzZ">
            Därför är det extra viktigt att EU-styrkan under inga omständigheter
            får uppfattas som partsaktör i denna konflikt. Risken är annars
            stor att styrkan kommer i konflikt med någon av de många olika
            rebellstyrkor som finns i regionen. Denna operation är ovanligt
            riskfylld eftersom Tchads regering aldrig egentligen har haft
            kontroll över säkerheten i landets östra delar, där det ofta förekommer
            etniska oroligheter. Enligt International Crisis Group finns det
            ingen tydlig fred för EU-styrkan att upprätthålla där. Risken
            är även stor att den EU-styrka som den svenska insatsstyrkan kommer
            att ingå i, som till hälften kommer att bestå av franska trupper,
            kan komma att få sin neutralitet ifrågasatt på grund av Frankrikes
            historia som kolonialmakt i regionen. Det är därför av extra vikt
            för att bringa fred och stabilitet i området att vi är och uppfattas
            som neutrala aktörer som är måna om den lokala befolkningens väl
            och ingjuta förtroende bland alla de inblandade parterna.
          </p>
          <head xml:id="i-VD4kxMyGiLM8kUwAwy7KdU" type="h1">
            Utvecklingssamarbete
          </head>
          <p xml:id="i-6cUgHQk2CVwKTMHQKNg75b">
            Vi vill ändå påpeka vikten av att militära insatser inte får
            ses som Sveriges största bidrag i området, utan vi anser att tonvikten
            bör ligga på utvecklingssamarbete. Vi ser att i år kommer det
            att satsas mer pengar på militära medel i området än på bistånd,
            vilket vi anser är olyckligt. I konflikthärdar generellt sett
            är behovet av biståndshjälp större än behovet av militär hjälp.
            Det är inte för att förringa den militära hjälpen, men de facto
            är det så att i den akuta situation som t.ex. Tchad och CAR genomlever
            är det de mest basala behoven för befolkningen och för flyktingarna
            som är viktigast att tillgodose.
          </p>
          <p xml:id="i-HSYxmH3PQeyBZtXUfphg8A">
            Det kan i ett inledningsskede vara befogat att satsa på militära
            medel för att säkra freden, men vi i Miljöpartiet vill att medel
            så fort det är möjligt förs över från militärt till civilt bistånd.
            Vi ser gärna att man redan under 2008 ökar biståndet. Vi vill
            också fortsättningsvis ge stöd till FN:s verksamheter som bedrivs
            i Tchad och CAR via FAO, Unicef, UNHCR, m.fl., samt Rödakorskommittén
            och Läkare Utan Gränser (MSF, Médicins sans frontières). Det är
            uppenbart att bistånd i längden är den mest effektiva fredsskapande
            insatsen. Många konflikter runt om i världen har sin grund i brist
            på resurser och det verkar även så vara fallet i denna konflikt.
          </p>
          <head xml:id="i-JTU1iS43c1MuTju9Xkw16o" type="h1">
            Jämställdhet
          </head>
          <p xml:id="i-J4o56n1jLUytzjGZp81wPH">
            Miljöpartiet vill också påpeka vikten av att även i denna operation
            aktivt jobba med FN:s säkerhetsråds resolution 1325, om kvinnor,
            fred och säkerhet. Sverige har som ett av få länder tagit fram
            en handlingsplan för att genomföra resolutionen. Det är bra. Men
            varken EU som organ, eller majoriteten av dess medlemsländer,
            har någon väl formulerad plan för att stärka kvinnors deltagande
            i fredsprocesser, eller öka skyddet för kvinnor utsatta i konflikter.
          </p>
          <p xml:id="i-9YD8kdxvibY56JGrf72Rdx">
            Därför bör Sverige lyfta frågan till toppnivå inom EU. Det är
            inte acceptabelt att det arbete som läggs ned inom Försvarsmakten
            och av andra som arbetar i fredsbevarande insatser inte får tillräcklig
            kraft eftersom andra medlemsländer inte tycker att kvinnors deltagande
            är viktigt.
          </p>
          <p xml:id="i-BNf98kyhignxGUBcN7xqeP">
            Vi uppmanar därför den svenska regeringen att aktivt arbeta för
            att 1325 implementeras i alla EU-missioner, oavsett vilken medlemsstat
            som har huvudansvaret. Vi hoppas också att regeringen lyfter fram
            denna fråga under Sveriges ordförandeskap, hösten 2009.
          </p>
          <p xml:id="i-BwWGmyH7Dhx4ENxVvzeqaw">
            Vi vet av erfarenhet att utan en plan för att möta kvinnor i
            konfliktområdet riskerar missionen att misslyckas. Det är grundläggande
            att lokalbefolkningen får berätta för internationella fredsarbetare
            om hot och hotbilder, så att skyddet för dem utformas i enlighet
            med en realistisk bild av situationen. Kvinnor måste vara med
            och utforma sin egen säkerhet. Självklart måste både män och kvinnor
            höras, men fortfarande i dag blir kvinnor sällan tillfrågade.
          </p>
          <head xml:id="i-5DwfTewXCeWEW66QX3Wyof" type="h1">
            Säkerhet och fredsfrämjande
          </head>
          <p xml:id="i-448faK6BLArLmuAzg5oCJv">
            I propositionen framgår det också att trupperna kommer att vara
            av fredsframtvingande natur, med andra ord att EU-styrkan får
            använda alla nödvändiga medel för att fullgöra sina uppgifter,
            inklusive användning av våld som går utöver självförsvar. I det
            här fallet anser vi tyvärr att det är nödvändigt just nu på grund
            av det läge området befinner sig i. Dock vill vi ändå betona vikten
            av att hantera detta mandat med stor varsamhet då det lätt oavsiktligt
            kan missbrukas.
          </p>
          <p xml:id="i-Cm7yNqo4PsJwH8UMbvpxHf">
            En fredsframtvingande trupp bör övergå i fredsbevarande så fort
            situationen tillåter det. Genom ett varsamt agerande bidrar vi
            till att konflikter inte sprider sig ytterligare till resten av
            regionen. Det är också av vikt att en bred fredsprocess inleds
            i regionen under FN:s överinseende, och där samtliga aktörer i
            konflikten deltar.
          </p>
        </div>
        <div type="motSignatures">
          <list>
            <item xml:id="i-UEwNiZKbCW9zpiLk8kYjTT" who="i-YLCb84oKoGK1m8cPa9cw3z">
              Karla López (mp)
            </item>
            <item xml:id="i-TkGQF6mSYbgShm4DuM9Kts" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-DXXi7jYt9DLn1CYnpEcSVN" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-NB39U8LAzEEo5b1WQeKznX" who="i-Q6UywURdDfH4kXfTm7hwEb">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
