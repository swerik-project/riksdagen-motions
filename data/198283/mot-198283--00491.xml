<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00491">
  <teiHeader>
    <fileDesc>
      <titleStmt>
        <title>Åtgärder för utbyggnad av gummi- och plastindustrin</title>
        <author>Per Olof Håkansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för utbyggnad av gummi- och plastindustrin</title>
          <idno type="rdwebb">G602491</idno>
          <rs type="number">491</rs>
          <ref type="dokument_url_text">http://data.riksdagen.se/dokument/G602491/text</ref>
          <ref type="dokument_url_html">http://data.riksdagen.se/dokument/G602491</ref>
          <ref type="dokumentstatus_url_xml">http://data.riksdagen.se/dokumentstatus/G602491</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-imLyujzk1umFZiqwdNY9q</idno>
            <name>P. O. HAKANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PndkxVFLW3VGdLiVJ7ZpMY" type="signed"/>
        <correspContext corresp="i-PndkxVFLW3VGdLiVJ7ZpMY">
          <note type="signatory" corresp="i-imLyujzk1umFZiqwdNY9q"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__491/mot_198283__491-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1982/83:491
          </p>
          <p>
            Per Olof Håkansson Åtgärder för utbyggnad av gummi- och plastindustrin
          </p>
          <p>
            För den svenska gummiindustrin har 1970-talet inneburit betydande
            strukturförändringar. Näringen har krympt under det att en ökad
            regional koncentration skett. Ett fåtal företag dominerar i dag
            branschen. Den svenska gummi- eller polymerindustrin är betydelsefull
            inte bara ur försörjningssynpunkt. Vissa orter domineras av gummiindustri
            men även ur allmän sysselsättningssynpunkt är näringen betydelsefull.
            För näringslivet i allmänhet gäller inte så sällan att ett eller
            flera led i produktionskedjan är beroende av gummidetaljer. Ofta
            ingår även en eller flera gummi- eller polymerdetaljer i slutprodukten
            eller i det system som den tillverkade enheten utgör en del i.
            Den industriella kapaciteten, produkterna och utvecklingen av
            dessa är således beroende av en fungerande gummi- och polymerindustri.
            Regeringen gav 1976 statens industriverk i uppdrag att utreda
            vissa frågor rörande gummiindustrin. Industriverket har redovisat
            dessa i fyra utredning- ar. Utredningsarbetet avslutades under
            1981. I den sista rapporten samman- fattas problembilden för svensk
            industris gummiproduktion på följande sätt:
          </p>
          <p>
            —- I stort kan konstateras att den erforderliga strukturomvandlingen
            inom gummivarutillverkningen i det medellånga perspektivet är
            avslutad genom de senaste årens fusioner och nedläggningar.
          </p>
          <p>
            Vidare anförs att de problem som producenterna kommer att möta
            knappast är specifika för branschen utan likartade dem som hela
            verkstads- och tillverkningsindustrin har. Det är troligt att
            inte minst detta synsätt varit vägledande vid besluten inom den
            borgerliga regeringen att inte remittera någon av industriverkets
            fyra utredningar. Ytterligare överväganden i regeringskansliet
            tycks de ej heller ha gett upphov till. Detta är emellertid ett
            alltför snävt betraktelsesätt även om det är konsekvent med den
            branschpolitik som gällt för gummi-polymersektorn under 1970-talet.
            En formulerad sådan har nämligen saknats och olika försök att
            få en sådan preciserad har avvisats med hänvisning till den nämnda
            utredningen. Branschen har således förändrats helt på dess egna
            villkor, fritt från uttalade mål. Att överstyrelsen för ekonomiskt
            försvar (ÖEF) träffat en del överenskommelser när det gäller försörjningsberedskapen
            för t. ex. stövlar, cykeldäck etc. saknar betydelse i detta sammanhang.
            För den svenska industrin i allmänhet och då inte minst för den
            sektor som
          </p>
          <pb facs="riksdagen-motions-pdf/data/198283/mot_198283__491/mot_198283__491-002.pdf"/>
          <p>
            Mot. 1982/83:491 5
          </p>
          <p>
            tillverkar för exportmarknaderna är tillgången till en i alla
            avseenden effektiv och rationell inhemsk gummi- och polymerindustri
            ofrånkomlig. Utvecklingen av nya produkter och produktionsmetoder
            är nödvändig och möjlig. Detta måste ske inom företagen i nära
            samverkan med avnämarfö- retagen och de organ som i övrigt har
            kompetens inom området. För gummi- och polymerindustrin finns
            förutsättningar att utvecklas, men det kräver ett mer funktionsorienterat
            synsätt, där gummi-, plast- och andra material utnyttjas vid lösningen
            av det aktuella konstruktionsproblemet. För de nödvändiga investeringarna
            och för det ofta kostsamma skede då annan erforderlig kompetens
            byggs upp krävs att frågorna som hänger samman med kapitalförsörjningen
            studeras. För att bl. a. stimulera till en positiv utveckling
            har ett plast- och gummitekniskt institut (PGT) bildats. Det administreras
            f. n. från styrelsen för teknisk utveckling i Stockholm. Det är
            angeläget att bygga ut detta institut, inte minst då det gäller
            dess sammanhållande och administrativa kapacitet. Satsningarna
            bör då det gäller forskning och utveckling i den utsträckning
            det är praktiskt möjligt samordnas via PGI. En utbyggnad av PGI
            måste ske mot bakgrund av vad som ovan sagts om kraven på ett
            mer funktionsorienterat synsätt. Vidare måste i största möjliga
            utsträckning samhällets stöd till denna industrisektor, då det
            gäller tillämpad forskning och utveckling, ske genom en kanal
            och då lämpligen PGI. Skall den industriella kapaciteten upprätthållas
            och utvecklas krävs en bättre samordning av företagen och olika
            andra resurser. Det är därför nödvändigt att verksamheterna på
            lämpligt sätt koordineras. Ett mellan företagen utökat samarbete
            är nödvändigt, t. ex. då det gäller inledande blandningsverksamhet
            och försäljningen. Inte minst arbetet på exportmark- naderna borde
            kunna samordnas och därmed effektiviseras. Bl. a. det genomförda
            utredningsarbetet och det aktuella läget inom denna industri-
            sektor leder fram till att regeringen nu bör ta lämpliga initiativ
            för att åstadkomma en effektivisering av den svenska polymerindustrin.
            Med hänvisning till vad som anförts i motionen föreslår jag 1.
            attriksdagen som sin mening ger regeringen till känna vad som
            uttalats i motionen om den fortsatta verksamheten m. m. vid plast-
            och gummitekniska institutet, 2. attriksdagen som sin mening ger
            regeringen till känna vad som i motionen anförts om utformningen
            av stödet till den tillämpade forskningen och utvecklingen inom
            den svenska gummi- och plastindustrin, 3. attriksdagen som sin
            mening ger regeringen till känna vad somi motionen anförts om
            ökad samverkan inom den svenska gummi- och plastindustrin.
          </p>
          <p>
            Stockholm den 19 januari 1983 P. O. HÄKANSSON (s)
          </p>
        </div>
      </div>
    </body>
  </text>
</TEI>
