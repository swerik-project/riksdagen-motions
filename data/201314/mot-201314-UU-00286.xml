<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00286">
  <teiHeader>
    <fileDesc>
      <titleStmt>
        <title>Utvecklingsagendan efter 2015</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingsagendan efter 2015</title>
          <idno type="rdwebb">H102U286</idno>
          <rs type="number">U286</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U286/text</ref>
          <ref type="dokument_url_html">http://data.riksdagen.se/dokument/H102U286</ref>
          <ref type="dokumentstatus_url_xml">http://data.riksdagen.se/dokumentstatus/H102U286</ref>
          <ref type="doc">http://data.riksdagen.se/fil/A0EC8A97-6CC9-42F2-9317-768E3D3851FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XBvJfg2NcvAVGgt3ELpE3X" type="signed"/>
        <correspContext corresp="i-XBvJfg2NcvAVGgt3ELpE3X">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-5dCKsVZUE9NBemKeiencsv" type="numbering">
          <date when="2013-10-08"/>
        </correspAction>
        <correspAction xml:id="i-8qedcssgkw4DrSMy8vcmqe" type="submission">
          <date when="2013-10-04"/>
        </correspAction>
        <correspAction xml:id="i-BsqdQ26KNFxk895vEE2UV2" type="transfer">
          <date when="2013-10-04"/>
        </correspAction>
        <correspAction xml:id="i-6uMKyN7vrbfZbeV9uEFHhF" type="assigned"/>
        <correspContext corresp="i-6uMKyN7vrbfZbeV9uEFHhF">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QwT9hR8EnsiK7LAaSS4U72">
            Förslag till riksdagsbeslut
          </head>
          <list style="ol">
            <item xml:id="i-P1oPcv8YFgxGn1u6nmRSQa">
              Riksdagen tillkännager för regeringen som sin mening vad som
              anförs i motionen om att Sverige ska verka för att FN:s utvecklingsagenda
              efter 2015 ska rikta in sig på åtgärder som förebygger fattigdom
              och konflikter genom att fokusera på att skapa goda förutsättningar
              för människor.
            </item>
            <item xml:id="i-2bJR6EZtb36ucBWnGpABNm">
              Riksdagen tillkännager för regeringen som sin mening vad som
              anförs i motionen om att Sverige bör förmedla ett synsätt som
              förebygger fattigdom och konflikter vid FN:s möte om den nya utvecklingsagendan
              hösten 2013.
            </item>
          </list>
        </div>
        <div type="motContent">
          <head xml:id="i-R6RbcL9854JxRThia21Prm" type="h1">
            Motivering
          </head>
          <p xml:id="i-GLc4CQkNogAEQFHtHGRU99">
            När FN:s dåvarande generalsekreterare Kofi Annan år 2000 tog
            initiativet till ett toppmöte med världens ledare i FN:s högkvarter
            i New York – det så kallade millennietoppmötet. Där deltog 147
            stats- och regeringschefer från alla FN:s medlemsländer. Syftet
            var att rikta uppmärksamhet mot utsatta människors behov världen
            över. Ett resultat av mötet blev att länderna bland annat enades
            om att det fanns ett kollektivt ansvar för en positiv utveckling
            i världen. För att säkerställa att stats- och regeringschefernas
            kollektiva ansvar, som konkretiserades i deklarationen från toppmötet
            skulle efterlevas, formulerades åtta mätbara utvecklingsmål (millenniemålen).
          </p>
          <p xml:id="i-FMso8PDgoxpTiNUJsrYEkS">
            För varje mål finns även ett antal delmål och indikatorer som
            ska ge en fingervisning om hur utvecklingen går. Arbetet med att
            uppfylla målen följs upp årligen i FN:s årliga rapport om milleniemålen
            som ska vara uppnådda år 2015. De milleniemål som FN arbetat utifrån
            för att bekämpa fattigdom i världen fram till 2015 har haft en
            viktig uppgift. De har drivit på förändringsarbetet och visat
            att det går att förändra världen om alla jobbar tydligt mot samma
            mål. Målen har bland annat handlat om att bekämpa fattigdom och
            hunger, att barn ska gå i grundskola, att minska barna– och mödradödligheten.
            Även jämställdhet och hållbar miljömässig utveckling har funnits
            med som mål. Dessa mål är i mångt och mycket uppnådda på ett globalt
            plan, dock kvarstår det regionala skillnader.
          </p>
          <p xml:id="i-7351ZTRwUKQBw426EkYLfs">
            FN gav därför klartecken till en ny utvecklingsagenda som ska
            börja gälla efter år 2015 under ledning av Storbritanniens premiärminister
            David Cameron, Liberias president Ellen Johnson-Sirleaf och Indonesiens
            president Susilo Bambang Yudhoyono. Från Sverige deltar bland
            andra Sveriges biståndsminister Hillevi Engström i den högnivåpanel
            som fått i uppdrag att ta fram nya målformuleringar och starta
            igång en process där Sverige ska ge svar till EU och FN hur vi
            ser på den framtida utvecklingsagendan.
          </p>
          <p xml:id="i-JtH1Ps5CMnbDLFH4SPDTLM">
            Panelens förslag presenterades under våren. Den betonar att världens
            nästa utvecklingsagenda ska sträva efter att helt utrota extrem
            fattigdom till och med år 2030 och sätta världen på kurs mot hållbar
            utveckling. Man talade mer om förutsättningar för utveckling jämfört
            med symptombehandling.
          </p>
          <p xml:id="i-549Qr1QBLAkChsTmAZjmun">
            Kristdemokraterna vill fortsatt betona vikten av att lyfta demokrati
            och mänskliga rättigheter. Yttrande- och pressfrihet, religionsfrihet,
            rätten att organisera sig och civila samhällets betydelse för
            att ställa ledare till ansvar är en viktig ingrediens för att
            främja hållbara samhällen. Två tredjedelar av jordens befolkning
            anses ha sin religionsfrihet starkt inskränkt. Journalister världen
            över tar stora risker i sitt yrkesutövande. Förföljelse och fängslande
            drabbar många och andelen fängslande minskar inte i omfattning.
            Demokratiaktivister världen över riskerar dagligen trakasserier,
            fängslanden och tortyr. Många tar risker för sig själva och sina
            familjer. Grundläggande mänskliga fri- och rättigheter kränks
            därmed dagligen världen över. Starka samhällen byggs underifrån
            och människors delaktighet i samhällsbyggandet är viktigt. I utvecklingsagendan
            måste dessa frågor tas på allvar som en grund för utveckling.
          </p>
          <p xml:id="i-VXAMRxV2bARdQirJfRDUzn">
            Diskriminering sker världen över på många områden, vilket hämmar
            att alla människors fulla potential tas till vara och därmed också
            hindrar utveckling. Det är också av stor vikt att jämställdhetsperspektivet
            får ordentligt med utrymme i de nya målen. I de fattiga länderna
            bär ofta kvinnorna huvudansvaret för familjen. Med tanke på ansvaret
            för familj och barn krävs det att kvinnors situation prioriteras
            i utvecklingssamarbetet. Ojämlikhet mellan könen strider mot vår
            syn på människovärdet och hindrar hållbar utveckling. När kvinnor
            exkluderas från eller är underrepresenterade inom skolsystemet
            eller på arbetsmarknaden minskar förutsättningarna för att skapa
            det ekonomiska välstånd som krävs för att lyfta människor ur fattigdom
            och skapa utveckling. Uppskattningar från USA: s motsvarighet
            till Sida, USAID, gör gällande att om tio procent fler flickor
            gick i skolan skulle världens samlade bruttonationalprodukt (BNP)
            öka med i genomsnitt tre procent. Kristdemokraterna förordar att
            FN:s utvecklingsbudget i än större utsträckning går till jämställdhetsfrämjande
            insatser.
          </p>
          <p xml:id="i-VSKs6eSwsbKV3ME1LBmJ2X">
            Fred och god samhällsstyrning är grundläggande för välfungerande
            stater. Fattigdom uppkommer ofta i kölvattnet av olika konflikter
            runtom i världen. Kvinnors rättigheter i krig och konflikter riskerar
            många gånger att försvagas. Kristdemokraterna kräver att FN:s
            resolution 1325 om kvinnors roll i väpnade konflikter med kraft
            aktualiseras för att se till att kvinnor får inflytande i fredsarbete
            och det planeringsarbete som görs efter ett fredsavtal. Idag finns
            resolutioner men i verkligheten tas kvinnor sällan in i konflikthantering
            och fredsprocesser. Det finns också resolutioner som kräver kraftfulla
            åtgärder för att förhindra den stora omfattningen av sexuella
            övergrepp som pågår i olika konflikter runtom i världen, men alldeles
            för ofta fortsätter detta utan lagföring av de skyldiga. Sverige
            måste bli alltmer tydliga i frågan i olika internationella fora.
          </p>
          <p xml:id="i-TqufgdyXpbEj8XqV89UBko">
            Barn och ungas framtid står på spel när de inte får utbildning
            eller när de utnyttjas i barnarbete, i trafficking för sexuella
            ändamål, som barnsoldater etc och deras liv blir förstörda för
            all framtid. Därför måste vi ha ett starkt barn och ungdomsfokus
            i det framtida arbetet med de nya milleniemålen. FN:s barnkonvention
            måste få fullt genomslag. Av världens unga bor 87 procent i utvecklingsländer.
            Det en stor utmaning att se till att unga ges utbildning och arbetsmöjligheter.
            Handel och entreprenörskap måste främjas även på alla områden.
            För att satsa på hållbar utveckling krävs att det skapas förutsättningar
            för jobb och tillväxt för alla.
          </p>
          <p xml:id="i-9EtC7Su1PLbTzsg5DJLmRN">
            För att tillväxten ska bli hållbar krävs det också att naturens
            resurser inte överutnyttjas eller rent utav spolieras. Kristdemokraterna
            anser att vi människor har ett gemensamt ansvar för vår planet.
            Vi Kristdemokrater anser också att de rika länderna måste gå före
            i arbetet med att minska miljöutsläppen av både historiska och
            etiska skäl. Detta främst då de rika länderna har ansvar för den
            absolut största delen av de utsläpp som gjorts och görs, men också
            för att visa att det är möjligt att ställa om ekonomin för en
            hållbar utveckling. En långsiktig tillväxt är inte bara möjligt
            med minskad klimatpåverkan – det är en förutsättning för den.
            Den globala uppvärmningen kan inte stoppas utan att stater agerar
            tillsammans. Gör vi inte något i dag kommer det att kosta oss
            ännu mer i framtiden, både i ekonomiska resurser och människoliv
            då miljön går förlorad. Denna fråga vill jag ska ha högsta prioritet
            i dem nya utvecklingsagendan.
          </p>
          <p xml:id="i-SEDqdfQKZAkFhuyTEeBYto">
            Genom att satsa på just dessa frågor tar man itu med människors
            förutsättningar att kunna förebygga konflikter och fattigdom.
            Detta bör ges regeringen till känna inför FN:s generalförsamlings
            möte där Sverige deltar i höst.
          </p>
        </div>
        <div type="motSignatures">
          <list>
            <item xml:id="i-9qHTQkjtShFcQfDKmTG5M6">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
