<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00040">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__40/mot_1954__ak__40-001.pdf"/>
      <fw xml:id="i-UBbX3wqVWwZaPzLGVAURxb">
        Nr 40—48. Motioner i Andra kammaren, nr 40. 1
      </fw>
      <div xml:id="i-6Rc1G5C8ZwyrUTkAenN2v4" type="motHeader">
        <div xml:id="i-YWkgWve4MKTgBzx4dAzRQZ" type="motTitle"/>
        <div xml:id="i-4wtxb6QDgvu5jgTQ3oRe7F" type="motSubmissionInfo"/>
      </div>
      <div xml:id="i-VTTqPiNaCHhwdrCHg5Dv41" type="motBody">
        <div xml:id="i-J4HWyNwjpi7dFHD7bgUBir">
          <p xml:id="i-7graceSKdYhqkBBgrvHbce">
            Nr 40.
          </p>
          <p xml:id="i-2ZcZtoU4vTjUacSCfjXoTc">
            Av fröken Elmén m. fl., om ökat anslag till Ericastiftelsen.
          </p>
          <p xml:id="i-NwwdFGqZTGebH41Ke897JJ">
            I årets statsverksproposition har under åttonde huvudtiteln I:
            17 (s. 341) föreslagits, att riksdagen skall godkänna vissa grunder
            för bestämmande av statens bidrag till Ericastiftelsen att tillämpas
            tills vidare från och med budgetåret 1954/55 samt att såsom bidrag
            till stiftelsen för budgetåret 1954/55 skall anvisas ett förslagsanslag
            av 97 100 kronor. Det stora värdet av stiftelsens verksamhet torde
            vara allmänt erkänt och bestyrkes även av föredragande statsrådet.
            Det bör därför hälsas med stor tillfredsställelse, att finansieringen
            av denna verksamhet, som under en följd av år berett stiftelsen
            stora svårigheter, nu föreslås ordnad på en fast bas genom bidrag
            från staten och Stockholms stad. I stort vill vi därför giva vår
            fulla anslutning till vad av Kungl. Maj:t föreslagits. I vissa
            detaljer före- träder vi emellertid en avvikande mening. Den långa
            tid under vilken frågan hållits svävande, senast under de två
            år, som det, trots uttalanden i tidigare statsverkspropositioner,
            tagit att ut- reda frågan om avvägningen av statens och stadens
            bidrag, har såsom plägar vara fallet under liknande omständigheter
            inneburit att alla än så ange- lägna önskemål avvisats under avvaktan
            på utredningens resultat. Det är inte minst under sådana omständigheter
            angeläget, att den prövning av stif- telsens behov, som nu till
            sist skall företagas, inte får en alltför restriktiv karaktär.
            Vi vill rikta uppmärksamheten på följande punkter. Stiftelsen
            har hemställt om medel för inrättandet av ytterligare en befatt-
            ning som socialkurator (det finns förut endast en) och har härom
            anfört följande. » Vad först beträffar kuratorstjänsten förhåller
            det sig så, att senare års erfarenheter lett till en omläggning
            av själva sättet att arbeta. Man behand- lar inte som tidigare
            endast barnet utan angriper själva miljön, och kontak- ten med
            föräldrarna och hemmet i dess helhet är en viktig del av behand-
            lingen. Denna kontakt skötes av kuratorerna, och dessa utgöra
            sålunda en viktig länk i det team som på en central för psykisk
            barna- och ungdoms- vård har hand om ett visst fall. Ericastiftelsen
            har emellertid inte haft möj- lighet att inrätta mer än en kuratorstjänst.
            I Stockholms stad utgöra kurato- rerna en alldeles ojämförligt
            större andel av personalen. Utvecklingen av själva arbetsmetoderna
            gör det sålunda synnerligen angeläget att ytterligare en kuratorstjänst
            inrättas. At beteckna detta som en utvidgning är följakt- ligen
            missvisande.» Stockholms stad, som i likhet med utredningsmännen
            för närvarande icke funnit skäl föreligga för en utvidgning av
            stiftelsens verksamhet, har likväl
          </p>
          <p xml:id="i-97ZtihmPSpU3js5ACWkPwm">
            1 Bihang till riksdagens protokoll 1954. 4 saml. Nr 40—48.
          </p>
          <pb facs="riksdagen-motions-pdf/data/1954/mot_1954__ak__40/mot_1954__ak__40-002.pdf"/>
          <fw xml:id="i-PwCkeVePiqPvP9vB5AKssJ">
            2 Motioner i Andra kammaren, nr 40.
          </fw>
          <p xml:id="i-QWUSRFKirWzKyymYgvn1pA">
            i denna punkt, med anslutning till vad stiftelsen anfört, för
            sin del biträtt förslaget och är sålunda beredd att påtaga sig
            den del av kostnaden, som skulle ankomma på staden. Föredragande
            statsrådet har emellertid förkla- rat sig icke nu beredd att förorda
            bifall till förslaget. För vår del har vi funnit övertygande skäl
            anförda för ett inrättande av ytterligare en kuratorsbefattning
            från nästkommande budgetår. Det är up- penbart, att verksamheten
            blir lidande av att detta önskemål tillbakavisas. En sådan ståndpunkt
            är ett exempel på missriktad sparsamhet. Överläkarbefattningen
            har av stiftelsen föreslagits placerad i 37 lönegra- den, varjämte
            ett arvode skulle utgå på 4 000 kronor åt innehavaren i den- nes
            egenskap av föreståndare för det läkepedagogiska institutet i
            dess hel- het. Utredningsmännen har däremot beträffande lönegradsplaceringen
            stan- nat vid att föreslå 34 lönegraden, vilket även godtagits
            i propositionen. Stif- telsens förslag är grundat på en jämförelse
            med de förmåner, vilka är förenade med av stad eller landsting
            medelst statsbidrag inrättad befattning som chef för central för
            psykisk barna- och ungdomsvård. Inga skäl har av utredningsmännen
            anförts för att visa, att en sådan jämförelse skulle inne- bära
            en oriktig utgångspunkt. Då stiftelsen fruktat, att hänsyn tagits
            till att överläkaren äger rätt till viss praktik, har den påpekat,
            att denna rätt är rent formell och att stiftelsen är beredd att
            om så önskas införa ett praktik- förbud för överläkaren, vilket
            i praktiken inte skulle innebära någon änd- ring. Stockholms stad
            har med hänsyn härtill funnit, att motiveringen för utredningsmännens
            förslag förfallit, och för sin del godtagit den av stiftel- sen
            föreslagna placeringen. Självfallet är det för stiftelsens verksamhet
            betydelsefullt, att dess över- läkare inte är placerad i lägre
            grad än jämförliga befattningshavare. Stif- telsens förslag synes
            oss välmotiverat, under det att förslaget om en lägre placering
            över huvud taget inte motiverats. Vi föreslår därför, att befatt-
            ningen placeras i 37 lönegraden, men förutsätter liksom Stockholms
            stad att innehavaren icke tillerkännes praktikrätt. Tjänsten som
            fast anställd lärare vid, tillika rektor för, seminariet före-
            slås av stiftelsen jämställd med lektorat vid folkskoleseminarium
            och där- för placerad i 33 lönegraden och förenad med ett fast
            undervisningsarvode av 1750 kronor, vartill skulle komma rektorsarvode
            på 2000 kronor. Utred- ningsmännen har utan motivering föreslagit
            endast 32 lönegraden och intet undervisningsarvode, vilket godtagits
            i propositionen, likaledes utan moti- vering. Stockholms stad
            har för sin del uttalat, att värdesättningen av rek- torstjänsten
            i första hand bör prövas av staten. Därest det befinnes motive-
            rat att i enlighet med stiftelsens förslag höja placeringen utöver
            utredning- ens förslag är staden för sin del beredd att bestrida
            sin andel av den därige- nom uppkomna kostnadsökningen. Med hänsyn
            till att undervisningen vid seminariet är högt kvalificerad och
            närmast är av högskolemässig karaktär, finner vi den föreslagna
            place- ringen i klass med seminarielektor innebära en skäligen
            anspråkslös begä- ran och föreslår alltså, att tjänsten placeras
            i 33 lönegraden med ett under- visningsarvode av 1750 kronor (vartill
            kommer rektorsarvodet).
          </p>
          <pb facs="riksdagen-motions-pdf/data/1954/mot_1954__ak__40/mot_1954__ak__40-003.pdf"/>
          <fw xml:id="i-7G6KMMYvi7CDBuLLx5ex7K">
            Motioner i Andra kammaren, nr 40. 3
          </fw>
          <p xml:id="i-Tgyk7iq3pC1b2RsGV61Pku">
            Sedan många år har stiftelsens styrelse tillsatt en särskild
            sekreterare, vilken åtnjutit ett arvode, som under senare år uppgått
            till 1200 kronor. Utredningsmännen har ansett uppgiften kunna
            skötas av de två chefs- tjänstemännen och sålunda velat indraga
            denna lilla arvodestjänst. Stiftel- sen har bestämt avstyrkt detta
            och anslutit sig till ett av ordföranden gjort uttalande. I detta
            har denne betonat, att sagda befattningshavare är hårt ansträngda
            av de uppgifter vilka omedelbart sammanhänger med deras spe- cialområden.
            Ordföranden finner det inte endast svårt utan närmast omöj- ligt
            att belasta dem med sekreteraruppgifterna, varför utredningsmännens
            förslag enligt hans mening innebär, att ordföranden själv måste
            fungera som sekreterare. I propositionen har emellertid inte räknats
            med sekreterar- arvode. Stockholms stad har för sin del funnit
            rimligt, att nuvarande ersätt- ning för sekreterargöromålen bibehålles.
            Det gäller här ett belopp, som sedan många år upptagits i stiftelsens
            stat och som därjämte är av skäligen ringa storlek. Att indraga
            detta belopp och lägga uppgifterna på personer, vilkas höga kvalifikationer
            ligger på helt andra områden, där deras insatser är ytterst angelägna,
            kan i varje fall inte kallas för rationalisering utan snarast
            motsatsen. Besparingsförslag av så- dan innebörd bör avvisas,
            och vi föreslår därför, att ett belopp av 1 200 kro- nor får upptagas
            i stiftelsens stat såsom sekreterararvode. Till sist har stiftelsen
            hemställt, att ett belopp av 2 000 kronor skulle för oförutsedda
            utgifter få ingå i staten. I propositionen har detta önskemål
            inte tillmötesgåtts. Stockholms stad har uttalat, att bristen
            på marginaler i sta- ten kan medföra svårigheter för stiftelsen,
            varför det begärda beloppet bör upptagas i staten. Visserligen
            har i propositionen föreslagits, att anslaget till stiftelsen
            skall erhålla förslagsanslags karaktär, men det kan inte vara
            praktiskt, att stif- telsen skall ingå till Kungl. Maj:t med särskild
            framställning så snart nå- gonting aldrig så obetydligt inträffar,
            som inte är direkt förutsett vid beräk- ningen av statens olika
            poster. Vi finner därför för vår del, att ett anslag på 2 000
            kronor för oförutsedda utgifter bör få ingå i staten. De av oss
            här framförda förslagen kan med ledning av tablån på s. 356 i
            propositionen beräknas öka normalstatens sammanlagda belopp enligt
            föl- jande:
          </p>
          <p xml:id="i-5Wvqy694t9vNWNvZdpYoBU">
            en ny kuratorsbefattning ..ssosessrsersrees reser er ra 11 868
            uppflyttning av överläkare sosssorserrersrsr ere rea 2 301 uppflyttning
            Av TEKtÖP 3 se ss smsss oss: see dn -— undervisningsarvode till
            rektor .ssssssossessr sera 1750 sekreterararvOde = ocoseereeeerrere
            rr rr rer rer rr es era 1200 oförutsedda utgifter -mosesereereesrer
            rer rr sr resa 2 000
          </p>
          <p xml:id="i-79dZH2x6LDhrhvacsjrhFQ">
            Summa kr. 19119
          </p>
          <p xml:id="i-JkyFD1Sukqrapd2indNHYV">
            Av denna kostnadsökning har staden förklarat sig beredd bestrida
            55 pro- cent, och bidraget från statens sida skulle sålunda behöva
            ökas med 8 600 kronor.
          </p>
          <pb facs="riksdagen-motions-pdf/data/1954/mot_1954__ak__40/mot_1954__ak__40-004.pdf"/>
          <fw xml:id="i-YRMeuQVkdqLozZU5w2V1mp">
            Motioner i Andra kammaren, nr 40.
          </fw>
          <p xml:id="i-3TbQPM9MoTT4syvmVmWQFX">
            Vi hemställer därför, att riksdagen vid behandlingen av åttonde
            huvudtiteln måtte höja det såsom bidrag till Ericastiftelsen för
            budget- året 1954/55 föreslagna beloppet 97 100 kronor till 105
            700
          </p>
          <p xml:id="i-LMhQo5ioywXRswaQwkQQN6">
            kronor.
          </p>
          <p xml:id="i-XFvtwmqoVtUxU4FeeiYhNU" type="date">
            Stockholm den 19 januari 1954.
          </p>
          <div xml:id="i-CoprdwQLQzWz5wqc4JCBwb" type="signatureBlock">
            <p xml:id="i-KiH7qx3eADkqj2D8HBwMux" who="i-6oh2fmMy6eW4v5gtufrZdh" type="signature">
              Brita Elmén
            </p>
            <p xml:id="i-SFMQMJNXWn2T8xmKc9i1yd" who="unknown" type="signature">
              Carl S:son Schmidt
            </p>
            <p xml:id="i-WYBGCpLtyfFj2vzCJAhDsR" who="i-EwWj1hhTj77GkxX2Z7SW8V" type="signature">
              Nancy Eriksson
            </p>
          </div>
          <p xml:id="i-LzeqdLNqCSv1ECbNzUgvTz">
            Nils Nestrup. Elsa Ewerlöf. Gerda Höjer.
          </p>
        </div>
      </div>
    </body>
  </text>
</TEI>
