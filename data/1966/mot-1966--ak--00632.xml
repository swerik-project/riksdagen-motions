<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__632/mot_1966__ak__632-001.pdf"/>
      <div type="motHeader" xml:id="i-TKRHL2kjAEZWsTU8XQ5BYB">
        <div type="motTitle" xml:id="i-8db8qJY3akZrDZUJ59fovc"/>
        <div type="motSubmissionInfo" xml:id="i-6HuAbMRqpgjBbwiqKVNWJj"/>
      </div>
      <div type="motBody" xml:id="i-PZKM5ZkDFVyw87D2ynXdw5">
        <div xml:id="i-FvndKhzSZDzTejv6Fsq3F4">
          <p xml:id="i-GrLspZFfC3u7thkagg5cmQ">
            14 Motioner i Andra kammaren, nr 632 år 1966
          </p>
          <p xml:id="i-7DAHiyZViZZ7rjF2qzm7f8">
            Nr 632
          </p>
          <p xml:id="i-CbBnuTSyDtE94aiTsNvZJg">
            Av herr Kellgren, om undantag från allmän varuskatt för konst
            som försäljes vid utställning.
          </p>
          <p xml:id="i-8rpi7iX12xDSetTMNnn6Y8">
            Varuskattens höjning har som väntat medfört stora och allvarliga
            olägenheter för bildkonstnärerna, vilka, varuskatten oräknad,
            dras med synnerligen omfattande utställningskostnader vid kontakt
            med allmänheten. Frågans problematik kan belysas med exempel.
            Stockholm har i dag omkring 40 konstsalonger och landet i övrigt
            något hundratal. Dessa ger den konstintresserade allmänheten förmånen
            att utan någon som helst kostnad ta del av aktuell konst. Varje
            annat slag av konstnärlig upplevelse, vare sig det gäller musik,
            litteratur, teater eller film, betalas av konsumenten. Målaren
            och skulptören däremot betalar själva för tillfället att få visa
            sina verk. Det är vanligt att konstnärens utställnings- kostnader
            uppgår till närmare 50 7 av försäljningssumman. Därtill kommer
            den nu tioprocentiga varuskatten. Eftersom utställningarna utgör
            den enskilde konstnärens bästa möjlighet att avyttra sina arbeten,
            blir det i själva verket fråga om varuskatt på konstnärens intellektuella
            och konstnärliga prestation. Den del av inkomsten som icke faller
            inom denna ram kommer från arbetsuppgifter utanför det konstnärliga
            om- rådet. Många konstnärer tjänstgör tillfälligt som lärare.
            Andra tar anställning som byggnadsarbetare, hamnarbetare, lagerarbetare,
            scen- arbetare, diskare, rockvaktmästare m. m. — nästan alla konstnärer
            måste skaffa sig extrainkomster för att någorlunda finansiera
            sitt konstnärliga arbete. När sedan den debuterande konstnären
            efter år av hårt dubbel- arbete äntligen kan presentera sina bästa
            arbeten genom en utställning, är det väsentliga syftet att erhålla
            konstnärlig bedömning av kritik och allmänhet på samma sätt som
            då kompositören framträder med ett musikaliskt verk eller då skådespelaren
            uppträder inför publik. Det direkt kommersiella syftet kommer
            då kraftigt i bakgrunden. Av detta framgår att detta slags konstnärliga
            verksamhet på intet sätt kan jämställas med det utbjudande av
            varor som sker inom annan form av försäljning, exempelvis kläder,
            möbler, matvaror eller hus- geråd. Det är för konstnären fråga
            om ett skapande, som ofta subven- tioneras med annat arbete och
            som sällan i början betalar sig. Själv- klart spelar det i sådana
            sammanhang en mycket stor roll för det stora flertalet konstnärer
            om de har att kämpa mot en omsättningsskatt eller ej. Den kan
            ej ses som ett fristående problem. Det räcker inte med
          </p>
          <pb facs="riksdagen-motions-pdf/data/1966/mot_1966__ak__632/mot_1966__ak__632-002.pdf"/>
          <p xml:id="i-VM9tYD4v2rs4CvNmxQYHy4">
            Motioner i Andra kammaren, nr 632 år 1966 15
          </p>
          <p xml:id="i-Pmqc5v5fsKsq66GRqitrhF">
            den rätta gnistan och med att uppleva konstens egen låga inombords.
            Konstnärernas försörjningsproblem måste också lösas. Detta skulle
            i hög grad underlättas om varuskatten slopades vid utställningar.
            Ett bort- tagande av omsen här vore också konsekvent i förhållande
            till ateljé- försäljningen, som sedan några år är omsbefriad.
            Som det nu är frestas såväl kund som konstnär att kringgå skattebestämmelserna.
            Den förre är ofta medveten om att det går att köpa billigare efter
            utställningen i konstnärens ateljé. Konstnären kan här komma i
            öppen konflikt med bl. a. konstsalongen, som givetvis vill uppnå
            bästa möjliga försäljnings- resultat. 'Omsbeskattningen av den
            rent affärsmässiga, alltmer vidgade konst- handelns försäljning
            är självklar. Den skatten kan inte ifrågasättas. Däremot syns
            det rimligt och rättvist att konstnärens förstagångspresta- tion
            vid avyttring av sina konstverk till den köpande allmänheten icke
            omsbelägges. Man måste förhindra att bildkonstnärerna i sin konstut-
            övning kommer i sämre läge än andra konstnärer och kulturprodukt-
            skapare. De administrativa svårigheterna vid gränsdragning mellan
            varu- beskattade respektive icke varubeskattade konstverk syns
            kunna un- danröjas genom att följande principer tillämpas: 1)
            Förstagångsförsäljning vid utställning av en konstnärs verk, di-
            rekt från denne eller via kommissionär enligt kontrakt, skall
            icke varu- beskattas. 2) Konsthandlares, kommissionärers m. fl.
            försäljning av konst, som icke utgör sådan förstagångsförsäljning,
            skall varubeskattas. 3) Vid deklaration av varuskattepliktig konstförsäljning
            skall även den icke varuskattepliktiga konstförsäljningen redovisas.
            Med hänvisning till motionens innehåll hemställes, att riksdagen
            i skrivelse till Kungl. Maj:t begär, att sådana anvisningar i
            förordningen om allmän varuskatt utfärdas, varigenom befrielse
            från varuskatt genomföres vad avser försäljningen av konst vid
            utställningar, vid vilka arbeten försäljes, ägda av den eller
            de konstnärer, vilkas arbeten där redovisas.
          </p>
          <p xml:id="i-T2eHWZmxGKqJeJBdQJ9ZTy">
            Stockholm den 26 januari 1966
          </p>
          <p xml:id="i-7akdcBq7T19mXVS6jFpe4m">
            Nils Kellgren
          </p>
        </div>
      </div>
    </body>
  </text>
</TEI>
