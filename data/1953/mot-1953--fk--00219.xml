<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__219/mot_1953__fk__219-001.pdf"/>
      <fw xml:id="i-6GuiSENUMLUG7tpnFREsGE">
        2 Motioner i Första kammaren, nr 219.
      </fw>
      <div type="motHeader" xml:id="i-Xazu9VS6fcnGG1xP8jc1SM">
        <div type="motTitle" xml:id="i-2u1dLWuN5BeWqwVKtUBePC"/>
        <div type="motSubmissionInfo" xml:id="i-ShdreRhbGt2FkihbCA2QPt"/>
      </div>
      <div type="motBody" xml:id="i-JDA7MVUrYJUHxRL7GGXtXU">
        <div xml:id="i-YD4vZDR1wS66NAwzHge5VR">
          <p xml:id="i-FUKWWSWsSNXZJDLQL5r8Kb">
            Nr 219.
          </p>
          <p xml:id="i-W2PmrHRWYCZ6bspjHfoBdC">
            Av herr Ewerlöf m. fl... om skyndsamma åtgärder för avskaf- fande
            av byggnadsregleringen.
          </p>
          <p xml:id="i-JgWxhByNhkkgEwatRe3XK5">
            Regeringens ekonomiska politik bygger på en kombination av generella
            åtgärder av kredit- och finanspolitisk art och direkta regleringar
            och in- grepp. Bland dessa senare ingår alltjämt byggnadsregleringen
            som en viktig del. Vid byggnadsregleringens bedömande bör först
            och främst framhållas, att den allenast kan försvaras som en under
            utomordentliga förhållanden tillgripen anordning och att den är
            förbunden med så allvarliga olägenheter, att starka skäl måste
            anföras, om man trots detta skulle bibehålla den under mera normala
            förhållanden. Olägenheterna består däri, att det anförtros åt
            Kungl. Maj:t och åt andra myndigheter att i stort och i enskildheter
            bestämma, vilka anspråk på byg- gande som skall tillgodoses och
            vilka som skall åsidosättas. Det är emellertid utomordentligt
            vanskligt för myndigheterna att, med den utredning som står till
            deras förfogande, riktigt bedöma skilda bygg- nadsföretags värde
            och betydelse. Det är svårt att närmare regelbinda lagens tillämpning.
            Och det ligger utom det möjligas gränser att tillföra myndig-
            heterna ett material, som verkligen i varje särskilt fall skulle
            säkerställa ett rationellt och rättvist avgörande. Det kan sålunda
            knappast undgås att lagen verkar som ett instrument, anförtrott
            åt regering och myndigheter, att fullfölja olika, för regleringen
            egentligen främmande syften. Detta instrument är, med hänsyn till
            den nyckelställning byggandet intager för alla möjliga arter av
            enskild verksamhet, av utomordentligt kännbar be- skaffenhet —
            utan att man likväl har någon som helst säkerhet för att det verkar
            rationellt. Genom sådana generella fullmakter bör emellertid enligt
            vår mening samhällets ingripanden i enskild hushållning icke äga
            rum. Under lagens tioåriga livslängd har vi upplevat alla möjliga
            faser av en konjunkturcykel. Perioder av relativt oförändrat penningvärde
            har avlösts av inflationsvågor, knapphet på byggnadsmaterial har
            följts av därefter riklig försörjning med förnödenheter, brist
            på arbetskraft har sedermera förbytts i permitteringar och tendenser
            till i varje fall lokala sysselsättnings- svårigheter. Byggnadsregleringen
            har tidigare varit särskilt riktad mot industriens investeringar.
            I dagens dämpade konjunkturläge med allehanda allmän-
          </p>
          <pb facs="riksdagen-motions-pdf/data/1953/mot_1953__fk__219/mot_1953__fk__219-002.pdf"/>
          <fw xml:id="i-5iQqR7Mr7DVaVMyg2TdnBR">
            Motioner i Första kammaren, nr 219. 3
          </fw>
          <p xml:id="i-WoVgjTy5x81P4VxqWK8LtY">
            verkande investeringsbegränsningar har emellertid industrien
            ej anmält störe investeringsbehov än som tillmätts i kvot. Antalet
            outnyttjade bygg- nadstillstånd för industriens del har också
            ökats. Kommunerna åter har visserligen begärt avsevärt större
            investeringskvoter än som kunnat beviljas dem, men deras svårigheter
            att anskaffa erforderliga medel på lånemark- naden torde utgöra
            en minst lika verkningsfull hämsko som någon regle- ring. För
            de statliga investeringarna slutligen råder sedan gammalt en planhushållning
            genom fastställandet av en kapitalbudget. Vad särskilt bostadsbyggandet
            beträffar vill vi framhålla, att detta är så insnört i särskilda
            bestämmelser och att staten via kreditgivningen har så stora möjligheter
            att påverka produktionens omfattning, att byggnads- regleringen
            för denna verksamhet är särskilt överflödig. Ett slopande av byggnadsregleringen
            för bostadsbyggandet synes oss därför i första hand böra ske.
            Åtskilliga besparingar torde vara att vinna genom att åtminstone
            detta krångel avskaffas. Företagarna skulle också äntligen få
            ett belägg för statsmakternas vilja till förenkling på ett område
            där staten på grund av sin höghetsmakt har faktiskt monopol. I
            sitt den 12 december 1952 avgivna betänkande angående samhällets
            stöd till bostadsförsörjningen har 1951 års bostadsutredning 'uttalat,
            att byggnadsregleringen varit ett mycket ofullkomligt instrument
            för att styra investeringarna. Av den där lämnade utförliga analysen
            framgår, att de byggnadsreglerande åtgärderna delvis varit ett
            slag i luften. Utvecklingen på byggnads- och investeringsmarknaden
            har nämligen banat sig egna vägar närmast efter allmänt konjunkturella
            linjer, och de byggnadsreglerande åt- gärderna har så att säga
            kommit i efterhand. När t. ex. byggnadsregleringen hösten 1946
            skärptes hade denna åtgärd ingen praktisk effekt, ty de eko- nomiska
            lagarna hade redan dessförinnan tvingat fram en självreglering.
            När i ett annat läge bostadskvoten begränsades för att tillståndsbudgeten
            icke hade utrymme för alla anmälda investeringsbehov, ledde detta
            till en av allmänekonomiska skäl betingad överflyttning av investeringsresurserna
            till den fria sektorn. Byggnadsregleringen har i sin nuvarande
            utformning faktiskt lett till att bostadsproduktionen kommit att
            få sitta emellan be- tydligt hårdare än om man icke haft någon
            byggnadsreglering alls. Vi anser för vår del, att en ekonomisk
            politik, som måste bygga på så ofullkomliga instrument, redan
            på förhand är dömd att misslyckas. Sam- tidigt är vi övertygade
            om att varje utvidgning av regleringssystemet blott förvärrar
            situationen. Sålunda torde varje försök att reglera samtliga in-
            vesteringar redan av tekniska skäl vara dömt att misslyckas. 1951
            års bostadsutredning har också — mot bakgrunden av sin kritik
            — följdriktigt diskuterat ett slopande av byggnadsregleringen,
            i varje fall när det gäller bostadsbyggandet, men avstått från
            att direkt förorda detta, främst av hänsyn till angelägenheten
            av att utsprida bostadsbyggandet över hela året.
          </p>
          <pb facs="riksdagen-motions-pdf/data/1953/mot_1953__fk__219/mot_1953__fk__219-003.pdf"/>
          <fw xml:id="i-JQF9RWy1mqxFqqqKEooUNr">
            4 Motioner i Första kammaren, nr 219.
          </fw>
          <p xml:id="i-TGLxsSv4JGLaZuHEK4YuNT">
            Även vi finner det angeläget att i görligaste mån hålla i gång
            s. k. vinter- byggen men anser, att en effektivare stimulans kan
            skapas alla regleringar förutan genom samarbete mellan staten
            och arbetsmarknadens parter. Under hänvisning till det anförda
            hemställer vi, att riksdagen måtte i skrivelse till Kungl. Maj:t
            anhålla, att skyndsamma åtgärder måtte vidtagas för ett slopande
            av byggnadsregleringen, i första hand för bostadsbyggandet, så
            att regleringen i sin helhet är avvecklad senast den 31 december
            1953.
          </p>
          <p xml:id="i-TnjiUYSjJ7zth1LKAT92ZS" type="date">
            Stockholm den 27 januari 1953.
          </p>
          <p xml:id="i-AeT2kMPmabc2jk6CUN8zNR">
            K. G. Ewerlöf. Ebon Andersson. Nils Herlitz. Gustaf Velander.
          </p>
          <p xml:id="i-A7MrWNxssVcRtAgkaHnVzm">
            Harald Nordenson. Carl Eskilsson. Karl Wistrand.
          </p>
        </div>
      </div>
    </body>
  </text>
</TEI>
