<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00262">
  <teiHeader>
    <fileDesc>
      <titleStmt>
        <title>Utvärdering av pensionssystemet</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvärdering av pensionssystemet</title>
          <idno type="rdwebb">GY02Sf262</idno>
          <rs type="number">Sf262</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf262/text</ref>
          <ref type="dokument_url_html">http://data.riksdagen.se/dokument/GY02Sf262</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf262</ref>
          <ref type="doc">http://data.riksdagen.se/fil/45494F07-50AA-41BE-828E-736AE710AC66</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G7xyiB29V2EwejAH1u9US2" type="signed"/>
        <correspContext corresp="i-G7xyiB29V2EwejAH1u9US2">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-FCw99hFX6RptFmwUj5Kck9" type="numbering">
          <date when="2010-10-28"/>
        </correspAction>
        <correspAction xml:id="i-FArPW8SGmJz148dv3MXPpd" type="submission">
          <date when="2010-10-25"/>
        </correspAction>
        <correspAction xml:id="i-UKC7hXFXvrccZdsGion8gQ" type="transfer">
          <date when="2010-10-25"/>
        </correspAction>
        <correspAction xml:id="i-Br33mm15QeLJq9QDQAmBx5" type="assigned"/>
        <correspContext corresp="i-Br33mm15QeLJq9QDQAmBx5">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-39g2tLREHqbWQ5ksZJ4Mjq" type="motBody">
        <div xml:id="i-GxY5JGaNytrmrT2RnKzXDo" type="motSummary">
          <head xml:id="i-KeA4tUbDNt8WH2xxxGLgeH">
            1 Sammanfattning
          </head>
          <p xml:id="i-6tZPxKTSiFX9UvnqMFAmpr">
            Inkomstpensionen sänks nästa år med 4,3 procent. För en ålderspensionär
            med 12 000 kronor per månad i inkomstpension betyder det en sänkning
            med 512 kronor. Vänsterpartiet liksom flera andra har konsekvent
            påpekat det nya pensionssystemets instabilitet och konsekvenserna
            för pensionärerna. De ekonomiska riskerna i det nya pensionssystemet
            har överförts från staten till de enskilda pensionärerna. Enligt
            en av de politiskt ansvariga bakom pensionsreformen, Bo Könberg
            (fp), skulle det nya pensionssystemet vara stabilt till nästa
            istid. Systemet var inte stabilt nog att klara ens den första
            allvarliga ekonomiska krisen. Inför valåret ändrades beräkningsreglerna
            så att de stora sänkningarna av pensionerna kommer efter valet.
            Det är knappast hållbart att det måste till skatteförändringar
            eller nya fiffiga beräkningsgrunder varje gång pensionssystemets
            svagheter får faktiska konsekvenser för pensionärernas ekonomi.
          </p>
          <p xml:id="i-LjzWfGVdcL7imNwWN2rpxc">
            Ett sådant pensionssystem måste förändras i grunden. Staten och
            samhället måste ta de ekonomiska riskerna, inte de enskilda pensionärerna.
            Det största problemet just nu är den automatiska bromsen som träder
            in när pensionssystemet är underfinansierat och börsen faller
            och som därmed sänker pensionerna. Det viktigaste just nu är att
            avskaffa denna broms.
          </p>
        </div>
        <div xml:id="i-6eoiMaWhZQcRJYwJPvwMia" type="TOC">
          <head xml:id="i-SjhJkP8L6h4YN3ZZXhn3UC">
            2 Innehållsförteckning
          </head>
          <list xml:id="i-JoH1vFSj53ZpQPRtnaDZ21">
            <item xml:id="i-DvfctPFk9GyThehFdVBEJt">
              1 Sammanfattning 1
            </item>
            <item xml:id="i-Xe3vNRzo4TezvUzTtQUVCA">
              3 Förslag till riksdagsbeslut 3
            </item>
            <item xml:id="i-XNKw2ogqVSq8DpBc988pvM">
              4 Bakgrund 3
            </item>
            <item xml:id="i-T4HJdN5XaxHRDysEw9CArY">
              4.1 Jämlika kvalifikationsmöjligheter 4
            </item>
            <item xml:id="i-9Q78fiF3ePQNKLJTMmW15K">
              4.2 Inkomstbrist år från år 4
            </item>
            <item xml:id="i-VveJAyapuw2QGxL8DgVZhn">
              4.3 Pensionssystemet är felkonstruerat 5
            </item>
            <item xml:id="i-FicygnRhLkpVDHBFPw1DYE">
              4.4 Buffertfond är ingen buffert 5
            </item>
            <item xml:id="i-GY5rFmXMsXUUTkTuPSDs6k">
              4.5 LO-kollektivet och kvinnor som grupp förlorar 5
            </item>
            <item xml:id="i-94bc3tGRZ7s689HsZ7D5cc">
              4.6 Avskaffa avsättningarna till PPM 6
            </item>
            <item xml:id="i-6WJHBfm9ux7mGUPmp3LnPB">
              5 Parlamentarisk översyn 7
            </item>
          </list>
        </div>
        <div xml:id="i-Y2mShrzytCwRgUyv3S4bKL" type="motProposal" subtype="förslag">
          <head xml:id="i-JpaGeZZmiYWa6GAGn5N4RU">
            3 Förslag till riksdagsbeslut
          </head>
          <p xml:id="i-KwjAwcKc1vHAimXjRhugmj">
            Riksdagen tillkännager för regeringen som sin mening vad som
            anförs i motionen om behovet av en parlamentarisk utredning för
            att skapa ett stabilt pensionssystem.
          </p>
        </div>
        <div xml:id="i-XewpLQSsd9jHqSK7dyjaCE" type="motContent">
          <head xml:id="i-TGjXSTmw2Wkgo5MsM1J7A3" type="h1">
            4 Bakgrund
          </head>
          <p xml:id="i-4qEB9TL1LUhSSGK6twH51s">
            Pensionärerna har fått bära en tung börda till följd av de nedskärningar
            som gjordes i den generella välfärden under 1990-talet. Många
            pensionärer, framför allt kvinnor, har i dag svårt att få pengarna
            att räcka till och känner sig besvikna över att inte värderas
            högre efter sina år i arbetslivet. Även många unga tror att de
            kommer att få det svårt att klara sig på sin pension i framtiden.
            Förhoppningarna ställs till börsen om en pension som går att leva
            på, samtidigt som våra pensionspengar används för att öka den
            riskfyllda spekulationen, vilket i sin tur ökar otryggheten.
          </p>
          <p xml:id="i-3gMGVAUWdyYPiEi9ELo8cB">
            Vänsterpartiet är mycket kritiskt till det nuvarande pensionssystemet.
            Vi accepterar inte de orättvisor som det inneburit för så många.
            För att hindra att klyftorna djupnar och för att samhället ska
            kunna garantera de äldres trygghet och omsorg krävs ett nytt rättvist
            system som omfördelar samhällets resurser. När pensionärernas
            villkor försämras måste någon kunna ställas till svars. Vi vill
            riva upp pensionsreformen och införa ett nytt pensionssystem ett
            reformerat ATP-system.
          </p>
          <p xml:id="i-BELr3XGq98ZrZFDj9rhubL">
            Vänsterpartiet är mycket kritiskt till utvecklingen och vi reserverade
            oss redan 1994 mot principerna bakom det nya pensionssystemet.
            Vänsterpartiet står därmed inte bakom den överenskommelse som
            de fyra borgerliga partierna tillsammans med Socialdemokraterna
            bundit sig till. Vår huvudkritik då som nu handlar om det nya
            pensionssystemets brist på förutsägbarhet, ökad spekulation och
            att det bidrar till ökade klyftor i samhället. Genom att säga
            upp det solidariska kontraktet skapar det nya systemet djupare
            klyftor mellan dagens gamla och unga, mellan hög- och låginkomsttagare
            och mellan kvinnor och män.
          </p>
          <p xml:id="i-6muovAJBDysKCeahWdwy3q">
            ATP-systemet var ett kollektivt system riktat till individen,
            framvuxet ur en av den svenska arbetarrörelsens största och viktigaste
            klasstrider. Som sådant skapade ATP-systemet ett kontrakt mellan
            generationer. Det är just ur denna aspekt det nuvarande pensionssystemet
            visar sina allvarligaste brister.
          </p>
          <p xml:id="i-899c5DFfNFB4jgpmWAxHFo">
            Det nya pensionssystemet drar tillbaka ATP-systemets löfte till
            pensionärerna om en viss pensionsnivå och lovar i stället de förvärvsarbetande
            att de inte ska behöva betala mer än en viss procent av sin lön
            till sin framtida pension. Solidariteten mellan dagens förvärvsarbetare
            och pensionärer har härmed urholkats.
          </p>
          <p xml:id="i-T65oZgTCWPzJgw8qmDzK3p">
            Pensionsuppgörelsen resulterade i ett avgörande systemskifte
            som saknar förankring hos medborgarna. I och med detta har vi
            lämnat bakom oss ett stort offentligt sparande till förmån för
            ett privat, vi har gått från ett förmånsbaserat system till ett
            avgiftsbaserat och från ett helt arbetsgivaravgiftsfinansierat
            system till ett delvis egenavgiftsfinansierat. Det vi har att
            förhålla oss till är ett komplicerat, svåröverblickbart och administrativt
            dyrt system som missgynnar stora delar av befolkningen.
          </p>
          <head xml:id="i-6UMm7ig9tnhmZavZzyuVmX" type="h2">
            4.1 Jämlika kvalifikationsmöjligheter
          </head>
          <p xml:id="i-MwuJJ5fYaAuTZUeDpZLyXm">
            Bärande princip i det pensionssystem som infördes är den s.k.
            livsinkomstprincipen. Denna sägs ge goda möjligheter för enskilda
            att påverka storleken på pensionen genom ökade förvärvsinkomster.
            Detta är ytterst missvisande med tanke på att alla tillgängliga
            fakta visar att män och kvinnor inte har samma möjligheter att
            öka förvärvsinkomsterna under sin sammanlagda livsinkomsttid.
            Vänsterpartiet menar att det nuvarande pensionssystemet i sin
            konstruktion diskriminerar kvinnor som grupp och skapar ökade
            klyftor mellan pensionärer.
          </p>
          <p xml:id="i-LeYEj28QX8pKrYX9UY8kgg">
            En annan grundläggande tanke med pensionsreformen var att den
            skulle medföra rakare rör i systemet. Det innebar att en tydligare
            koppling mellan arbete, avgift och pension skulle vara gällande.
            Detta skulle göra systemet mer följsamt med samhällsekonomin och
            därmed mer lättöverskådligt. Dessa rör visade sig dock snart enbart
            bli raka för medel- och höginkomsttagare som dessutom kan arbeta
            med bibehållen lön i minst 35 år. För låginkomsttagaren leder
            rören snarare raka vägen in i en grundpension och för den vanlige
            löntagaren finns härmed inte mycket kvar av den standardtrygghet
            som utlovas i socialförsäkringarna.
          </p>
          <p xml:id="i-Eve7bfv8CNHfkCQBLZhvbA">
            Eftersom den inkomstrelaterade pensionen i det nya systemet utgör
            en så liten del av den totala pensionen ofta mindre än hälften
            av slutlönen har dörren öppnats för privata pensionsförsäkringar.
            Detta riskerar i sig att öka klassklyftorna inom pensionärskollektivet
            och legitimiteten för det offentliga systemet riskerar att urholkas.
            De uppenbara förlorarna är de som inte har råd med privata försäkringar.
            Detta system gynnar höginkomsttagare i förhållande till låginkomsttagare.
          </p>
          <p xml:id="i-FbGUFm4XBmVQ3N6atXPP5a">
            Vänsterpartiet menar att dessa raka rör bör ersättas av ett mer
            omfördelande system. Avgifter över tak bidrar till de fördelningspolitiska
            inslagen i ett pensionssystem och är en del av det samhällskontrakt
            som binder samman medborgarna. Pensionssystemet bör åter finansieras
            via skatter och arbetsgivaravgifter på hela lönesumman och inte
            via avdragsgilla egenavgifter upp till tak.
          </p>
          <head xml:id="i-Tk9absbiBusZnEJayYPeMV" type="h2">
            4.2 Inkomstbrist år från år
          </head>
          <p xml:id="i-CtBQH4Ve8iPSnxbPR5Hb3J">
            En förnyad uppgång på börserna kommer inte att undanröja behovet
            av balansering i framtiden, inte ens om uppgången blir ännu kraftigare
            än tidigare. Anledningen är att inkomsten till systemet inte är
            tillräcklig och den utvecklingen kommer inte att vända om inte
            något radikalt förändras. Att människor arbetar längre, att tidigt
            uttag av pension minskar i omfattning, att avgifterna höjs, att
            AP-fonderna tillförs mer pengar och att premiepensionssystemet
            avskaffas är exempel på sådana förändringar som ensamma eller
            i kombination kan göra pensionssystemet stabilt, utan att urholka
            pensionerna.
          </p>
          <p xml:id="i-3iS3SeM7rDDqeAhA3xmAjW">
            Det borde vara en självklarhet att de som har byggt upp vår välfärd
            ska ha rätt till en ekonomiskt trygg ålderdom, men dagens pensionssystem
            berövar många äldre möjligheten till ett värdigt liv. Därför måste
            pensionssystemet förändras.
          </p>
          <p xml:id="i-Wry3ZxQynJdk3iHwTZgJ2u">
            Pensionärer har sedan mitten av 1990-talet förlorat runt 40 procent
            i ekonomisk standard jämfört med löntagare. Även i det gamla pensionssystemet
            skulle pensionerna ha sänkts i förhållande till löntagarna. Men
            en ansvarfull politik skulle naturligtvis ha sett till att reformera
            systemet på ett sådant sätt att pensionärerna skulle ha kompenserats
            när reallönerna sköt i höjden på ett sätt som inte haft sin motsvarighet
            sedan 1960-talet.
          </p>
          <head xml:id="i-QQLcqNCRrXVzHTTJao1eVP" type="h2">
            4.3 Pensionssystemet är felkonstruerat
          </head>
          <p xml:id="i-9SsipXyUgc5dtLxPJyqfnX">
            Påståendet att den automatiska balanseringen från 2011 och senare
            enbart beror på börsens utveckling är fel. Sanningen är att pensionssystemet
            är felkonstruerat och att fortsatta neddragningar i form av successiva
            aktiveringar av den automatiska balanseringen, den s.k. bromsen,
            kommer att tvingas fram om inte pensionssystemet ses över från
            grunden.
          </p>
          <p xml:id="i-XAtGWxedojaazigeCQinFB">
            Uttalanden om hänsyn till pensionärernas behov saknar också på
            kort sikt täckning i de förslag om nya beräkningsgrunder som lades
            fram av regeringen förra året. Det finns inga åtgärder från regeringen
            som lindrar balanseringens effekter på fem års sikt.
          </p>
          <head xml:id="i-Qbth4bG2eCYBXBbbbmcd4n" type="h2">
            4.4 Buffertfond är ingen buffert
          </head>
          <p xml:id="i-DHLFq94Wfa73K83iwmxaD4">
            Ett vida spritt missförstånd är att man förutsett att det skulle
            bli ett avgiftsunderskott när de stora pensionsgenerationerna
            går i pension och att vi har AP-fonderna för att möta dessa underskott.
            Det är sant att det var tänkt så men genom att föra över 250 milliarder
            från AP-fonderna till statsbudgeten har AP-fonderna dränerats
            på kapital i stor omfattning och har nu inte det kapital som krävs.
            När balanstalet tilläts gå ner mot 1,0 redan innan de stora pensionärskullarna
            nått pensionsåldern upphävdes fondernas buffertfunktion. De blev
            i stället en del i själva grundbalansen. Varje extra påfrestning,
            som stora pensionärskullar, måste alltså mötas genom andra förändringar
            som förstärker systemet.
          </p>
          <head xml:id="i-FXRcmqoNHCzFJnPyiJ2gKT" type="h2">
            4.5 LO-kollektivet och kvinnor som grupp förlorar
          </head>
          <p xml:id="i-5HPhScMx1CjfeMUDLCE2XQ">
            De stora förlorarna i det nuvarande pensionssystemet är LO-kollektivet
            och kvinnor som grupp. Den som tvingas till arbetslöshet eller
            sjukskrivning under delar av sitt yrkesliv drabbas i det nuvarande
            systemet direkt genom sänkt pension. Vi vet att arbetslöshet och
            sjukskrivning är vanligare bland LO-kollektivets medlemmar än
            andra grupper. Systemets syfte påstås vara att motivera arbetstagare
            att skaffa sig högre pension genom att arbeta längre. Men stora
            grupper med arbeten som sliter ut kropp och själ till låga löner
            och ofta dubbelarbete orkar sällan arbeta ens till 65 år. Det
            gör att möjligheten för en metallarbetare eller en undersköterska
            att höja pensionen genom ytterligare år av förvärvsarbete förblir
            teoretisk och systemet cyniskt.
          </p>
          <p xml:id="i-CiYr4X6yjA428qKNocv9dJ">
            Kvinnor utför mer obetalt arbete, tvingas oftare till deltid
            och betalar därmed för sin egen arbetstidsförkortning med lägre
            lön och lägre pension. Den diskriminering som drabbar kvinnor
            som grupp på arbetsmarknaden fortsätter alltså med lägre pension
            eftersom konstruktionen anpassats efter ett manligt arbetslivsmönster.
          </p>
          <head xml:id="i-JFbt1SfQ41ao1V6Sjv9NTW" type="h2">
            4.6 Avskaffa avsättningarna till PPM
          </head>
          <p xml:id="i-ESqVEDcSbV77PkhcTU72wt">
            Att pensionssystemet bygger på orealistiska förväntningar på
            aktiemarknaden blir allt tydligare. Genom finanskrisen med börser
            som rasar har AP-fondernas värde sjunkit med svindlande belopp.
          </p>
          <p xml:id="i-QrJm2b6jq4DYfopjRx75rY">
            AP-fonderna måste få tillräckliga resurser för att kunna svara
            mot sin ursprungliga uppgift. Att dränera AP-fonderna ytterligare
            är uteslutet. I stället bör behovet av att återföra medel utredas.
            Ett alternativ, eller komplement, till att föra mer pengar till
            AP-fonderna vore att avskaffa de framtida avsättningarna till
            PPM och låta både de avgifterna och motsvarande pensionsförmåner
            hanteras inom inkomstpensionssystemet. Men det finns också andra
            skäl till en sådan förändring.
          </p>
          <p xml:id="i-BZ31vddZNYWCeqEJKMzghQ">
            Premiepensionssystemet stämmer inte längre med vad som sades
            vara syftet 1994. Då talades om en begränsad valfrihet, intresset
            av säkerhet skulle dominera och en garanterad minimiavkastning
            skulle införas. En sådan ordning skulle ge en riskutjämning. En
            garanterad avkastning skulle också ge en realistisk utgångspunkt
            för prognoser över hur stora dessa pensioner skulle kunna förväntas
            bli.
          </p>
          <p xml:id="i-WQQf2TqbMiA9rXhew5xarC">
            Systemet har nu i stället blivit ett helt främmande inslag i
            det offentliga pensionssystemet där vi alla kan spekulera bort
            en del av vår pension. Premiepensionen har gått back sedan den
            infördes och dess värde sjönk år 2008 med 34,5 procent, allt medan
            de förvaltande kapitalinstituten har tjänat miljarder. Förvaltningen
            av premiepensionen kostade mer än dubbelt så mycket som betalades
            ut i premiepension 2009. Det betalades ut 860 miljoner och det
            kostade 1 737 miljoner kronor att betala ut den summan. Våra farhågor
            från 1994 har dessvärre besannats.
          </p>
          <p xml:id="i-3A7VsXRCePHvYAuSkYvjby">
            Pensionärernas pengar ska inte spekuleras bort. Därför måste
            premiepensionen avskaffas och hela pensionsavgiften tillföras
            fördelningssystemet. Det skulle också göra systemet betydligt
            mer förutsägbart och stabilt. Behovet av neddragning, bromsning,
            av de utgående pensionerna skulle i stort sett helt elimineras
            för lång tid framöver.
          </p>
          <p xml:id="i-G5DMYApuCkFdZb2iygoriF">
            Omfattningen av pensionssystemets åtaganden är så stor att diskussionen
            om de framtida pensionerna måste inkludera alla grupper i samhället.
            Vi kan räkna med att ha gott om resurser de närmaste tio åren
            då antalet aktiva fortsatt kommer att vara många jämfört med antalet
            pensionärer. Det är därför angeläget att spara och göra vettiga
            investeringar nu för att skapa bättre förutsättningar för framtidens
            stora grupper av pensionärer. Men både höjda avgifter till inkomstpensionssystemet
            och höjda skatter måste vara en del i en framtidsdiskussion.
          </p>
          <head xml:id="i-Aosok5nC6dSL7TFkcWkfDg" type="h1">
            5 Parlamentarisk översyn
          </head>
          <p xml:id="i-9R7ufW5GDreRLdyQjc4DUX">
            Vi kan konstatera att dagens pensionssystem inte höll för den
            första finansiella krisen och det är hög tid att göra en parlamentarisk
            översyn. Systemet visade sig vara mycket instabilt. Regeringen
            däremot menar att pensionssystemet är stabilt och skriver i budgetpropositionen
            för 2011 att det är av särskild vikt för dem med små marginaler
            (sid 20, UO 11). Enligt regeringen är alltså bromsen och sänkningen
            av pensionen särskilt positiv för personer med små inkomster.
            Vänsterpartiet delar inte den uppfattningen.
          </p>
          <p xml:id="i-SZwi6zLmX6TLCUuzcPEfWY">
            I budgetpropositionen för 2011 (prop. 2010/11:1) säger även regeringen
            att man vill föra en dialog med Pensionsgruppen om ändringar i
            lagen om anställningsskydd (LAS). Men LAS är inte en del av det
            nya pensionssystemet. Pensionsgruppen är heller inget organ i
            riksdagen och ingen myndighet. Vill partierna bakom det nya pensionssystemet
            prata med varandra får de naturligtvis göra det, men det är inget
            skäl att överge normala former för hantering av riksdagsärenden.
          </p>
          <p xml:id="i-HTMUFqtQ79TmVRPxNeG5o5">
            Pensionssystemet måste bli stabilt och förutsägbart. Pensionerna
            ska följa löntagarnas löneutveckling i stället för börsutvecklingen.
            Pensionssystemet ska garantera att även de som har tunga och slitsamma
            arbeten får en anständig pension och att kvinnor inte missgynnas.
          </p>
          <p xml:id="i-8bjUJMaz6Mi11zyF4N4tNp">
            Pensionssystemet är underfinansierat och PPM-avgiften behöver
            föras över till inkomstpensionen för att förstärka den. Utvärderingen
            ska vara öppen för alla riksdagens partier och ske i dialog med
            bl.a. pensionärsorganisationerna.
          </p>
          <p xml:id="i-FJzKzUCtLfKrpjQaogMdLB">
            Det finns ett behov av en parlamentarisk utredning för att skapa
            ett stabilt pensionssystem i enlighet med vad som anförts i motionen.
            Detta bör riksdagen som sin mening ge regeringen till känna.
          </p>
        </div>
        <div xml:id="i-LNFWKcWLiT3DPxz4krhPXR" type="signatureBlock">
          <list xml:id="i-RRiJXddX5Xmp9VWQJ8Umcg">
            <item xml:id="i-N39ghaTGVXuVE2XFGUAp9H" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-7TLuuuuezYryV84y4yVneh" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-UuTzBmBJbCcx3Es4g4RbwK" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-J4WizTjyvLibqs6WgPVxFB" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-SgAdMDKyvhRNS7cwdMF9e6" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-9MzRFJwZXXuy5RpScZgXCp" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-Q137CyMPanJVbGFGAAxXEb" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
