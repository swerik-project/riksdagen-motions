<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00462">
  <teiHeader>
    <fileDesc>
      <titleStmt>
        <title>Elöverkänslighet</title>
        <author corresp="i-H7qdW9GRQn7LaQ2UGGAvYC i-9nQnnjEYdDqQdpqWHaTczL">av Kerstin Lundgren och Per Lodenius (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elöverkänslighet</title>
          <idno type="rdwebb">GU02So462</idno>
          <rs type="number">So462</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So462/text</ref>
          <ref type="dokument_url_html">http://data.riksdagen.se/dokument/GU02So462</ref>
          <ref type="dokumentstatus_url_xml">http://data.riksdagen.se/dokumentstatus/GU02So462</ref>
          <ref type="doc">http://data.riksdagen.se/fil/88C8C2B8-6596-4269-8B3A-866F6DED2F91</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uhhu4Y632rXMuTvg8XFMmE" type="signed"/>
        <correspContext corresp="i-Uhhu4Y632rXMuTvg8XFMmE">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction type="referral" xml:id="i-FvXUFkBmRqP91CiARfpbAv">
          <date when="2006-11-07"/>
        </correspAction>
        <correspAction type="dismissal" xml:id="i-JgD4zPtpFay87KfPrVHKBa">
          <date when="2006-11-07"/>
        </correspAction>
        <correspAction type="numbering" xml:id="i-NV3CKAnUbEv6bXpErLnvoX">
          <date when="2006-11-02"/>
        </correspAction>
        <correspAction type="submission" xml:id="i-vLFjjmCEYQEpYnN1PpyMo">
          <date when="2006-10-31"/>
        </correspAction>
        <correspAction type="transfer" xml:id="i-Ho2uHNGPvDNw3RLWqLyZ42">
          <date when="2006-10-31"/>
        </correspAction>
        <correspAction type="assigned" xml:id="i-EKHQVf183TcSki2EEoBeYt"/>
        <correspContext corresp="i-EKHQVf183TcSki2EEoBeYt">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PxkhXbKecBwfYehQS4r9Fv">
            Förslag till riksdagsbeslut
          </head>
          <list style="ol">
            <item xml:id="i-Nk5PiivMnH3LQBgeDRQLU5">
              Riksdagen tillkännager för regeringen som sin mening vad i motionen
              anförs om en helhetssyn på miljö och hälsa och sambandet mellan
              tungmetaller, kemikalier, strålning och sjukdomstillstånd som
              utbrändhet, elöverkänslighet och kronisk trötthet.
            </item>
            <item xml:id="i-G89oiUniua4GuXtXAQVWqN">
              Riksdagen tillkännager för regeringen som sin mening vad i motionen
              anförs om att myndigheterna måste inta en mer öppen attityd till
              behandlingsformer som visar sig hjälpa patienter med elöverkänslighet.
            </item>
            <item xml:id="i-V7c75oBn6v6jmFv8zs2UKp">
              Riksdagen tillkännager för regeringen som sin mening vad i motionen
              anförs om att regeringen måste ta hänsyn till båda sidor i elöverkänslighetskonflikten
              och även till vittnesmålen från drabbade människor för att säkra
              allsidig forskning kring elektromagnetisk strålning. 1
            </item>
            <item xml:id="i-LRTMuDBiSsMZgLXP14j7xP">
              R iksdagen tillkännager för regeringen som sin mening vad i motionen
              anförs om att en specialutrustad klinik för att ta bort den skadliga
              belastningen av tungmetaller, kemikalier och dolda infektioner
              bör inrättas i Sverige.
            </item>
            <item xml:id="i-KhRSYZKw1PCxwQr4uh6VYB">
              Riksdagen tillkännager för regeringen som sin mening vad i motionen
              anförs om att stärka kommunernas lagstöd för skydd och inrättande
              av s.k. lågstrålande zoner och krav på samordning av mobiltelefonimaster.
              2
            </item>
            <item xml:id="i-C1XvHq4Wkc35f8Ym3VZtdf">
              Riksdagen tillkännager för regeringen som sin mening vad i motionen
              anförs om att försiktighetsprincipen ska tillämpas vid utformning
              och lokalisering av alla installationer. 2
            </item>
            <item xml:id="i-AvpqoQf4cBvXZYkenQKU6D">
              Riksdagen tillkännager för regeringen som sin mening vad i motionen
              anförs om behovet av satsning på alternativ/kritisk forskning.
              1
            </item>
          </list>
          <p xml:id="i-UGitbEmyJXhif971nWuqDN">
            1 Yrkandena 3 och 7 hänvisade till FöU.
          </p>
          <p xml:id="i-DC6Vo7xBPcoPV2YHvf8Na3">
            2 Yrkandena 5 och 6 hänvisade till CU.
          </p>
        </div>
        <div type="motContent">
          <head type="h1" xml:id="i-jcyNoGpV6GzrCfNVgqBcs">
            Elöverkänslighet
          </head>
          <head type="h1" xml:id="i-FWJdxwv5DMxVa24o1rHXqx">
            Motivering
          </head>
          <p xml:id="i-JDTah5GurgiEhYVt531T1s">
            Dagens mycket komplexa samhälle kräver stor öppenhet för att
            söka nya svar på orsakerna bakom den växande ohälsan. Maktlöshet,
            stress och mer eller mindre synliga faktorer i vardagen måste
            uppmärksammas tydligare för att främja hälsan, minska mänskligt
            lidande och de mycket höga sjukpenningkostnaderna som gröper ur
            andra välfärdsområden. För att lyckas krävs en ökad nyfikenhet
            från samhällets sida när det gäller att ställa de svåra frågorna
            och att söka nya svar på orsakerna bakom ökad ohälsa i syfte att
            kunna förebygga och satsa på det friska.
          </p>
          <p xml:id="i-DmJpwWp6QNndvzegmzQh6j">
            Det finns en uppenbar ovilja hos såväl myndigheter som regering
            till att se nya orsakssamband och använda nya metoder för att
            förebygga och minska sjukligheten. Vi menar då att man måste ha
            en helhetssyn på miljö och hälsa och att man måste ta vara på
            den forskning och den erfarenhet som finns. Det handlar om sambandet
            tungmetaller, kemikalier, strålning och sjukdomar som utbrändhet,
            elöverkänslighet, fibromyalgi, kronisk trötthet m.m. Detta bör
            ges regeringen till känna.
          </p>
          <p xml:id="i-WrqByRAHd3PkiQ26ZL6Tw5">
            I dag är behandlingen av elöverkänsliga i Sverige i det närmaste
            obefintlig. Elöverkänsliga skickas av försäkringskassorna på utredning
            på bl.a. Karolins ka sjukhuset för en kostnad på ca 30 000 kr.
            Hittar man inga traditionella sjukdomar som man kan behandla får
            patienten ett erbjudande om psykoterapi och inget mer.
          </p>
          <p xml:id="i-F5nJM9NCuqeHXJfQLPaoEM">
            Det har i flera studier visats att hälsan förbättras betydligt
            efter en rätt genomförd tandsanering, där patienten får medel
            som hjälper leverns och njurarnas avgiftningsförmåga samt antioxidanter
            för att stärka allmäntillståndet före, under och efter själva
            ingreppet samt av tandläkaren skyddas för ytterligare metallbelastning
            under ingreppet. En studie i Västerbotten visar att en del personer
            med sjuka-hus-syndrom (530 % beroende på vilken utlösande faktor
            det gäller) reagerar med symtom på lysrör, bildskärmar och tv.
            De är alltså elöverkänsliga. Vidare har en studie vid Umeå universitet
            påvisat att det finns en skillnad på de kemiska substanserna i
            inomhusmiljön i s.k. sjuka hus och andra hus. Sjuka hus är verkligen
            sjuka, och bland dem som drabbas finns de som blir elöverkänsliga.
            Återigen finns en koppling med kemikalier. Myndigheterna måste
            inta en mer öppen attityd till behandlingsformer som visar sig
            hjälpa patienter med elöverkänslighet. Detta bör ges regeringen
            till känna.
          </p>
          <p xml:id="i-9Q2S2mH3BAbDJdFjJJXmD4">
            På en workshop om elöverkänslighet som samlade läkare och forskare
            från flera länder med olika specialiteter som neurologi, biofysik,
            radiofysiologi, yrkesmedicin, psykiatri m.m. redogjorde forskare
            från Arbetslivsinstitutet för sina försök som visar att elöverkänsliga
            har en obalans i det autonoma (icke viljestyrda) nervsystemet
            som gör att de reagerar med symtom på bl.a. flimrande ljus och
            skarpa ljud. Flera av deltagarna pekade på belastningen av miljögifter
            som orsak till rubbningen i nervsystemet. I workshopens slutdiskussion
            enades man om att den mest angelägna forskningen när det gäller
            elöverkänsliga är att göra breda undersökningar, s.k. screenings,
            av dessa patienters kemiska belastning (vad gäller tungmetaller,
            bekämpningsmedel, bromerade flamskyddsmedel, lösningsmedel m.m.)
            samt att utöka de analyser som görs på elöverkänsliga i den vanliga
            vården.
          </p>
          <p xml:id="i-NUGebUzwHV3U1A8f2sWRee">
            Vid det seminarium som anordnades av miljö- och jordbruksutskottet
            om elektromagnetisk strålning våren 2004 framgick tydligt vikten
            och samsynen kring behovet av ökad forskning. Detta bekräftas
            också av de rapporter som presenterades i december 2003 om att
            det saknas forskning, och därför rekommenderar man fortsatt forskning
            för att komma fram till mer entydiga svar. Avsaknaden av vetenskapligt
            stöd får alltså inte tolkas så att det inte framöver skulle vara
            möjligt att finna ett vetenskapligt stöd. Alla tre rapporterna
            rekommenderar att man fortsätter att forska kring detta. Den kunskapssammanställning
            som tas fram i samverkan mellan Tandvårdsskadeförbundet och elöverkänsligas
            förening bör här tas till vara. I samband med den stärkta satsning
            som regeringen aviserar på forskningsområdet är det nödvändigt
            att även stärka stödet till forskning kring elöverkänslighet och
            olika miljömedicinska kombinationer. I detta sammanhang är det
            angeläget att säkerställa att forskningen får bredd och inte stänger
            dörrarna för kritiska forskare. Denna bredd är viktig för dynamik
            inom forskningen och tilltro till dess resultat.
          </p>
          <p xml:id="i-XsmHu2RsJ81mCzucufa9zG">
            När vården bestämmer behandlingsmetoder, vilka kliniker som ska
            öppnas och vilka insatser sjukvården ska göra är det viktigt att
            vi söker vetenskapligt stöd för de behandlingsmetoder och de val
            av behandlingar som vi rekommenderar patienten.
          </p>
          <p xml:id="i-VRQdQRPsY88ddHncnXk9Z7">
            I december 2003 presenterades tre stora forskningsrapporter om
            elektromagnetiska fält som framför allt handlade om mobiltelefoni.
            Alla tre rapporterna ansåg att det inte går att finna något entydigt
            vetenskapligt stöd för en koppling mellan dessa symtom och de
            elektromagnetiska fälten. Detta är inte första gången som vetenskapen
            står inför dylika situationer. Människor och natur hinner reagera
            långt innan vetenskapen kan se vad som händer. Dessutom är människor
            unika och reagerar olika på samma sätt som djur och natur. Det
            faktum att vetenskapen inte är entydig innebär ju inte att det
            som faktiskt händer i vardagen inte är sant och kräver insatser.
            Här är det nödvändigt att vi förmår skapa strukturer som tar fasta
            på och förmår hantera det som ännu inte har ett entydigt vetenskapligt
            stöd. Om det hade funnits ett tydligt stöd hade vi kunnat säga
            hur sjukvården ska organiseras. Nu krävs det i stället större
            vidsynthet och förmåga att fånga upp det som många människor faktiskt
            upplever.
          </p>
          <p xml:id="i-FfN2P2ENinSr8Cts9adKvz">
            Innan vetenskapen hunnit ikapp verkligheten är det viktigt att
            sjukvården möter patienterna med respekt inte med fördomar och
            förakt, som det ibland har rapporterats om. Med respekt för patienten
            måste vi ge den hjälp som sjukvården kan erbjuda, och sedan måste
            vi fortsätta att söka de vetenskapliga belägg som behövs för att
            kunna bestämma vilka satsningar vi ska göra. Detta bör ges regeringen
            till känna.
          </p>
          <p xml:id="i-FFyn474umeUEbxZCNJyHzo">
            I Tyskland får patienter med sjukdomar som psoriasis, atopiskt
            eksem, allergier, multipel kemisk känslighet och elöverkänslighet
            ofta har en patient flera av dessa diagnoser med stöd av sjukförsäkringen
            komma till en speci alklinik för utredning och behandling. Behandlingen
            går ut på att ta bort den skadliga belastningen av tungmetaller,
            kemikalier och dolda infektioner. Resultaten som redovisades av
            professor G. Ionescu på ovan nämnda workshop är slående, och de
            bygger på vetenskapliga studier och klinisk erfarenhet av 18 000
            patienter. Det är de goda resultaten på Spezialklinik Neukirchen
            som fått de tyska försäkringskassorna att inse att det är bättre
            för alla parter om patienterna får en verksam beh andling. En
            liknande spec ialutrustad klinik borde snarast inrättas i Sverige,
            eventuellt i första hand som en experimentell verksamhet. Intresset
            för en uppbyggnad av motsvarande kompetens i Sverige bör undersökas,
            och här finns landsting som söker stöd för en liknande utveckling.
            Detta bör ges regeringen till känna.
          </p>
          <p xml:id="i-4B8588gmNKuaaf9BhB77sA">
            Försiktighetsprincipen utvecklas i miljöbalkens andra kapitel.
            Där framhålls att försiktighetsmått ska vidtas så snart det finns
            skäl att anta att en verksamhet eller åtgärd kan medföra skada
            eller olägenhet för människors hälsa. Försiktighetsprincipen gäller
            även när miljöbalkens andra kapitel inte är formellt tillämplig.
            Av proposition 1997/98:90 framgår att det förväntas att vid beslut
            enligt plan- och bygglagen ska försiktighetsprincipen tillämpas
            ungefär på det sätt som beskrivs i miljöbalkens andra kapitel.
            Det finns kommuner som ritar in s.k. lågstrålande zoner i sina
            översiktsplaner med hjälp av försiktighetsprincipen. Zonerna ska
            skyddas från bygge av kraftledningar och mobiltelefonimaster.
            Det är lovvärda initiativ som bör ingå i vår miljölagstiftning.
            Detta bör ges regeringen till känna.
          </p>
          <p xml:id="i-UsXyMcnvVwj2DWNKNckZ6q">
            Försiktighetsprincipen ska tillämpas och hälsoeffekterna ska
            begränsas genom att strålningskällorna utformas så att skadlig
            strålning undviks eller minimeras och/eller lokaliseras där de
            gör minst skada. Det handlar om såväl datainstallationer, trådlös
            telefoni, mobiltelefoni och lokalisering av master som elinstallationer
            i övrigt. Så kallade lågstrålande zoner bör inrättas i kommunerna.
            För det krävs att kommunerna får ett stöd i lagstiftningen för
            kunna kräva samordning och registrering av t.ex. mobilsändare.
            Detta kan inte minst vara av betydelse för att skydda inrättade
            zoner och för att ge stöd för forskning i dessa frågor. PBL måste
            ta fasta på detta, inte minst då sedan ledningsrättslagen tyvärr
            utvidgats. Detta bör ges regeringen till känna.
          </p>
          <p xml:id="i-VqDSxaaBHhZLH1mHgS8R69">
            Elsanering av bostäder har visat sig vara en verksam metod för
            att göra det möjligt för elöverkänsliga att bo kvar i sina bostäder
            och ha ett någorlunda drägligt liv. Bostadsutskottet har vid flera
            tillfällen uttalat sitt stöd för elsanering, bl.a. i betänkande
            1996/97:BoU12. Elöverkänslighet är naturligtvis ett funktionshinder
            och ska så vara oavsett var man bor, däremot måste självfallet
            frågan om hur stödet ska formas utgå från de unika förutsättningarna
            i varje kommun. Många kommuner lämnar inte bostadsanpassningsbidrag
            för elsanering. Orsaken står troligen att finna i Boverkets handledning
            där det står att bidrag inte lämnas för s.k. elsanering. Det är
            ytterligare ett exempel på hur myndigheter i Sverige i strid med
            riksdagens uttalanden informationsstyr kommunerna. Alltså är det
            nu hög tid att återkomma till frågan och återigen fastslå att
            elsanering ska berättiga till bostadsanpassningsbidrag.
          </p>
          <p xml:id="i-HGrkbpnYBD4kv9554Hmh9X">
            Avslutningsvis finns skäl att understryka det allvarliga i hur
            anslagen till kritisk forskning hanterats. För en tid sedan anordnades
            ett seminarium i riksdagen kring kunskapsläget runt elöverkänslighet,
            mobiltelefoni, strålning m.m. Även detta seminarium underströk
            vikten av en fri forskning på området för att säkerställa att
            olika frågor kom att belysas och ny kunskap vinnas. Risken för
            att forskningssamhället likformas och kritiska synpunkter tystas
            har på olika sätt uppmärksammats i debatten. Tyvärr tvingas vi
            konstatera oroande signaler i denna del. Här krävs att regeringen
            i sin kommande anslagstilldelning ser till att även kritisk forskning
            säkerställs för att långsiktigt kunna hävda hållbar utveckling
            på detta område. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-KhHANobv1rHC4QcqwX3Xt">
              Kerstin Lundgren (c)
            </item>
            <item xml:id="i-T2LYY7BGW5Sjx8HAC6x4hR">
              Per Lodenius (c)
            </item>
          </list>
        </div>
      </div>
    </body>
  </text>
</TEI>
