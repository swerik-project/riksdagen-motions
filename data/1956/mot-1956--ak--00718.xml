<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__718/mot_1956__ak__718-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 718 år 1956 15
          </p>
          <p>
            Nr 718
          </p>
          <p>
            Av herr Odhe m. fl., i anledning av Kungl. Maj:ts proposition,
            nr 110, angående vissa avlönings- m. fl. anslag under riksstatens
            fjärde huvudtitel för budgetåret 1956/57 m. m.
          </p>
          <p>
            Enligt riksdagens beslut blev år 1943 en musikkår förlagd till
            F 7, Såte- näs. Beslutet motiverades bl. a. med flottiljens avskilda
            läge, 34 km från närmaste stad. På grund av bostadsbristen vid
            F 7 uppkom år 1947 förslag om musikkårens förflyttning till annan
            ort. Efter framställning av bl. a. Tuns kyrkofullmäktige, Tuns
            pastorats kyrkofullmäktige, Friels och Karaby kommunalstämmor,
            Grästorps kommunalfullmäktige och Lidköpings stads- fullmäktige
            lät dock statsmakterna med den ifrågasatta förflyttningen bero.
            I avlämnad proposition (nr 110) har försvarsministern nu föreslagit
            att musikkåren skall indragas. Enligt vår mening vore det ett
            steg i orätt riktning att nu beröva lands- bygden denna tillgång
            till förmån för någon av städerna i andra län. De möjligheter
            till musik- och annat kulturliv, som landsbygden har, behöver
            tillvaratagas — ej tas bort. En enda militär musikkår borde landsbygden
            kunna få ha. Under de år musikkåren varit förlagd till Såtenäs
            har densamma haft en utomordentlig betydelse inte bara för själva
            flottiljen och den kringlig- gande bygden utan även för hela den
            västra delen av Skaraborgs län och för stora delar av Älvsborgs
            län. Såväl musikkåren i dess helhet som en- skilda medlemmar därav
            har välvilligt ställt sig till förfogande för medver- kan vid
            olika solenna tillfällen, friluftskonserter, hembygdsfester m.
            m. Vissa av kårens medlemmar deltar mer eller mindre regelbundet
            i orkester- föreningar i Lidköping och andra västgötastäder. Till
            stor glädje har musik- kåren varit för patienter å ålderdomshem
            och sjukvårdsanstalter. Sång- och musikintresset i bygden har
            fått ett kraftigt uppsving genom att sångkörer bildats under ledning
            av medlemmar från musikkåren. Dessa har också i stor utsträckning
            anlitats för instruktörsverksamhet vid skolor, fackför- eningar
            och studiecirklar. Musikkåren har på så sätt kommit att utgöra
            kärnan i det civila musiklivet i ett stort område i Västsverige.
            Genom sina framträdanden i olika sammanhang har den inte bara
            bidragit till musik- främjandet i bygden utan också skapat en
            oskattbar kontakt mellan bygden och flottiljen som varit ägnad
            att på olika sätt popularisera flottiljen bland allmänheten.
          </p>
          <pb facs="riksdagen-motions-pdf/data/1956/mot_1956__ak__718/mot_1956__ak__718-002.pdf"/>
          <p>
            16 Motioner i Andra kammaren, nr 718 år 1956
          </p>
          <p>
            Det är allmänt erkänt att sång och musik är en kulturfaktor av
            rang. Det kulturella livet i en stor bygd skulle helt visst lida
            svårt avbräck därest musikkåren indrages. Det mesta av vad som
            byggts upp av musikkåren och dess medlemmar skulle med säkerhet
            i så fall spolieras. Körer och musik- sammanslutningar av olika
            slag kommer att tvingas nedlägga sin verksam- het. För Lidköpings
            del skulle indragningen bl. a. medföra att stadens orkesterförening
            måste upphöra med sin verksamhet för lång tid framåt. Att flottiljen
            själv skulle göra en kännbar förlust, därest musikkåren nu skulle
            indragas, säger sig självt. Flottiljen är isolerad från den kulturella
            förströelse man har i tätorterna och måste i regel bygga på egna
            krafter och förmågor. Musikkåren har svarat för den mesta underhållning
            flottil- jen haft, och uppträdanden av olika slag har byggts upp
            kring musikkåren. Under åberopande av vad vi ovan anfört hemställes,
            att riksdagen måtte besluta att i försvarets musikorgani- sation
            fortfarande skall ingå en vid flygflottiljen F 7 Såtenäs förlagd
            musikkår av typ II.
          </p>
          <p>
            Stockholm den 5 april 1956 Nils Odhe
          </p>
          <p>
            J. Onsjö Walter Sundström O. Malmborg, Skövde Gunnar Larsson
            Harry Carlsson Lisa Johansson i Luttra
          </p>
          <p>
            Stockholm 1956 STATENS REPRODUKTIONSANSTALT 160056
          </p>
        </div>
      </div>
    </body>
  </text>
</TEI>
