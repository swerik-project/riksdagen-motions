<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00359">
  <teiHeader>
    <fileDesc>
      <titleStmt>
        <title>Tredjepartsaccess (TPA) i fjärrvärmenäten</title>
        <author corresp="i-Vo3YjbvPDcwbepLXUMMiDZ">av Per Åsling (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tredjepartsaccess (TPA) i fjärrvärmenäten</title>
          <idno type="rdwebb">GW02N359</idno>
          <rs type="number">N359</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N359/text</ref>
          <ref type="dokument_url_html">http://data.riksdagen.se/dokument/GW02N359</ref>
          <ref type="dokumentstatus_url_xml">http://data.riksdagen.se/dokumentstatus/GW02N359</ref>
          <ref type="doc">http://data.riksdagen.se/fil/108457B6-F243-4FA1-AC46-0B1B9B22F416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PHRqSemxvsYfvtyvLV1wL9" type="signed"/>
        <correspContext corresp="i-PHRqSemxvsYfvtyvLV1wL9">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-G7HADGeD71AJLXTgWfrfdG" type="numbering">
          <date when="2008-10-07"/>
        </correspAction>
        <correspAction xml:id="i-3BWXDV5Mu1VLBZzc1w2qfC" type="submission">
          <date when="2008-10-06"/>
        </correspAction>
        <correspAction xml:id="i-HBcsT4tLmQwSW6tawpvLge" type="transfer">
          <date when="2008-10-03"/>
        </correspAction>
        <correspAction xml:id="i-WpgsCyNpcAgbV22gc3SoCd" type="assigned"/>
        <correspContext corresp="i-WpgsCyNpcAgbV22gc3SoCd">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T9eEyj33qezozy1ZFkxeFJ" type="motBody">
        <div xml:id="i-9ZuHincdmy7MRx96qHGee1" type="motProposal" subtype="förslag">
          <head xml:id="i-M7bFuX5B9jx7oSQjUAVKju">
            Förslag till riksdagsbeslut
          </head>
          <p xml:id="i-7BqjCcwgZ1USxqJBTHVsCw">
            Riksdagen tillkännager för regeringen som sin mening vad som
            anförs i motionen om att tredjepartsaccess i fjärrvärmenäten bör
            utredas.
          </p>
        </div>
        <div xml:id="i-CPTKuEckZG8NSAv7QyERAi" type="motContent">
          <head xml:id="i-R6ZCxbKombVrVEaGZSVB2x" type="h1">
            Motivering
          </head>
          <p xml:id="i-Tt2yLTY6FRKTsCrE1uUmiq">
            Fjärrvärmens utbyggnad inleddes i slutet av 1940-talet i Sverige
            och har sedan dess pågått kontinuerligt. Fjärrvärme svarar idag
            för hälften av all uppvärmning av bostäder och lokaler i Sverige,
            den finns på 570 orter och de samlade leveranserna uppgår till
            knappt 50 tera­wattimmar. Totalt får när­mare fyra miljoner svenskar
            sin värme från fjärrvärme i hemmet, på jobbet eller i skolan.
            Sveriges omfattande fjärrvärmenät utgör samtidigt en betydande
            po tential för ny elproduktion i form av kraft­värme, det vill
            säga samtidig produktion av både el och värme.
          </p>
          <p xml:id="i-YUNJ39wcFhA6UPGj2iqtaz">
            Fjärrvärme har tillväxtpotential i vårt land och bör spela en
            stor roll i den omställning mot mer klimatneutral energianvändning
            som vi står inför de kommande åren. Men fjärrvärmen måste omgärdas
            av institutionella ramverk som möjliggör trygga leveranser, expansion
            av fjärr­värme­­näten och en stabil prisbild. Mycket tyder på
            att fjärrvärme kan bli en mer attraktiv lösning om fler leverantörer
            kan ges tillträde till de befintliga näten och konkurrera om konsumenterna.
            Så kallad tredjepartsaccess (TPA) bör kunna ha gynnsamma effekter
            både vad gäller pris, miljö och möjligheten att öka effekten i
            fjärrvärmenäten. Samtidigt innebär ett införande av TPA ett antal
            praktiska och principiella svårigheter som måste utredas innan
            ett regelverk som tillåter konkurrens i fjärrvärmenäten kan träda
            i kraft.
          </p>
          <head xml:id="i-9bFLgFpCjYUvrtr2nXB9sF" type="h2">
            Konkurrens och konsumentnytta
          </head>
          <p xml:id="i-RMsV4LLmEWaufGnmdGcX3C">
            De senaste åren har avregleringar skett på flera marknader, till
            exempel marknaden för buss- och taxitrafik, elektricitet och telekommunikationer.
            Att öppna för tredje part, det vill säga tillåta alternativa leverantörer,
            har varit en bärande del i avregleringarna av accessnätet för
            fast telefoni samt el- och naturgasnätet. Det har huvudsakligen
            motiverats utifrån konkurrens­­skäl och konsumentnytta. Erfarenheten
            av tidigare genomförda avregleringar till exempel av telemarknaden
            är att konkurrensen ökar och priserna pressas. Samtidigt bör det
            framhållas att fjärrvärmen, på grund av höga energiförluster vid
            transporter, är begränsad till regioner och har en mer lokal prägel
            till skillnad från bland annat eldistribution och tele­kommunikationer.
          </p>
          <p xml:id="i-FhmLZ5bHPcPGMBeUsCNt3S">
            Generellt innebär en konkurrenssituation mellan olika leverantörer
            att priserna för konsumenterna sjunker, medan monopol medför onödigt
            höga priser. Förvisso har inte fjärrvärmen monopol eftersom den
            konkurrerar med alternativa uppvärmningsmetoder såsom direktverkande
            el, värmepumpar, olje-, ved- och pelletspannor, men konkurrens
            mellan fjärrvärme­leverantörer bör kunna ha positiva effekter
            för konsumenterna.
          </p>
          <head xml:id="i-8AwTepf4mMnARacqpbtKAr" type="h2">
            Miljö
          </head>
          <p xml:id="i-9HsCj2p5UBeDk1Fur3REiU">
            Fjärrvärme har en viktig roll i omställningen av energisystemet.
            Utbyggnaden av fjärrvärmen har bidragit till ett kraftigt minskat
            oljeberoende, ett effektiva re energi­utnyttjande, en allt högre
            användning av förnybara bränslen, en förbättrad tätortsmiljö och
            minskade utsläpp av klimatpåverkande gaser.
          </p>
          <p xml:id="i-BcaVxC5fjX83yehkPZpJQK">
            Att öppna fjärrvärmenäten för fler än en leverantör kan möjliggöra
            att spillenergi från industri­processer som idag inte används
            kan bidra till uppvärmning av bostäder och kommersiella lokaler.
            Svensk Fjärrvärme har i samarbete med SCB beräknat den teoretiskt
            möjliga spill­värmepotentialen till cirka tio terawattimmar. Dagens
            spillvärmeutnyttjande uppgår till cirka fyra terawattimmar. ÅF
            Energi &amp; Miljö AB gör i rapporten Tekniska förut­sättningar
            för tredjepartstillträde i fjärrvärmenäten bedömningen att potentialen
            för ökat användande av spillvärme är i storleksordningen tre till
            fyra terawattimmar.
          </p>
          <head xml:id="i-WBMryJEZtJ9VJ3ubLB9Uux" type="h2">
            Utmaningar
          </head>
          <p xml:id="i-PiXxVJTAjpUWwfHcJ4cgb6">
            Sverige har i ett internationellt perspektiv en mycket stor andel
            fjärrvärme i energimixen. Det innebär bland annat att det finns
            få internationella exempel på hur omfattande fjärrvärmenät kan
            regleras, och exempel på att TPA-regimer genomförts för fjärrvärme
            saknas helt. Detta innebär att vi i Sverige själva grundligt måste
            utreda hur TPA kan genomföras och hur en ny re glering av leverantörsansvar
            och nättillträde kan se ut.
          </p>
          <p xml:id="i-D7wFmUCNSEQjboWb5hmnY6">
            I Fjärrvärmeutredningens betänkande Fjärrvärme och kraftvärme
            i framti den (SOU 2005:33) diskuterade utredaren Bengt Owe Birgersson
            ett införande av TPA i fjärrvärmenäten. Utredaren menade att det
            är tekniskt möjligt att införa ett fullständigt tredjepartstillträde,
            men att detta ändå inte är önskvärt på grund av bland annat juridiska
            och tekniska orsaker. Sedan betänkandet presenterades har insikten
            om behovet av att ställa om samhället mot klimat­neutralitet vuxit.
            Därför har behovet av en utbyggd fjärrvärmesektor som kan minska
            klimat­effekterna av uppvärmning blivit större.
          </p>
          <head xml:id="i-LG7xKAGohuuqkbHnLgPMoT" type="h2">
            Leverantörsansvar
          </head>
          <p xml:id="i-H1bo7R87bFRzpRNZz5DZjm">
            En principiellt viktig fråga som måste lösas och som inte behandlas
            i Fjärrvärme­utredningens betänkande är vilket ansvar tredjepartsleverantörer
            ska tvingas ikläda sig. Frågor som måste lösas är vad som händer
            om en värmeleverantör går i konkurs eller om ett industri­företag
            som levererar spillvärme till fjärrvärmenätet lägger ned sin verksamhet.
            Konsumenterna har ett legitimt krav på hög leverenssäkerhet som
            kan komma att hotas vid en situa tion där en stor leverantör plötsligt
            försvinner. Idag finns en fungerande re glering av leverantörernas
            ansvar och en sådan måste också finnas på en TPA-marknad för fjärrvärme.
          </p>
          <head xml:id="i-W7m3CVrfXdfi2aSoXdG5dc" type="h2">
            Incitament för nätutbyggnad
          </head>
          <p xml:id="i-4euxHU9tSNZX8WmETPqxao">
            Det är angeläget att fjärrvärmenäten i Sverige växer, att lokala
            nät knyts samman och att ny bebyggelse kopplas till existerande
            nät. Fjärrvärmeleveranserna beräknas öka med cirka tio terawattimmar
            fram till år 2010 och Svensk Fjärrvärme bedömer att fjärrvärmen
            har potential att långsiktigt nå 75 procent av den svenska uppvärmningsmarknaden.
            Detta motsvarar leveranser på cirka 80 terawattimmar, vilket kan
            jämföras med dagens knappt 50 terawattimmar. Om utbyggnaden av
            fjärrvärme ska fortsätta krävs emellertid att det finns ekonomiska
            incitament för privata aktörer att investera i näten. En risk
            med TPA är att tillgången till existerande fjärrvärmenät innebär
            att avkastningen från nyinvesteringar blir för liten för att fortsatt
            utbyggnad ska ske.
          </p>
          <p xml:id="i-JZkjHK1vWjUjEfZ5jD3uH3">
            Även ur miljösynpunkt finns risker med TPA, vilket Fjärrvärmeutredning
            en också konstaterade. I händelse av att ett högeffektivt kraftvärmeverk
            utsätts för konkurrens av spillvärme från en industri i samma
            fjärrvärmenät kan effekten bli att relativt klimatneutral elproduktion
            försvinner. Om den uteblivna elproduktionen ersätts med importerad
            el från kol­kondens­kraftverk i utlandet måste det anses som en
            nackdel för miljön. Risken för att energi­produktion med låg klimatpåverkan
            slås ut måste bedömas och om möjligt förebyggas inför ett införande
            av TPA.
          </p>
          <p xml:id="i-6QtQYvZYYU4FcFKMc6GFNv">
            Enligt mitt förmenande bör Sverige införa någon form av reglerad
            tillgänglighet för tredje part i fjärrvärme­näten. Detta kan dock
            inte ske med mindre än att föreliggande juridiska, principiella
            och tekniska problem med TPA i fjärrvärmenäten grundligt utreds.
          </p>
        </div>
        <div xml:id="i-BMLoth96jLzobh2UDnY7uZ" type="signatureBlock">
          <list xml:id="i-5X15YSUhXfgNFkc2bc11WD">
            <item xml:id="i-Qs96f22AaDkBjwd1cHoHyK" who="i-Vo3YjbvPDcwbepLXUMMiDZ" type="signature">
              Per Åsling (c)
            </item>
          </list>
        </div>
      </div>
    </body>
  </text>
</TEI>
