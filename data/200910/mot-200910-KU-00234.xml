<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00234">
  <teiHeader>
    <fileDesc>
      <titleStmt>
        <title>Ändrade förutsättningar för riksdagsledamöternas arbete</title>
        <author corresp="i-UmhVhzFM3Rs65aFjMTgRvj">av Anne-Marie Pålsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändrade förutsättningar för riksdagsledamöternas arbete</title>
          <idno type="rdwebb">GX02K234</idno>
          <rs type="number">K234</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K234/text</ref>
          <ref type="dokument_url_html">http://data.riksdagen.se/dokument/GX02K234</ref>
          <ref type="dokumentstatus_url_xml">http://data.riksdagen.se/dokumentstatus/GX02K234</ref>
          <ref type="doc">http://data.riksdagen.se/fil/60CAD220-CC12-4F3A-9DB7-294606C82C3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HPjUmXZyhSFxBV1y213BRw" type="signed"/>
        <correspContext corresp="i-HPjUmXZyhSFxBV1y213BRw">
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction type="numbering" xml:id="i-GJ13hSUKfHgbQHVVGDDNk6">
          <date when="2009-10-01"/>
        </correspAction>
        <correspAction type="submission" xml:id="i-SaKfUefeFgFJPEgEv8bdJC">
          <date when="2009-09-30"/>
        </correspAction>
        <correspAction type="transfer" xml:id="i-7WQ3tfV8HFqxSWB2yJ89qo">
          <date when="2009-09-30"/>
        </correspAction>
        <correspAction type="assigned" xml:id="i-HPYeNty6Mwo5R9bMjEjT34"/>
        <correspContext corresp="i-HPYeNty6Mwo5R9bMjEjT34">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HDoS9B8rWKX3oWxAQKBz3s">
            Förslag till riksdagsbeslut
          </head>
          <list style="ol">
            <item xml:id="i-JLLddzEpdFbKatCTkjh4yW">
              Riksdagen tillkännager för riksdagsstyrelsen som sin mening vad
              som anförs i motionen om att motionstiden för regeringens propositioner
              förlängs till åtminstone en månad.
            </item>
            <item xml:id="i-BDLwSPJpbaZzACLQhe1Sig">
              Riksdagen tillkännager för riksdagsstyrelsen som sin mening vad
              som anförs i motionen om rätten att väcka enskilda motioner i
              samband med avlämnandet av budgetpropositionen.
            </item>
            <item xml:id="i-GHvw8pZqW9cdwSUQTCb8iK">
              Riksdagen tillkännager för riksdagsstyrelsen som sin mening vad
              som anförs i motionen om att det ledamotsnära stödet ska omvandlas
              till en ledamotspeng och betalas direkt till den enskilda riksdagsledamoten.
            </item>
          </list>
        </div>
        <div type="motContent">
          <head type="h1" xml:id="i-3qwfmocNFn7NnCn95CyERz">
            Motivering
          </head>
          <p xml:id="i-2dtqBwne8VFmayXeQ9EG47">
            Enligt regeringsformen 1 kap. 4 § är riksdagens uppgift att stifta
            lagar, besluta om budgeten och kontrollera den verkställande makten,
            dvs. regeringen.
          </p>
          <p xml:id="i-3TnJYJLAGMkeU9yhDeeWWR">
            Att stifta lagar och besluta om budgeten är i första hand en
            fråga för de partier som utgör regeringsunderlaget, medan den
            kontrollerande funktionen primärt utövas av oppositionspartiernas
            företrädare i riksdagen. Konstitutionsutskottets granskning, riksrevisionens
            granskningsrapporter och frågor och interpellationer till statsråden
            är exempel på hur denna kontrollfunktion kan utövas. Men kontrollen
            utövas också genom en noggrann analys av de förslag som regeringen
            lägger fram för beslut i riksdagen.
          </p>
          <p xml:id="i-YKpyFMswmKqzxg4SdoeaZ4">
            Kontrollfunktionen är central för demokratins funktionssätt,
            men mer sällan massmedialt intressant. Det är kanske en förklaring
            till att det i dagsläget satsas för lite resurser på detta. Istället
            används riksdagen, av partierna och de valda ombuden, mer som
            en plattform för att föra ut sin egen politik. Det stora antalet
            motioner i snitt 10 motioner per riksdagsledamot som årligen väcks
            ger klara belägg för detta.
          </p>
          <p xml:id="i-6as9nuAidxrgMWjzgzZcT7">
            Trots alla de förslag som läggs fram i de enskilda motionerna
            går i stort sett alla riksdagsbeslut i den riktning som utskottet
            föreslår dvs. regeringens väg. När så få förslag vinner riksdagens
            gillande kan man undra varför så mycket möda läggs på att skriva
            alla dessa motioner som ändå bara röstas ner. Och detta särskilt
            som regeringen i det fall riksdagen bestämmer sig för att stödja
            ett förslag, inte behöver följa det.
          </p>
          <p xml:id="i-RvBDUccbD66Eq8gCXYpZPR">
            Sverige är faktiskt ett av de få länder som låter riksdagsmännen
            motionera fritt. Denna rättighet bör tas bort, inte bara mot bakgrund
            av den behandling som motionerna får i kammaren utan lika mycket
            på grund av motionernas karaktär. Ofta rör de lokala och regionala
            aspekter varför frågorna ägs av kommuner och landsting. För förslagsställaren
            är syftet med dem primärt att påkalla den lokala pressens uppmärksamhet
            och att inför sin valkrets markera närvaro och flit.
          </p>
          <p xml:id="i-J6pKAHhwZmjXJNBx9pwP9Y">
            Till detta kan läggas att inte ens i det fall en enig riksdag
            mot alla odds skulle ställa sig bakom en motion har regeringen
            någon skyldighet att rätta sig efter den. Så är grundlagen skriven.
          </p>
          <p xml:id="i-4NqvtoawKmB8mRCLYXaRNW">
            Huvuduppgiften måste istället vara att kontrollera regeringsmakten.
            Men för att denna ska kunna utföras på ett meningsfullt och effektivt
            sätt måste de rätta förutsättningarna för detta skapas. Utöver
            den här föreslagna avskaffade motionsrätten, vill jag peka på
            två andra åtgärder.
          </p>
          <p xml:id="i-5TaWBmp8DVrzxwL5KzX9pi">
            För det första måste motionstiden på regeringens propositioner
            förlängas. Detta gäller särskilt sådana propositioner som inte
            föregåtts av parlamentariska utredningar eller som gäller EU-direktiv
            som ska införas i svensk lag. Den idag korta motionstiden 14 dagar
            innebär att riksdagens ledamöter får blott 14 dagar på sig att
            läsa propositionen, tänka igenom dess innehåll, bedöma de framlagda
            förslagen och formulera sin syn på dessa. Regeringen kan ha haft
            år och de bästa experterna till förfogande att utreda frågan och
            formulera förslagen.
          </p>
          <p xml:id="i-QMZQBinADMmZbE93HZMamv">
            Riksdagsledamoten ska göra detta inte bara på mycket kort tid
            utan även med begränsade resurser till sitt förfogande. Riksdagens
            reella möjligheter att kontrollera regeringen blir därmed begränsad
            och innehållet i motionerna, som sammanfattar de olika partiernas
            granskning, reduceras inte sällan till ytligt tyckande och politiska
            floskler. Risken är särskilt stor om den framlagda propositionen
            innehåller förslag på komplicerade lagtekniska förändringar på
            specialområden.
          </p>
          <p xml:id="i-FdyKV5mTcmmP8FoGuoLnm9">
            En förlängning av motionstiden till låt säga en månad ger riksdagsledamoten
            rimligare möjligheter att kontakta olika experter för att låta
            dem ge sin syn på den aktuella frågan och att utifrån dessa utlåtanden
            formulera sin (partiets) syn på regeringens förslag. Konstruktiv
            granskning även av detaljer är viktig, ty utformningen av dessa
            kan ha en enorm räckvidd.
          </p>
          <p xml:id="i-2SSnrgckB8vknCT5xa9jUR">
            Men det räcker inte med mer tid. Också bättre användning av de
            ekonomiska resurser som ställs tills riksdagsledamöternas förfogande
            måste till.
          </p>
          <p xml:id="i-Y3hAxJkqAYxt6j6B9UaDBe">
            För att resursförstärkningen ska få full effekt, är det nödvändigt
            att resurserna följer den enskilde riksdagsmannen. Att som idag
            betala ut stödet i sin helhet till de enskilda partierna är ingen
            bra lösning, ty det innebär att frågan om hur stödet ska disponeras
            bestäms på central nivå (partiet) och inte av den som ska ta del
            av det (riksdagsledamoten). De enskilda riksdagsmännen har behov
            av olika stöd, en likriktning av detta riskerar att minska deras
            möjligheter att fullgöra sina uppdrag på bästa sätt.
          </p>
          <p xml:id="i-6FoHgfs1SSmuNbB7AmMdDw">
            Över huvud taget kan det synas egendomligt att den enskilda riksdagsledamoten
            som är betrodd att stifta lagar och fatta andra viktiga beslut
            med stor räckvidd för både landet som helhet och den enskilda
            individen inte ges ett eget budgetansvar för hur de tilldelade
            resurserna i ledamotsstödet ska använ das.
          </p>
          <p xml:id="i-DZLkEKadeahpfs7Xd1UQxv">
            En individuell dispositionsrätt av ledamotsstödet kan dock missbrukas:
            tjänster köps av närstående, privata resor, bara för att nämna
            två exempel. Regler för hur stödet får användas måste därför utformas.
            Även andra problem kan uppstå som följd av denna ordning. Hur
            ska anställningskontraktet se ut om en riksdagsman anställer en
            handläggare? Och hur ska finansiering en av genuint gemensamma
            funktioner inom partiet lösas?
          </p>
          <p xml:id="i-2M5Ar1TqAFqTZLhVAkGnDb">
            Mot bakgrund av vad som ovan sagts bör den enskilda ledamotens
            motionsrätt i samband med avlämnandet av budgetpropositionen tas
            bort, motionstiden på regeringens propositioner förlängas och
            det ledamotsnära stödet omvandlas till en ledamotspeng. Den sammantagna
            effekten av dessa åtgärder är en förstärkning av riksdagsmannens
            ställning och riksdagens kontrollmakt. Man kan också räkna med
            en allmän vitalisering av riksdagens arbete i stort.
          </p>
        </div>
        <div type="motSignatures">
          <list>
            <item xml:id="i-EVxTZNn21tYeug5xfDatiu" who="i-UmhVhzFM3Rs65aFjMTgRvj">
              Anne-Marie Pålsson (m)
            </item>
          </list>
        </div>
      </div>
    </body>
  </text>
</TEI>
