<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00058">
  <teiHeader>
    <fileDesc>
      <titleStmt>
        <title>med anledning av skr. 2013/14:201 Riksrevisionens rapport om tågförseningar</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:201 Riksrevisionens rapport om tågförseningar</title>
          <idno type="rdwebb">H102XMP58</idno>
          <rs type="number">MP58</rs>
          <ref type="dokument_url_text">http://data.riksdagen.se/dokument/H102XMP58/text</ref>
          <ref type="dokument_url_html">http://data.riksdagen.se/dokument/H102XMP58</ref>
          <ref type="dokumentstatus_url_xml">http://data.riksdagen.se/dokumentstatus/H102XMP58</ref>
          <ref type="doc">http://data.riksdagen.se/fil/5146B49E-AF70-46F6-80BF-6FC8825A63A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-SobPcm6uxrHBRwSW9k7nxJ"/>
        <correspContext corresp="i-SobPcm6uxrHBRwSW9k7nxJ">
          <ref>Regeringsskrivelse 2013/14:201</ref>
        </correspContext>
        <correspAction xml:id="i-X4RHKmgW4jzGePuQ8NbcKN" type="signed"/>
        <correspContext corresp="i-X4RHKmgW4jzGePuQ8NbcKN">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction type="submission" xml:id="i-2w1Fh6Q4NQZki64bA9GLFn">
          <date when="2014-04-14"/>
        </correspAction>
        <correspAction type="transfer" xml:id="i-5KYGJb6TxchZ7PPtyVnW4V">
          <date when="2014-04-14"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UjFAcNo1vXKoSfaiGssdBg">
            Förslag till riksdagsbeslut
          </head>
          <list style="ol">
            <item xml:id="i-4wrzXTLxctJzTnHYvWahG4">
              Riksdagen tillkännager för regeringen som sin mening vad som
              anförs i motionen om att Trafikverket snabbt bygger upp egen kompetens
              för att inspektera järnvägsanläggningens skick.
            </item>
            <item xml:id="i-LuprMYxGKXg4o2NtxHnW2h">
              Riksdagen tillkännager för regeringen som sin mening vad som
              anförs i motionen om att staten tar det samlade ansvaret för järnvägsunderhållet
              i takt med att underhållskontrakten löper ut.
            </item>
            <item xml:id="i-NZijW9XCj9snEoN7QxgMAM">
              Riksdagen tillkännager för regeringen som sin mening vad som
              anförs i motion om en bättre statlig styrning av och ett tydligt
              samhällsuppdrag för Jernhusens verksamhet.
            </item>
            <item xml:id="i-J7paMpZTVSpaRdNSePXw1t">
              Riksdagen tillkännager för regeringen som sin mening vad som
              anförs i motionen om att banavgifterna inte ska höjas.
            </item>
            <item xml:id="i-X7YdwwDCjP83PkyEGJ32pP">
              Riksdagen tillkännager för regeringen som sin mening vad som
              anförs i motionen om att ge Trafikverket i uppdrag att samordna
              tidtabellerna mellan olika operatörer och att prioritera trafiken
              så att förseningar minimeras och spåren utnyttjas effektivt.
            </item>
            <item xml:id="i-JoR3BRtNYfob7XPNoLK19K">
              Riksdagen tillkännager för regeringen som sin mening om vad som
              anförs i motionen om högre och stabila anslag till banunderhåll.
            </item>
          </list>
        </div>
        <div type="motContent">
          <head type="h1" xml:id="i-Sij3VWtSmx695yWkU9Ad72">
            Motivering
          </head>
          <head type="h2" xml:id="i-DQnQcpjK8eXHRX3vq83MEC">
            Bakgrund
          </head>
          <p xml:id="i-H8MSbu38iK126dRACqi2cD">
            I Sverige råder tågkaos. På landets perronger står människor
            och väntar på tåg som inte kommer. Förseningar, inställda tåg
            och urspårningar hör till vardagen för många pendlare som ofta
            tvingas ta bilen för att komma i tid till sina arbeten Skrämmande
            fakta om järnvägens dåliga tillstånd har presenterats det senaste
            året. Oroliga lokförare och banarbetare berättar om hur deras
            larmrapporter om allvarliga fel på räls och banvall inte åtgärdas
            innan olyckan är ett faktum. Den 6 januari i år fick passagerarna
            på ett av SJ:s snabbtåg uppleva hur tåget skakade till kraftigt
            när det i 160 km/h passerade en växel i Huddinge. En stund senare
            spårade ett posttåg ur på samma ställe. Flera allvarliga fel på
            den här spårsträckan hade enligt banarbetare rapporterats in till
            Trafikverket för flera år sedan utan att de åtgärdats.
          </p>
          <p xml:id="i-U2XA6TB7QfE27MQrDgwSNw">
            Samtidigt ser vi hur godstågsföretagen tvingas dra ner på verksamheten
            på grund av den bristande punktligheten och regeringens chockhöjning
            av banavgifterna. En färsk studie från KTH visar att den svenska
            exportindustrin förlorar hela 1,5 miljarder kr årligen på grund
            av tågkaoset. 1
          </p>
          <head type="h2" xml:id="i-XRcjCYkvAtv4oL81XaGqwX">
            Riksrevisionens kritik
          </head>
          <p xml:id="i-Uu8BibHEFGCPhYnFbn5nki">
            Riksrevisionen är tydlig i sin kritik. De pekar bland annat på
            att med dagens system så ägnar sig de som får kontrakt på banunderhåll
            åt kortsiktigt avhjälpande underhåll på bekostnad av det förebyggande
            långsiktiga underhållet. Att avreglera och stycka upp underhållet
            av järnvägen har inte varit den framgångssaga regeringen gärna
            vill påstå.
          </p>
          <p xml:id="i-6kX25HkYHrwYQFvGgPYZ1U">
            Enligt Riksrevisionen finns en outnyttjad potential i användningen
            av de befintliga banorna. Genom att effektivisera styrning och
            planering av järnvägens underhållsentreprenader, trafikledning,
            underhållsdepåer, kapacitetstilldelning, tågdrift och fordonsunderhåll
            kan punktligheten öka, menar Riksrevisionen. Vidare konstaterar
            de att regeringen saknar överblick och underlag för att kunna
            styra de statliga och privata aktörerna ändamålsenligt och på
            ett sätt som minimerar tågförseningar och att regeringen inte
            gett aktörerna de förutsättningar och incitament som krävs för
            att förebygga tågförseningar. Tågförseningar drabbar både resenärer
            och godskunder, menar Riksrevisionen och lyfter fram missade trafikanslutningar,
            problem med barnomsorg, förskjutna möten, längre arbetstid, missade
            affärsmöjligheter och försämrade möjligheter för järnvägsgodsoperatörerna
            att konkurrera med godstransporter på väg.
          </p>
          <p xml:id="i-QqES9zpJtwuwr9RdnNSG6h">
            Följande punkter lyfter Riksrevisionen fram specifikt:
          </p>
          <list style="ul">
            <item xml:id="i-5jVf95QjRiwbY17ZtwwLGU">
              Nuvarande depåverksamhet missgynnar järnvägens utveckling och
              gör det svårare att motverka förseningar där bristen på trafiknära
              depåer tvingar operatörer att färdas långa sträckor med tomma
              tåg.
            </item>
            <item xml:id="i-3nSYCVyH8qbtnznLNzfUf3">
              De underhållsdepåer som finns idag ligger ofta på fel ställen
              och många är omoderna vilket leder till eftersatt underhåll och
              avisning.
            </item>
            <item xml:id="i-Tb9SkJphWbdVoUB9t6trMn">
              Regeringen har i samband med avregleringen av järnvägen inte
              vidtagit nödvändiga åtgärder för att garantera punktligheten och
              minimera förseningarna på järnvägen.
            </item>
            <item xml:id="i-XqxSQHLB6RRyB9Hgbkw4nT">
              Trafikverkets organisering av underhållet av järnvägen fungerar
              inte ändamålsenligt.
            </item>
            <item xml:id="i-ArKZV964xPUfSsWU8rb7Qt">
              Trafikverkets metod för kapacitetstilldelning garanterar inte
              det mest samhällsekonomiskt effektiva resultatet.
            </item>
            <item xml:id="i-F4f21zzMjzjbdy58b8x7ho">
              Banavgifterna är för låga för att styra optimalt.
            </item>
            <item xml:id="i-CMw5GxkdS53nzQpYEi7MwF">
              Transportstyrelsen genomför inte proaktiv marknadsövervakning
              och tillsyn över systemen för kapacitetstilldelning, depåfrågor
              och kvalitetsavgifter så att tågtrafikens punktlighet främjas.
            </item>
            <item xml:id="i-H573zKRRZfEnootocLEbKA">
              Trafikverkets punktlighetsstatistik har stor betydelse för andra
              aktörer men brister i flera avseenden.
            </item>
          </list>
          <head type="h2" xml:id="i-255rHmZjUFUvDmr9CUryGC">
            Järnvägsutredningen
          </head>
          <p xml:id="i-X4XU8vtiaZzEen8yeqkEr6">
            Det är inte bara Riksrevisionen som riktar kritik mot hur underhållet
            hanteras. I den statliga utredningen om järnvägens organisations
            delbetänkande menar utredaren Gunnar Alexandersson att Trafikverket,
            för att klara sin roll som beställare, åtminstone bör ha egna
            resurser för kännedom om och kontroll av anläggningen. Att Trafikverket
            måste ha kunskap om sin egen anläggning är en självklarhet. De
            senaste tidens urspårningar är ett av många tecken på att så inte
            är fallet. Miljöpartiet föreslog i sitt remissyttrande att utredningen
            om järnvägens organisation i tilläggsdirektiven skulle få i uppdrag
            att presentera ett förslag på en underhållsstruktur där Trafikverket
            bedriver underhåll i egen regi. Vi föreslog vidare att utredningen
            skulle presentera hur man kan gå över till en sådan organisation
            på ett smidigt sätt, hur ett återförande av underhållet till Trafikverket
            kan genomföras. Vi ansåg att det tillvägagångsätt som utredaren
            själv föreslog är en bra utgångspunkt; att detta görs i takt med
            att underhållskontrakten löper ut. 2 När regeringen presenterade
            sitt tilläggsdirektiv fanns emellertid detta uppdrag inte med,
            trots att det finns ett tydligt önskemål om detta från oppositionen.
          </p>
          <head type="h2" xml:id="i-3ZRXoJGaxUgRgP4bhJb9ZR">
            Miljöpartiets synpunkter
          </head>
          <head type="h3" xml:id="i-2qZ9gK629mQaW7KAt5vVqe">
            Stora brister i organiseringen av underhållet skapar förseningar
          </head>
          <p xml:id="i-EQHfury6Ybam6YQ15cF5u3">
            Miljöpartiet delar Riksrevisionens kritik av hur regeringen hanterat
            avregleringen av järnvägen och hur detta påverkat punktligheten
            negativt. Vi ser att konkurrensutsättningarna och marknadsöppningarna
            bidragit till en rad problem för resenärerna. Förutom försämrad
            punktlighet har de även lett till höjda biljettpriser, krångliga
            biljettköp, långa väntetider och sämre service på stationerna.
          </p>
          <p xml:id="i-RGf8WV51gNt7WPyRpF9YpC">
            Den borgerliga regeringens tanke med att konkurrensutsätta underhållet
            var att fler operatörer skulle öka effektiviteten. Med facit i
            hand kan det konstateras att så inte har skett. Antalet personer
            som jobbar direkt med underhåll har minskat. Idag varslar underhållsföretag
            personal, trots att regeringen säger sig skjuta till extra resurser
            till underhåll. Riksrevisionens granskning visar att det idag
            finns få aktörer på entreprenörsmarknaden för järnvägsunderhåll
            och att nyetableringsgraden är låg. Underhållet sker i dag ofta
            med underleverantörer i flera led, där alla inte har tillräcklig
            kunskap om förhållanden på spåren.
          </p>
          <p xml:id="i-2rBGz29xev2d5Bss7LjA2v">
            I Storbritannien inträffade flera allvarliga dödsolyckor innan
            regeringen drog i nödbromsen och tog tillbaka underhållet i statlig
            regi. Vi i Miljöpartiet är övertygade om att för att få en robust
            och säker järnväg måste vi göra samma sak i Sverige.
          </p>
          <head type="h3" xml:id="i-E6tPBKnthgKYkuj6w5rxzX">
            Underhållsdepåerna försvårar underhållet och försämrar punktligheten
          </head>
          <p xml:id="i-FLrjvcw3PdPKDuMJFW678x">
            En annan huvudpunkt i kritiken från Riksrevisionen handlar om
            underhållsdepåerna. Stationsområden och depåer är viktiga nav
            för tågtrafiken, inte bara för resenärer utan även för godstransporter.
            I dag har Jernhusen, som i likhet med SJ är ett statligt ägt bolag,
            ansvar för dessa, liksom för vissa terminaler för omlastning och
            uppställning. Dagens akuta brist på anläggningar för att ta bort
            is från tågvagnar och lok (så kallade avisningsanläggningar) kan
            delvis förklaras av att Jernhusens krav på att leverera vinst
            till staten inte leder till största möjliga samhällsnytta. Vi
            delar Riksrevisionens bedömning att Jernhusen AB:s affärsmässiga
            uppdrag lett till att för få nya depåer byggs. Bristen på effektiva,
            trafiknära och moderna depåer tvingar i sin tur tågoperatörerna
            att färdas långa sträckor med tomma tåg, vilket tar upp stor kapacitet
            och skapar flaskhalsar och försämrad punktlighet.
          </p>
          <p xml:id="i-N7PecmmzmUuLVr3m9wNSfA">
            Det är positivt att regeringen erkänner Riksrevisionens problembeskrivning
            men tyvärr är man inte beredd att vidta tillräckliga åtgärder
            för att komma tillrätta med bristerna. Miljöpartiet vill se en
            bättre statlig styrning av och ett tydligt samhällsuppdrag för
            Jernhusens verksamhet
          </p>
          <head type="h3" xml:id="i-Kc7V7zTxqeqyHH84YtKQ44">
            Övriga synpunkter
          </head>
          <p xml:id="i-DEC2f3wgrK2hE2eSvacDPW">
            Miljöpartiet delar inte Riksrevisionens bedömning att banavgifterna
            höjs för långsamt. Höga banavgifter kan i framtiden skapa incitament
            för längre och högre tåg, men först måste vi ha en fungerande
            järnväg. Att ytterligare höja banavgifterna idag är också negativt
            ut klimatsynpunkt. Redan dagens nivåer på banavgifterna gör att
            gods flyttas över från järnväg till väg. För att skapa ett rättvist
            system måste även en vägavgift, en kilometerskatt för lastbilar,
            införas innan banavgifterna kan höjas.
          </p>
          <head type="h2" xml:id="i-TGT6zXb4yjYiBTFvddN7Pf">
            Miljöpartiets förslag för tåg i tid
          </head>
          <p xml:id="i-6dLgjVwuy27hpVmtSaphTa">
            För att få punktligare tåg föreslår Miljöpartiet en rad olika
            åtgärder. Dessa presenterade vi redan 2011 i vår riksdagsmotion
            En ny tågordning. Tre av förslagen för punktligare tåg är:
          </p>
          <head type="h3" xml:id="i-7HeqTPryxdsio8VWusBtpn">
            Låt trafikverket utföra underhållet i egen regi
          </head>
          <p xml:id="i-8PQ1a9DdUSf6BFpUh3wWcF">
            I takt med att underhållskontrakten löper ut anser Miljöpartiet
            att staten ska ta över det samlade ansvaret för järnvägsunderhållet.
            Det som tidigare var Banverket produktion, nuvarande Infranord,
            ska åter bli en del av Trafikverkets verksamhet.
          </p>
          <head type="h3" xml:id="i-5QsaGwMzh5RgcoHYm8mMEV">
            Bättre samordning av tidtabeller
          </head>
          <p xml:id="i-3iNhBofMvw6Wbu27QLyqFW">
            För att undvika förseningar och samtidigt få plats med så många
            tåg som möjligt på spåren bör Trafikverket få ett tydligt uppdrag
            att samordna och prioritera de olika operatörernas tidtabeller
            och önskemål om tåglägen
          </p>
          <head type="h3" xml:id="i-YLQA7fdzVUapv8X4DuM4SR">
            Mer pengar till underhåll
          </head>
          <p xml:id="i-R53rfSvm6hCwXPhiUngMgd">
            En viktig förklaring till förseningarna är det bristfälliga underhållet
            av järnvägen. För att komma tillrätta med den stora underhållsskulden
            krävs tillräckligt med resurser för förebyggande underhåll och
            att Trafikverket prioriterar in nödvändiga tidsluckor på spåren
            för detta. Detta förutsätter ökade resurser och ett långsiktigt
            planerande, vilket i sin tur kräver att Trafikverket kan lita
            på att regeringen tillför medel, inte bara som extrasatsningar
            utan även långsiktigt. Miljöpartiet vill att banunderhållet höjs
            till en högre stabil nivå.
          </p>
        </div>
        <div type="motSignatures">
          <list>
            <item xml:id="i-XGDJ6aHitNzmsZgjmgFCEW">
              Stina Bergström (MP)
            </item>
            <item xml:id="i-DQAUBFqcopojT5V1GwYJE7">
              Annika Lillemets (MP)
            </item>
            <item xml:id="i-AiVmhrAswgp7wCr2cCUC3S">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
