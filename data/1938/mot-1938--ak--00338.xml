<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__338/mot_1938__ak__338-001.pdf"/>
      <fw xml:id="i-GPpm9YZyVGo8XvgXpPMGD6">
        Motioner i Andra kammaren, Nr 338. 1
      </fw>
      <div type="motHeader" xml:id="i-4X7Yv7crkx4WEoxQGPJ31M">
        <div type="motTitle" xml:id="i-2yZFwr15ZmD7UDzgmiPnG5"/>
        <div type="motSubmissionInfo" xml:id="i-Jdud838LjMDoZYaf8CPaeq"/>
      </div>
      <div type="motBody" xml:id="i-ERkfcBc1XBsoebP7S6fLdb">
        <div xml:id="i-NDuyYFTxXyhDzQcfdBxdso">
          <p xml:id="i-4Ct5enXidbFYa9ZDwaJGu3">
            Nr 338.
          </p>
          <p xml:id="i-YAMz76zdrPq6q4SqC8aEzJ">
            Av herr Lundqvist m. f., angående ändring av 2 $ första stycket
            i kungörelsen angdende handel med farmacevtiska specialiteter.
          </p>
          <p xml:id="i-MGNvssKm4WR8D3GuBY1Juc">
            I två likalydande motioner år 1935 (nr 180 i första kammaren,
            väckt av herr Nordborg, Göteborg, samt nr 344 i andra kammaren
            av herr Per Pehrs- son, Göteborg) föreslogs sådan ändring av $
            2 i Kungl. Maj:ts kungörelse angående handel med farmacevtiska
            specialiteter av den 15 juni 1934, att paragrafen skulle komma
            att garantera, att en legitimerad läkares recept under alla förhållanden
            skulle kunna expedieras från svenska apotek. Paragrafen i fråga
            har följande lydelse: »Farmacevtisk specialitet må icke försäljas
            med mindre specialiteten är upptagen i ett för ändamålet fört
            register. Å medicinalstyrelsen ankommer att pröva fråga om specialitets
            registrering. Registret föres hos styrelsen. För att biträda styrelsen
            vid prövning av registreringsärenden skall finnas en nämnd, bestående
            av fem ledamöter, vilka utses av Kungl. Maj:t efter hörande av
            styrelsen och kom- merskollegium. Utan hinder av vad i första
            stycket är stadgat, äger styrelsen medgiva försäljning av sådan
            icke registrerad specialitet, som till sin verkan skall prövas
            av viss läkare, veterinär eller tandläkare eller varav viss person
            visas vara i behov med hänsyn till sitt hälsotillstånd.» I motionerna
            före- slogs följande ändrade lydelse: »Farmacevtisk specialitet
            må icke försäljas, utom på av legitimerad läkare utfärdat recept,
            med mindre specialiteten är upptagen i ett för ändamålet fört
            register.» Ifrågavarande motioner avslogos i båda kamrarna. Det
            tillfälliga utskott, som behandlade motionerna, stödde sitt avslagsyrkande
            huvudsakligen på ett yttrande från svenska läkarsällskapet, vari
            framhölls, att det licensförfarande, som finnes stadgat i mom.
            3 av $&amp; 2 av ifrågavarande kungörelse, innebar en möjlighet att
            tillgodose det ändamål, som motionerna avsågo att trygga. Den
            erfarenhet, som vunnits av lagens verkningar under de gångna åren,
            torde emellertid få anses ha bekräftat, att den lagändring, som
            föreslogs i de nämnda motionerna, är synnerligen av behovet påkallad.
            Det har näm- ligen visat sig, att medicinalstyrelsen i många fall
            avslår ansökningar om licens för expediering av legitimerade sverska
            läkares recept å svenska apotek. Redan den omständigheten, att
            svenska medborgare skola behöva söka licens för att få ett läkarrecept
            expedierat, förefaller att vara en absurditet. Saken är emellertid
            så mycket allvarligare, som medicinalstyrelsen ej sällan avslår
            licens- ansökningar enligt ifrågavarande lagrum, vad beträffar
            båda grupperna av licensärenden, som däri omnämnas, alltså ansökningar
            från läkare att få in- köpa medel för prövning av deras verkan
            samt ansökan från viss person, som styrkt sitt behov av ett visst
            läkemedel med hänsyn till sitt hälsotillstånd. Bihang till riksdagens
            protokoll 1938. 4 saml. Nr 338—5340. 262 38
          </p>
          <pb facs="riksdagen-motions-pdf/data/1938/mot_1938__ak__338/mot_1938__ak__338-002.pdf"/>
          <fw xml:id="i-PMJAd6j1eKr15zJ3WNRKRg">
            2 Motioner i Andra kammaren, Nr 338.
          </fw>
          <p xml:id="i-Hty4WpA4C1pyT7SoD8Hb6X">
            Den utväg, som öppnar sig i dylika fall av vägrad licens, är
            att överklaga medicinalstyrelsens beslut hos Konungen. En rad
            dylika överklagnings- ärenden ha förekommit de sista åren. I vissa
            fall har Kungl. Maj:t stadfäst medicinalstyrelsens avslag, och
            därigenom har definitivt fastslagits, att svenska medborgare vägras
            inköpa den medicin, som deras läkare åt dem föreskrivit. I andra
            fall har medicinalstyrelsen efter lång skriftväxling i ärendena
            funnit för gott ändra ej beslutet om licensvägran men väl beslutet
            om vägrad registrering, varigenom varan frigivits. Därigenom ha
            vi fått upp- repade exempel på, att medikament en tid varit helt
            bannlyst från den svenska läkemedelsmarknaden och icke ens fått
            utlämnas mot ett läkarrecept men efter en viss dag åter blivit
            fritt och får köpas av vem som helst utan läkar- recept. Och detta
            utan att något nytt i sak tillkommit. Det synes endast i inlagor
            till Konungen ha visats, att medicinalstyrelsens motivering för
            av- slag å registrerings-, respektive licensansökan varit så svag,
            att styrelsen funnit för gott kapitulera. Att dylika strider måste
            föras för att åt sjuka svenska medborgare rädda läkemedel, som
            de behöva, är emellertid upp- rörande. Det gäller framför allt
            licensansökningar för inköp av sådana läkemedel, som redan varit
            föremål för behandling med avseende på sin registrering och därvid
            förvägrats registrering, som givit anledning till dylika licensstrider.
            Då man sammanställer olika remissyttranden, som avgivits i dylika
            ärenden, frapperas man av att någon genomgående princip knappast
            varit normerande för styrelsens ståndpunkt. Således säger styrelsen
            i ett yttrande av den 22 juli 1936: »Jämlikt $ 2 i Kungl. Maj:ts
            kungörelse angående handel med farmacevtiska specialiteter den
            15 juni 1934 äger medicinalstyrelsen utan hinder av stadgandet
            i paragrafen medgiva försäljning av icke registrerad specialitet,
            som till sin verkan skall prövas av viss läkare, veterinär eller
            tandläkare eller varav viss person visas vara i behov med hänsyn
            till sitt hälsotillstånd. Av bestämmelsen framgår icke att icke
            ett sådant medgivande till försäljning bör kunna lämnas, även
            sedan en ansökan om registrering varit före- mål för handläggning
            och såsom i föreliggande fall blivit avslagen.» — — — »På grund
            av vad här anförts, anser styrelsen, att möjligheten att erhålla
            läkemedel för prövning på farmakodynamisk verkan alltid bör vara
            öppen.» Trots detta principuttalande lär medicinalstyrelsen i
            flera fall ha avslagit dylik ansökan om licens för prövning av
            läkemedel på farmakodynamisk verkan, sedan den förut avslagit
            ansökan om detta läkemedels registrering. I ett senare daterat
            yttrande av den 30 november 1936 säger specialitets- nämnden inom
            = medicinalstyrelsen: »Enligt nämndens uppfattning bör dispens
            icke givas för sådana varor, som vägrats registrering såsom farma-
            cevtisk specialitet.» Denna nämndens mening har medicinalstyrelsen
            gjort till sin egen i ett remissyttrande av den 26 februari 1937.
            Alltså har medicinalstyrelsens ställning till dessa licensärenden
            växlat. Det vill synas, som om den rigorösa tillämpning av bestämmelsen,
            som spe- cialitetsnämnden förordat den 30 november 1936, upphäver
            ändamålet med hela licensförfarandet.
          </p>
          <pb facs="riksdagen-motions-pdf/data/1938/mot_1938__ak__338/mot_1938__ak__338-003.pdf"/>
          <fw xml:id="i-JDeJmeAgoPEzFwHf5fRY7y">
            Motioner i Andra kammaren, Nr 338. 3
          </fw>
          <p xml:id="i-KyEqnkponx65aT7WnPmHR">
            Upprepade gånger ha de framkomna olägenheterna, som blivit en
            följd av denna nya lagstiftning, varit uppe till debatt i riksdagen.
            Här må endast anföras slutorden i det yttrande, som herr Höglund
            i Stockholm höll den 25 april 1936 (andra kammarens protokoll
            nr 27/1936): »Tendensen är således ganska tydlig. Medicinalstyrelsen
            upphäver sig själv till absolut auktoritet över alla fria utövare
            av läkarkallet i vårt land, även när det gäller enbart att vetenskapligt
            pröva halten av vissa medikamenter. Jag kan inte finna annat än
            att detta är allt för långt gående konsekvenser, som kammaren
            och riksdagen säkerligen inte hade förutsett, då denna lagstiftning
            kom till stånd 1934. Saken kunde kanske varit annorlunda, i fall
            till medicinalstyrelsens förfogande hade stått något större vetenskapligt
            institut för en närmare analys av dessa ting, men den har nu endast
            en relativt liten nämnd till sitt förfogande. Jag tror, herr talman,
            att det är av en viss vikt, att kammarens och jag hoppas även
            regeringens uppmärksamhet riktas på, att denna lagstift- ning
            fört med sig helt andra konsekvenser än som säkerligen de flesta
            av riksdagens ledamöter velat vara med om, om de kunnat förutse,
            att lagen skulle tolkas på detta sätt. Jag hoppas, att regeringen
            efter det påtalande, som här skett vid åtskilliga tillfällen,
            har sin uppmärksamhet fäst på saken och även kommer med ett initiativ
            till rättelse, varom icke få väl enskilda, som redan tidigare
            visat sig intresserade av saken, förnya sitt initiativ.» Man kan
            ifrågasätta, om icke vårt land vore bäst betjänt med, att hela
            denna lag avskaffades. Den goda verkan, den möjligen medför, hade
            vi förut redan på privat initiativ fått till stånd. Kontroll av
            läkemedlen utövades nämligen av apotekens kontrollaboratorium.
            Alla, som äro berörda av lagens verkningar i allmänhet, läkarna,
            apotekarna, läkemedelsfabrikanterna ha blivit lidande genom lagen.
            Förslaget till denna lag var framlagt av apotekssakkunniga av
            år 1931, vilkas uppdrag förnämligast gällde utredning av möjligheter
            att nedbringa prisen på läkemedel. De sakkunniga hade menat, att
            kontroll över handeln med farmacevtiska specialiteter kunde vara
            »ett beaktansvärt led i möjliga åtgärder för minskande av allmänhetens
            utgifter för läkemedel», och därför hade ett lagförslag utarbetats
            för denna detalj i den stora fråga, som de hade sig förelagd,
            och utbrutits ur utredningsuppdraget i sin helhet. Lagen angavs
            alltså vara avsedd bli ett steg på vägen till förbilligande av
            läkemedlen. Även i det avseendet torde den emellertid vara förfelad.
            Läke- konsten torde vara det mest internationella av allt, och
            de bästa läkarna före- skriva den bästa medicinen oavsett dess
            ursprung och pris. De sjuka veta förvisso, att de bästa läkarna
            liksom de bästa medikamenterna äro det för dem billigast, oavsett
            priset för stunden. Detta är livets realiteter. Följden av lagen
            har dock blivit, att fabrikanterna få erlägga dryga avgifter även
            medan preparaten vänta på registrering, vilket ju kan draga åratal.
            Dessa avgifter få i sista hand allmänheten betala. Lagen synes
            ha skapat en ny mellanhand mellan fabrikanten och konsumenten
            och därmed fördyrat varan. Denna lag synes alltså helst böra definitivt
            likvideras. Insikten därom är möjligen dock ännu ej tillräckligt
            allmän, för att man skulle kunna förvänta sig,
          </p>
          <pb facs="riksdagen-motions-pdf/data/1938/mot_1938__ak__338/mot_1938__ak__338-004.pdf"/>
          <fw xml:id="i-7jENtpc7ah37rGtvSd9pfQ">
            4 Motioner i Andra kammaren, Nr 338.
          </fw>
          <p xml:id="i-34KbacWwvTej7CaZ1AgTHX">
            att kamrarna befinnas villiga att redan innevarande riksdag fatta
            beslut därom. Ett avlägsnande av lagens olämpligaste verkningar
            kan däremot uppnås genom sådan ändring i lagens formulering, varigenom
            stadgas, att läkarrecept å icke registrerade läkemedel utan hinder
            av registreringstvånget få expedieras å apoteken. På grund av
            vad som sålunda anförts tillåta vi oss hemställa,
          </p>
          <p xml:id="i-497W9QwBXygqRvYMoRAJP4">
            att riksdagen ville hos Kungl. Maj:t anhålla, att 2 8 första
            stycket av kungörelsen angående handeln med farmacevtiska specialiteter
            av den 15 juni 1934 måtte erhålla följande ändrade lydelse: »Farmacevtisk
            specialitet må icke försäljas, utom på av legitimerad läkare utfärdat
            recept, med mindre specialiteten är upptagen i ett för ändamålet
            fört register.» — Samtidigt skall tredje stycket av paragrafen
            bortfalla. Stockholm den 23 januari 1938.
          </p>
          <p xml:id="i-XS6cwUMJsKkiXNf58moP4r">
            R. Lundqvist. G. Arnemark. Torsten Henriksson.
          </p>
        </div>
      </div>
    </body>
  </text>
</TEI>
