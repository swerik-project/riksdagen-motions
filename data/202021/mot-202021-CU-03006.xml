<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-03006">
  <teiHeader>
    <fileDesc>
      <titleStmt>
        <title>Tomträttsavgäld</title>
        <author corresp="i-ChDzdZDYwg4X9oGXyFy8Ta">av Kristina Axén Olin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3006 av Kristina Axén Olin (M)</title>
          <idno type="rdwebb">H8023006</idno>
          <rs type="number">3006</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8023006/text</ref>
          <ref type="dokument_url_html">http://data.riksdagen.se/dokument/H8023006</ref>
          <ref type="dokumentstatus_url_xml">http://data.riksdagen.se/dokumentstatus/H8023006</ref>
          <ref type="docx">http://data.riksdagen.se/fil/454FA666-9874-4D50-9505-E14F898962DC</ref>
          <ref type="pdf">http://data.riksdagen.se/fil/3876CA72-7D41-486D-A49C-B57E618C6DA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6zRJXahqGgovNyBYKeUZ7D" type="signed"/>
        <correspContext corresp="i-6zRJXahqGgovNyBYKeUZ7D">
          <note type="signatory" corresp="i-ChDzdZDYwg4X9oGXyFy8Ta"/>
        </correspContext>
        <correspAction xml:id="i-9TrcYzyj4QKAyL4vDAwAn4" type="submitted">
          <date when="2020-10-06"/>
          <time when="11:44:02"/>
        </correspAction>
        <correspAction xml:id="i-K7hzfAjkSuewDXtE1Nzc97" type="reviewed">
          <date when="2020-10-06"/>
          <time when="12:04:09"/>
        </correspAction>
        <correspAction xml:id="i-QVx5MDUzW4ejaPevDXsZJF" type="referred">
          <date when="2020-10-14"/>
        </correspAction>
        <correspAction xml:id="i-3ekSSkGpQVfmJjCeRkaq1E" type="assigned">
          <date when="2021-09-03"/>
          <time when="12:47:07"/>
        </correspAction>
        <correspContext corresp="i-3ekSSkGpQVfmJjCeRkaq1E">
          <ref type="assignedTo">Civilutskottet</ref>
        </correspContext>
        <correspAction xml:id="i-2mPy99X17AmyqjDayE7C59" type="behandlas_i"/>
        <correspContext corresp="i-2mPy99X17AmyqjDayE7C59">
          <ref type="uppgift">2020/21:CU11</ref>
          <ref type="ref_dok_id">H801CU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU11</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3006 av Kristina Axén Olin (M)
          Tomträttsavgäld
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-T4urcLLuJtJeQoNYrJGjBK">
            Förslag till riksdagsbeslut
          </head>
          <list>
            <item xml:id="i-CSswHVvMU6EFmBkeRQEaaF" sortKey="Yrkande 1">
              Riksdagen ställer sig bakom det som anförs i motionen om tomträttsavgälder
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Fcc1F4bkfKSDa7NJSDLrdz" type="h1">
            Motivering
          </head>
          <p xml:id="i-QffDGi8iHYmFL8cuhxWLs4">
            Det nuvarande systemet för reglering av tomträttsavgälder har
            kritiserats under lång tid. De långa avtalsnivåerna leder till
            att innehavare av tomträtter kan få omfattande kostnads­ökningar
            när väl avgäldsnivåerna ska justeras. Därför beslutade alliansregeringen
            den 22 juni 2011 att tillkalla en särskild utredare med uppdrag
            att utreda vissa tomträtts- och arrendefrågor. Utredningen antog
            namnet Tomträtts- och arrendeutredningen och över­lämnade i oktober
            2012 delbetänkandet Tomträttsavgäld och friköp, SOU 2012:71.
          </p>
          <p xml:id="i-6YZW7Q5v92mN3sahmMuRcL">
            Delbetänkandet innehöll ett antal viktiga slutsatser som tyvärr
            aldrig genomfördes. Den mest relevanta av dessa, för att åstadkomma
            följsamhet mellan avgälden och mark­värdeutvecklingen, var att
            möjliggöra för en årlig indexuppräkning av avgäldsnivåerna för
            bostadshus. Detta förutsätter en ändring i jordabalken, som är
            den lagstiftning där tomträttsavgälderna regleras.
          </p>
          <p xml:id="i-W8gBoH8pLXNi6cXLU3iQgD">
            I Sverige finns idag omkring 65 000 tomträttsinnehavare. Dessa
            finns över hela landet, men den övervägande delen återfinns i
            storstadsregionerna och de flesta fastig­heter som är upplåtna
            med tomträtt ägs av kommunerna.
          </p>
          <p xml:id="i-QsrckU6VooMhLRRgymU8W6">
            Tomträtten infördes i Sverige år 1908 som en tidsbegränsad nyttjanderätt
            till fast egendom. Bestämmelserna om tomträttsavgälder regleras
            i jordabalken och har varit föremål för ett antal statliga översyner
            de senaste decennierna, dock utan något egentligt resultat. 1954
            reformerades reglerna, bland annat för att stärka tomträttens
            värde som kreditobjekt, tomträtten kom att utgöra en nyttjanderätt
            som uppläts på i princip obestämd tid. Sedan 1968 är avgäldsperioderna
            minst tio år.
          </p>
          <p xml:id="i-LEH9JybFyqGRQXMGZVFczy">
            Eftersom avtalstiden är så pass lång och inte följer den årliga
            inflationen och ökade markpriser blir en direkt följd av lagstiftningens
            utformning att tusentals hushåll varje år drabbas av omfattande
            höjningar när avtalen löper ut och avgälden justeras. Detta slår
            givetvis hårt mot hushållens ekonomi, såväl på landsbygden som
            i storstadsregionerna.
          </p>
          <p xml:id="i-Gj6mb7NXvxv7ozG92Stc9J">
            Ett aktuellt exempel är Stockholms stad, där Socialdemokraterna
            har beslutat om en chockhöjning av avgäldsnivåerna. En justering
            uppåt är befogat i Stockholm, men då avgäldsnivåerna legat stilla
            sedan 2004 och nu plötsligt bättre ska avspegla markvärdet så
            innebär det ett hårt slag mot tusentals stockholmares ekonomi.
          </p>
          <p xml:id="i-RtcH8ziZ4oDd8WEWWdrVT3">
            Beslutet om att justera avgäldsnivåerna i Stockholms stad innebär
            för en så kallad normlägenhet, en trerummare på 77 kvadratmeter,
            en maximal kostnadsökning mot­svarande 1 000 kronor per månad,
            totalt 12 000 kronor per år i flerbostadshus. Samma lägenhet kan
            även drabbas av en värdeminskning på över en halv miljon kronor.
            Det är stora summor för hushåll som redan fått höjningar av både
            kommunala och statliga in­komstskatter. För småhus innebär det
            en maximal höjning om 18 000 kronor per år. De nya nivåerna ska
            fasas in under fem år, för att sedan slå fullt ut efter tio år.
            För ny­upplåtelser gäller dock den högsta nivån redan från första
            året.
          </p>
          <p xml:id="i-LxnenAzKdR34dVf8Vi2MPH">
            Principiellt anser Moderaterna att avgäldsnivåerna bör avspegla
            markvärdena. Sam­tidigt måste vi ta hänsyn till hur bostadsmarknaden
            ser ut idag. Med reglerade hyror och ett stelbent tomträttsinstitut
            riskerar ett strikt marknadstänkande i ena änden att leda till
            stora skevheter i den andra.
          </p>
          <p xml:id="i-NRvWqFd4uKMgvW3xUKvW4v">
            Tomträttsavgälderna bestäms till ett belopp som i normalfallet
            är oförändrat under tidsperioder om tio eller tjugo år. Resultatet
            av detta blir att avgäldsnivåerna regleras upp till en betydligt
            högre nivå omkring vart tionde år, eftersom markvärdet stiger
            kraftigt.
          </p>
          <p xml:id="i-BPi8Jsydj9rT8f3W5BvbRn">
            Den borgerliga regeringen lät, som nämnts ovan, en särskild utredare
            utreda tomt­rättsfrågan. Detta resulterade i ett förslag om att
            skapa möjlighet till en årlig index­uppräkning av avgäldsnivåerna
            för att åstadkomma följsamhet mellan avgälden och markvärdeutvecklingen.
            Förslaget innebar förutsägbarhet men genomfördes aldrig.
          </p>
          <p xml:id="i-J1Ht2ALur4E3e86rst18us">
            För att skapa ekonomisk trygghet för de hushåll som har boende
            på tomträttsmark behöver lagstiftningen ändras på så vis att en
            årlig indexuppräkning av avgäldsnivåerna möjliggörs. Tomträttsutredningen
            föreslog därtill ett avgäldstak för bostadstomträtter. Dessa möjligheter
            finns inte med dagens lagstiftning, vilket gör att det i praktiken
            alltid kommer att handla om en omfattande höjning varje gång avgäldsnivån
            ska regleras. För att nå robusthet och transparens krävs en ändring
            i jordabalken så att en årlig index­uppräkning tillåts för bostäder.
            Bara så kan tomträttsinnehavarna ges den långsiktighet och trygghet
            som de förtjänar samtidigt som en långsiktigt ansvarsfull utveckling
            av tomträttsavgälderna säkerställs.
          </p>
          <p xml:id="i-UNC5sAtYfLRDH52ijA5Sm7">
            Regeringen måste nu omgående återuppta arbetet och lägga fram
            en proposition utifrån de åtgärder som föreslås i delbetänkandet
            Tomträttsavgäld och friköp, SOU 2012:71 med bäring på årlig indexuppräkning
            av avgäldsnivån för bostadshus.
          </p>
        </div>
        <div type="motSignatures">
          <list>
            <item xml:id="i-DmjGP5PfVXjAFULhAxUWVg">
              Kristina Axén Olin (M)
            </item>
          </list>
        </div>
      </div>
    </body>
  </text>
</TEI>
