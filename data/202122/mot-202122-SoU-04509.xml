<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04509">
  <teiHeader>
    <fileDesc>
      <titleStmt>
        <title>med anledning av prop. 2021/22:178 Barnets bästa när vård enligt LVU upphör – lex lilla hjärtat</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4509 av Maj Karlsson m.fl. (V)</title>
          <idno type="rdwebb">H9024509</idno>
          <rs type="number">4509</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024509/text</ref>
          <ref type="dokument_url_html">http://data.riksdagen.se/dokument/H9024509</ref>
          <ref type="dokumentstatus_url_xml">http://data.riksdagen.se/dokumentstatus/H9024509</ref>
          <ref type="docx">http://data.riksdagen.se/fil/156214C2-CADA-4DC1-AC49-D1A99509F406</ref>
          <ref type="pdf">http://data.riksdagen.se/fil/5AE6E2A9-1E1E-4588-B49B-26F94EA96930</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WvHk8KpM1B1dfSUhSGAZ6G" type="basedOn"/>
        <correspContext corresp="i-WvHk8KpM1B1dfSUhSGAZ6G">
          <ref>Proposition 2021/22:178</ref>
        </correspContext>
        <correspAction xml:id="i-FjUB7F7i9T5ofQ67QAMF82" type="signed"/>
        <correspContext corresp="i-FjUB7F7i9T5ofQ67QAMF82">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-HbehzNGTL51tCw9MXH1Bzy" type="submitted">
          <date when="2022-04-05"/>
          <time when="11:51:54"/>
        </correspAction>
        <correspAction xml:id="i-BDgoMRmkyLBa7qCXsYNAVt" type="reviewed">
          <date when="2022-04-26"/>
          <time when="17:19:59"/>
        </correspAction>
        <correspAction xml:id="i-35eP2b7Z7pv4RwsTcN8r8o" type="dismissed">
          <date when="2022-04-27"/>
        </correspAction>
        <correspAction xml:id="i-RevhpVW2HwuqJeGktHETZm" type="referred">
          <date when="2022-04-28"/>
        </correspAction>
        <correspAction xml:id="i-J6zvwhSAU3bTcpYcMahRPD" type="assigned">
          <date when="2022-10-12"/>
          <time when="11:35:50"/>
        </correspAction>
        <correspContext corresp="i-J6zvwhSAU3bTcpYcMahRPD">
          <ref type="assignedTo">Socialutskottet</ref>
        </correspContext>
        <correspAction xml:id="i-J3xJj5SHdtYf2LMyfGCALa" type="behandlas_i"/>
        <correspContext corresp="i-J3xJj5SHdtYf2LMyfGCALa">
          <ref type="uppgift">2021/22:SoU33</ref>
          <ref type="ref_dok_id">H901SoU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU33</ref>
          <ref type="ref_dok_titel">Barnets bästa när vård enligt LVU upphör - lex lilla hjärtat</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EELS8LPF34M6Gs2zSHaHpK" type="motHeader">
        <div xml:id="i-Tq2y9JH9sgoZEPzHWR3Te" type="motTitle">
          Motion till riksdagen 2021/22:4509 av Maj Karlsson m.fl. (V)
          med anledning av prop. 2021/22:178 Barnets bästa när vård enligt
          LVU upphör – lex lilla hjärtat
        </div>
      </div>
      <div xml:id="i-TZ18rDuTxKqXojQKfAc9w7" type="motBody">
        <div xml:id="i-YciXm7MeigYKJe4VyWJJ2" type="motProposal" subtype="förslag">
          <head xml:id="i-CV8PVH4RbyvCD3Y8hQsrZV">
            1 Förslag till riksdagsbeslut
          </head>
          <list xml:id="i-LVWRjaEVXAzR5Bs35dzDx4" style="ol">
            <item xml:id="i-PdxStD7ECeUgTUodnGGFrf">
              Riksdagen ställer sig bakom det som anförs i motionen om att
              regeringen bör vidta åtgärder för att genomföra ändringar i lagstiftningen
              i enlighet med de förslag som framförts om att införa barnets
              bästa som eget rekvisit, och detta tillkännager riksdagen för
              regeringen.
            </item>
            <item xml:id="i-DZvZytZFpEC9o4xZ8azhdC">
              Riksdagen ställer sig bakom det som anförs i motionen om att
              regeringen i lagtext bör utveckla och förtydliga innebörden av
              varaktig och genomgripande förändring och hur barnets inställning
              ska tas i beaktande vid bedömning av vårdens upphörande, och detta
              tillkännager riksdagen för regeringen.
            </item>
            <item xml:id="i-TwueD9Vd2NxNVVkajtwrR6">
              Riksdagen ställer sig bakom det som anförs i motionen om flyttningsförbud
              och tillkännager detta för regeringen.
            </item>
            <item xml:id="i-9tTPcdBgrT3HjHDNLczS4o">
              Riksdagen ställer sig bakom det som anförs i motionen om att
              regeringen bör tillföra resurser för att socialtjänsten ska arbeta
              för återflytt, där barnets bästa tas i beaktande och dess behov
              av stöd och omsorg tillgodoses, och tillkännager detta för regeringen.
            </item>
            <item xml:id="i-F5W6A2D1wJrExpHS68kTwG">
              Riksdagen ställer sig bakom det som anförs i motionen om att
              regeringen bör tillföra resurser för att socialtjänsten ska kunna
              fullgöra sitt uppdrag att göra en noggrann uppföljning och bedömning
              av barnets skydd och säkerhet, efter att vården upphört, och tillkännager
              detta för regeringen.
            </item>
            <item xml:id="i-GNBj5sSt9wR58tXEezFVL2">
              Riksdagen ställer sig bakom det som anförs i motionen om att
              regeringen bör ge en lämplig myndighet i uppdrag att ange särskilda
              riktlinjer i syfte att ge stöd åt föräldrar som vill uppnå drogfrihet,
              och detta tillkännager riksdagen för regeringen.
            </item>
            <item xml:id="i-2pxKHb4aruEnyoCjFqS3uQ">
              Riksdagen ställer sig bakom det som anförs i motionen om att
              regeringen bör ge en lämplig myndighet i uppdrag att utforma ett
              särskilt riktat stöd till föräldrar som behöver vidmakthålla uppnådd
              drogfrihet, och detta tillkännager riksdagen för regeringen.
            </item>
            <item xml:id="i-4f1kyVKeVAUNDo7m2QyXyU">
              Riksdagen ställer sig bakom det som anförs i motionen om att
              regeringen bör utreda frågan om hur drogtesterna ska gå till ytterligare
              och tillkännager detta för regeringen.
            </item>
          </list>
        </div>
        <div xml:id="i-K1DdQtb9JxUXgWzVStF3n3" type="motContent">
          <head xml:id="i-BJcoTPCz7vN2EaVr9iQkyJ" type="h1">
            2 Inledning
          </head>
          <p xml:id="i-8hedmsYH7F3B1KKxfEdp6i">
            Socialtjänstens barn- och ungdomsvård utgör en stor del av kommunernas
            individ- och familjeomsorg där situationen är ansträngd och de
            ekonomiska resurserna små.
          </p>
          <p xml:id="i-9tinPxonRUHwTnw3pRFJ1M">
            Vänsterpartiet anser att socialtjänsten ska ha de resurser som
            krävs för att fullgöra sina skyldigheter, både beträffande att
            genomföra utredningar och att följa upp insatser och framför allt
            placeringar och sist, men inte minst, att ha tid att etablera
            kontakt och prata med barn och unga. Familjehemsvården är ett
            område som särskilt behöver utvecklas.
          </p>
          <p xml:id="i-QkeZ1KdKgwYxsMmidU5w4a">
            Vänsterpartiet anser att familjehemsvård ska bedrivas i offentlig
            regi utan vinst­intressen, men att ha ansvar för ett placerat
            barns uppväxt kräver utbildning och stöd från socialtjänsten,
            som ju har det yttersta ansvaret. Det är viktigt att familjehemsvården
            får kontinuerlig kompetensutveckling från kommunerna och mer frekvent
            uppföljning behövs, men även stödet till föräldrar vars barn är
            placerade av socialtjänsten behöver stärkas och utvecklas.
          </p>
          <p xml:id="i-F3rxHxfuhmYPE3GqnbjXwj">
            Enligt de förslag som nu framförs i propositionen Barnets bästa
            när vård enligt LVU upphör – lex lilla hjärtat (prop. 2021/22:178
            ) ska socialnämnden inte kunna besluta att vården ska upphöra
            förrän de omständigheter som föranlett vården har förändrats på
            ett varaktigt och genomgripande sätt, och socialnämnden ska bli
            skyldig att i vissa situatio­ner överväga om det finns skäl att
            ansöka om flyttningsförbud, skyldigheten för social­nämnden att
            överväga vårdnadsöverflyttning tidigareläggs och skyldighet införs
            för socialnämnden att göra uppföljning efter att vård enligt LVU
            har upphört. Vidare införs en skyldighet för socialnämnden att,
            om det finns anledning, kontrollera föräldrars och vårdnadshavares
            missbruk.
          </p>
          <p xml:id="i-JFvgQLB6MNdkRtg3x7Y4cX">
            För Vänsterpartiet blir det märkligt att ens ta ställning till
            dessa förslag när frågan om barnets bästa som ett självständigt
            rekvisit lämnas helt utanför. Vi har tidigare anfört i motionen
            LVU bör bli en heltäckande rättighetslagstiftning (mot. 2019/20:217)
            att reger­ingen borde ta fram lagförslag på hur LVU kan bli en
            heltäckande rättighetslagstiftning. Att tvångsomhänderta barn
            och unga är ett stort ingrepp i en persons liv, men ibland nödvändigt
            ur en skyddsaspekt då barn och unga har rätt till omvårdnad och
            trygghet och ska skyddas från alla former av våld och vanvård.
            År 2015 kom slutbetänkandet Barns och ungas rätt vid tvångsvård
            – Förslag till ny LVU (SOU 2015:71) om att stärka barnrättsperspektivet
            och rättssäkerheten för de barn och unga som måste tvångsvårdas
            enligt LVU. Utredningen kom fram till att barnen inom den sociala
            barnavården måste ha rätt till en säker, trygg och kvalitativ
            vård som ska ges med omtanke, bygga på re­spekt och ges utifrån
            en helhetssyn. Förslagen innebar ett nytt förhållningssätt till
            barns rättigheter i lagstiftningen och lyfte även att det av rättssäkerhetsskäl
            är viktigt att en lag som reglerar så ingripande åtgärder som
            tvångsvård har en tydlig, begriplig och pedago­gisk struktur.
          </p>
          <p xml:id="i-SezDBDkoySriYj3h32fAuJ">
            Att regeringen haft så lång tid på sig men valt att inte tidigare
            agera och inte nu heller tar ställning till denna fråga är anmärkningsvärt.
            Detta särskilt utifrån att social­utskottet har en vilja att införa
            den här formen av eget rekvisit för barn och samtidigt har lämnat
            ett utredningsuppdrag
            <ref xml:id="i-VLc7d2TUSoaw8TefadE3YW" target="i-B4RFkB18hdY6PR52ico3gV">
              [1]
            </ref>
            med syfte att göra en fördjupad analys av det förslag som utredningen
            om tvångsvård för barn och unga lämnade i sitt slutbetänkande
            <ref xml:id="i-NjazhAwP7LpBfGGSVK5C5m" target="i-VkJbv8o2gJf8vAAxk5HRkF">
              [2]
            </ref>
            för vilken utredaren nyligen presenterade sina förslag
            <ref xml:id="i-KD8VpbHJPYwWoemCSbdWBi" target="i-GAuM9t8xjEv4xeQi4mtQCF">
              [3]
            </ref>
            .
          </p>
          <p xml:id="i-BXVLzSyDB8fcyWUv8LZTPt">
            Detta är i synnerhet viktigt att påpeka då beslut enligt LVU
            faktiskt rör ett betydande antal barn. Brister i hemmiljö är den
            vanligaste grunden och år 2020 var 6 667 barn placerade enligt
            LVU
            <ref xml:id="i-C6wWfRxzjpqswRazvdUVs9" target="i-FqQfUuaU5CdzFAJtufAGpj">
              [4]
            </ref>
            .
          </p>
          <p xml:id="i-VmEvJyKwUxnHxrkAGjAoct">
            Regeringen bemöter förvisso en del av de förslag som vi anför
            i denna motion i pro­positionen och det pågår ett flertal utredningar
            i syfte att vidta åtgärder för förbättringar inom området, men
            vi anser ändå att vissa frågor är värda att lyfta.
          </p>
          <p xml:id="i-6QJqB14aZe9Tgn1cXW5WLV">
            För Vänsterpartiet är det viktigt att vara tydliga i vårt budskap
            med att vi alltid tar barnets parti, i det avseendet går varken
            föräldrars eller placeringsfamiljers behov före.
          </p>
          <head xml:id="i-N79mQ9ozVuorgxRHH9w3dJ" type="h1">
            3 Barnets bästa som eget rekvisit
          </head>
          <p xml:id="i-JX8DTBNnf2pTfAmbjHnyd3">
            För Vänsterpartiet blir det som ovan nämnts inledningsvis svårt
            att ta ställning till förslagen i propositionen när själva grundfrågan
            inte finns med. Vi vill därför särskilt lyfta detta.
          </p>
          <p xml:id="i-F2seRKSuX5bb9bTLVjvvmJ">
            Det anges att frågan om barnets bästa som ett eget rekvisit övervägts,
            men enligt utredaren blir det rättsosäkert om en domstols eller
            socialnämnds uppfattning om vad som är bäst för det enskilda barnet
            får avgöra om tvångsvården ska fortsätta. Vi instäm­mer i att
            frågan är komplex men menar att det visst kan genomföras rättssäkert
            och att tydligt formulerade förslag för detta finns i SOU 2015:71.
            En övervägande del av remiss­instanserna ställde sig även positiva
            till förslagen i den utredningen kring denna fråga, vilket gör
            det ännu mer anmärkningsvärt att regeringen inte har hanterat
            och försökt arbeta in detta i lagförslaget utan bara nöjt sig
            med att konstatera svårigheten.
          </p>
          <p xml:id="i-3TPo4zAh9UoQtRqfY36Kk5">
            För Vänsterpartiet räcker inte detta utifrån frågans art och
            dignitet. För barn och unga i samhällets vård, dvs. för dem som
            samhället äger ansvaret att vårda, ge omsorg och företräda måste
            det ges möjlighet till tryggare, bättre och mer jämlika livsvillkor.
          </p>
          <p xml:id="i-Aq1vHTMteaWF5WDwet69Yt">
            Regeringen bör vidta åtgärder för att genomföra ändringar i lagstiftningen
            i enlighet med de förslag som framförts om att införa barnets
            bästa som eget rekvisit. Detta bör riksdagen ställa sig bakom
            och ge regeringen till känna.
          </p>
          <head xml:id="i-WaVBpVtH84XQfrSUzNLJkt" type="h1">
            4 Förändrade omständigheter
          </head>
          <p xml:id="i-93Wty5JTfWxDQH9nhuvnvt">
            Enligt regeringens förslag ska socialnämnden inte få besluta
            att vården ska upphöra förrän de omständigheter som föranleder
            vården har förändrats på ett varaktigt och genomgripande sätt.
          </p>
          <p xml:id="i-P5X5z3rMD97NtPqSGsidVc">
            Vänsterpartiet instämmer förstås i att de brister som föranlett
            beslut om LVU inte längre ska föreligga när bedömning om vårdens
            upphörande ska göras och beslut fattas. Förslaget riskerar dock
            att lägga fokus på vårdnadshavarens specifika omsorgsbrister vid
            tiden när vården inleddes, i stället för att en helhetsbedömning
            i det enskilda fallet görs. Detta skulle kunna medföra en viss
            stelbenthet i bedömningen och risk kan finnas att andra faktorer
            som inte varit kända tidigare eller annat som uppstått efter hand,
            missas. En sådan bestämmelse skulle även kunna bidra till att
            fokus flyttas från en helhets­bedömning av barnets situation och
            behov, till att i ett avsmalnat perspektiv se till de förändringar
            som vårdnadshavaren ska och kan visa har skett. Det kan försvaga
            barnets ställning och att barnets bästa vid upphörande av vård
            enligt LVU inte beaktas utifrån ett helhetsperspektiv.
          </p>
          <p xml:id="i-SxaJJyEGTYz8QiSFnZtjfe">
            Det är dock viktigt att föräldrar ges en rimlig chans att vidta
            åtgärder för att göra nödvändiga förändringar. Det förutsätter
            en tydlighet från socialtjänstens sida i vad dess oro består och
            vilken skillnad de behöver se för att oron ska minska. Om förändring
            ska kunna påvisas kan inte finnas utrymme för godtycke. Regeringen
            menar att det i lag är viktigt att lyfta fram vad som krävs för
            att en förändring ska kunna ligga till grund för vårdens upphörande,
            men för Vänsterpartiet vore det önskvärt om detta ytterligare
            ut­vecklades. Genom en tydligare anvisning om vad som utgör en
            varaktig och genom­gripande förändring, vilka kriterier som måste
            vara uppfyllda, hur rekvisiten ska tolkas och hur bedömningarna
            ska göras minskar utrymmet för otydlighet och subjektiva be­dömningar.
            Det är dessutom av största vikt med ett förtydligande av hur barnets
            egen inställning i samband med avslutande av vård enligt LVU ska
            vägas in och beaktas. Barnets inställning måste finnas med och
            innefattas som en viktig del för att göra be­dömningen.
          </p>
          <p xml:id="i-JHbANwyixAeorzFrYPrYBp">
            Regeringen bör utveckla och förtydliga innebörden av varaktig
            och genomgripande förändring och hur barnets inställning ska tas
            i beaktande vid bedömning av vårdens upphörande. Detta bör riksdagen
            ställa sig bakom och ge regeringen till känna.
          </p>
          <head xml:id="i-JaMks52ZSPpRaKr4bGd3iU" type="h1">
            5 Flyttningsförbud
          </head>
          <p xml:id="i-DWYecd8RxFMsDLam5KqhKM">
            Enligt regeringens förslag ska en skyldighet införas för socialnämnden
            att vid prövning om vården ska upphöra också särskilt överväga
            om det finns skäl att ansöka om flytt­ningsförbud. Förslaget innebär
            egentligen inte någon förändring jämfört med vad som gäller i
            dag då bestämmelsen om flyttningsförbud har funnits länge i svensk
            lagstiftning. Det finns med andra ord redan en möjlighet, men
            ingen skyldighet att överväga ansökan om flyttningsförbud.
          </p>
          <p xml:id="i-BdU8vU5c5nJ5pvwC6me2od">
            Dock framgår att socialnämnderna inte överväger frågan om flyttningsförbud
            i den utsträckning som nuvarande lagstiftning ger utrymme för.
            Enligt regeringen kan en tydlig lagstiftning om socialnämndens
            ansvar i det här avseendet bidra till att social­nämnden överväger
            frågan om flyttningsförbud i högre grad, att fler fall kan prövas
            av domstol och att flyttningsförbud kan komma till stånd i fler
            fall där förutsättningarna är uppfyllda, vilket enligt regeringen
            skulle öka tryggheten för fler placerade barn. Här skiljer sig
            dock regeringens uppfattning från samtliga barnrättsorganisationer
            och även flera av övriga remissinstanser. Till exempel framför
            Barnrättsbyrån, föreningen Maskrosbarn och Rädda Barnen att ett
            beslut om flyttningsförbud tvärtom kan skapa otrygghet och oförutsägbarhet
            och både Bris och Barnombudsmannen menar att flytt­ningsförbud
            inte ska användas för att tillförsäkra barnet en fortsatt placering.
            En analys av varför socialnämnderna inte redan i dag, trots att
            möjlighet finns, överväger frågan om flyttningsförbud är något
            som samtliga barnrättsorganisationer efterfrågar och som även
            Vänsterpartiet instämmer i.
          </p>
          <p xml:id="i-4oMx4X127peBAi1Pa8zcfX">
            För Vänsterpartiet framstår det som en bättre lösning att, i
            likhet med vad t.ex. Barn­rättsbyrån anser, ett rekvisit om barnets
            bästa, inklusive delaktighet för barnet, hade fått större genomslag
            i hela processen och att flyttningsförbudet tas bort som institut.
            De övervägningar som i dag görs i samband med flyttningsförbud
            kan i stället inkluderas i bedömningen av om tvångsvården ska
            avslutas eller inte. Regeringens förslag bidrar till en oklar
            situation för såväl barn, socialtjänst, vårdnadshavare som familjehem.
            Barnen kan dessutom hamna i en situation då de fortsatt bor kvar
            i familjehem men endast med flyttningsförbud som stöd, vilket
            leder till än mer otrygghet. Detta resonemang styrks även av övriga
            barnrättsförespråkare. Bris anser att förslaget inte utgår från
            ett barn­rättsperspektiv och att det inte stärker barnets behov
            av stabilitet, förutsägbarhet och trygghet och att flyttningsförbud
            inte ska användas för att tillförsäkra barnet en fortsatt placering.
            Vidare menar föreningen Maskrosbarn att flyttningsförbud kan skapa
            otrygg­het och oförutsägbarhet och att förslaget riskerar att
            leda till att fler barn lever i oförut­sägbarhet. Enligt Rädda
            Barnen skapar ett flyttningsförbud otrygghet och osäkerhet och
            även de anser att flyttningsförbud som institut bör tas bort.
          </p>
          <p xml:id="i-Dr77tLDP8HD4UQLwYe5eu9">
            Det som har anförts ovan bör riksdagen ställa sig bakom och ge
            regeringen till känna.
          </p>
          <p xml:id="i-8khAhQNpRwVDRS7Ru9tuay">
            Vänsterpartiet instämmer i att det finns problem och svåra frågeställningar
            förknip­pade med barns återflytt till sina föräldrar efter placering,
            men liksom Barnombuds­mannen beskriver har utredningen inte i
            tillräckligt hög grad utrett och analyserat konsekvenserna av
            förslaget och om just flyttningsförbud är lämpligt eller tillräckligt
            för att lösa de problem som finns. Barnombudsmannen menar också
            att det inte förs några resonemang kring att en situation kan
            uppstå där det fattas beslut om flyttnings­förbud och skälen väntas
            bestå under en längre tid, samtidigt som förutsättningar saknas
            för att genomföra en vårdnadsöverflytt. En sådan situation innebär
            vare sig trygghet, stabilitet eller förutsägbarhet för ett barn.
          </p>
          <p xml:id="i-5F1wwYTCdx3bvqpmUtRQEs">
            Enligt lagtexten ska socialnämnden noga förbereda den unges återförening
            med den eller dem som har vårdnaden om honom eller henne. I förarbetena
            till bestämmelsen anges att det är en viktig uppgift för socialnämnden
            att verka för att en återgång till hemmet kan ske och att den
            blir så smidig som möjligt. En av förutsättningarna för att barnet
            ska kunna återförenas med sina föräldrar är att kontakten dem
            emellan varit god under placeringstiden. Socialnämnden bör därför
            på olika sätt medverka till att kontakt­en mellan barn och föräldrar
            upprätthålls under vårdtiden.
          </p>
          <p xml:id="i-KdKPt9W3spY6rHVChfjtbj">
            Förutsättningarna för återflytt bör med andra ord undersökas
            tidigt och kontinuerligt och processen behöver planeras i god
            tid i syfte att skapa trygghet och förutsägbarhet för barnet.
            Det kan innebära att både föräldrar, barn och familjehem behöver
            omfattande stödinsatser under lång tid. Stödinsatser kan t.ex.
            vara föräldrautbildning och samtals­stöd till föräldrar men även
            övrigt nätverk för att de förändringar som behandlingen förväntas
            medföra ska kunna vidmakthållas när barnet eller den unge återvänder
            till hemmet
            <ref xml:id="i-6VkbdzFRmYfxkSUzJUhRaM" target="i-UtqHGLm4cxwELHzpNwBjfQ">
              [5]
            </ref>
            . Det angavs redan 2015 i utredningen Barns och ungas rätt vid
            tvångsvård – förslag till ny LVU att det är särskilt viktigt ur
            ett barnperspektiv att stödet till föräldrar förbättras. Ett aktivt
            arbete från socialtjänsten med att göra föräldrarna delaktiga
            i vården och utveckla föräldraskapet har stor betydelse för barnets
            trygghet och stabilitet. Oavsett om barnet ska bo hos sin biologiska
            familj eller inte så kommer föräldrarnas mående att starkt påverka
            barnens mående. Socialtjänstens medverkan, närvaro och till­gänglighet
            är alltså här av största vikt för att det ska bli så bra som möjligt.
            Men med tanke på den höga arbetsbelastning som redan råder behöver
            särskilda resurser tillföras för detta ändamål.
          </p>
          <p xml:id="i-GGB5V3hYRsS3PJ4fHqMgvu">
            Regeringen bör tillföra resurser för att socialtjänsten ska arbeta
            för återflytt, där barnets bästa tas i beaktande och dess behov
            av stöd och omsorg tillgodoses. Detta bör riksdagen ställa sig
            bakom och ge regeringen till känna.
          </p>
          <head xml:id="i-85PwRKWYu2ctis7F25YL5i" type="h1">
            6 Vårdnadsöverflytt
          </head>
          <p xml:id="i-79y84dbQ6d1UyvWew5Vwu3">
            Enligt regeringens förslag ska den skyldighet som socialnämnden
            har att särskilt över­väga om det finns skäl att ansöka om överflyttning
            av vårdnaden tidigareläggas. Frågan ska särskilt övervägas när
            barnet har varit placerat i samma familjehem under två år, i stället
            för som nu under tre år. Sedan ett år tillbaka finns även en skyldighet
            att efter tre år årligen överväga igen om det finns skäl att ansöka
            om överflyttning av vårdnaden.
          </p>
          <p xml:id="i-eQxdG1dDp2rkyKkKj92Ph">
            Flera remissinstanser har framfört kritik utifrån att lagstiftningens
            intentioner anger att en återförening mellan barn och föräldrar
            ska ske när syftet med vården uppnåtts och därför inte längre
            behövs. Till detta hör även frågan om hur förslaget om två år
            i stället för tre förhåller sig till rekvisitet att barnet stadigvarande
            ska ha vårdats och fostrats i ett annat hem än i föräldrahemmet
            för att vårdnaden ska flyttas över. Detta bör enligt vissa belysas
            mer i det fortsatta lagstiftningsarbetet. Andra invändningar framförs
            t.ex. av Socialstyrelsen som påpekar att det finns en risk att
            förslaget medför att äldre barn kan hamna i en lojalitetskonflikt
            om barnet redan efter en kortare tid, dvs. två år, i familje­hem
            behöver delta i en process kring en eventuell vårdnadsöverflytt.
            Socialstyrelsen efterlyser också en analys av vilka konsekvenser
            förslaget kan få för vårdnadshavarnas motivation till att ta emot
            frivilligt stöd och utvecklas i sitt föräldraskap.
          </p>
          <p xml:id="i-M5Gj6dU97jjzLxfaQi6QKm">
            Här vill Vänsterpartiet lyfta aspekten av att förändring kan
            ta tid. För föräldrar med missbruksproblem och beroende kan två
            år vara i kortaste laget för att åstadkomma nöd­vändig förändring.
            Även om de själva vill och är motiverade till att ta emot hjälp,
            är det ofta ett s.k. nålsöga att komma igenom för att få vård
            samt att det är långa väntetider för att få behandlingsinsatser.
            Även för de mammor som varit utsatta för våld i nära relation
            och av den anledningen inte kunnat ta sitt föräldraansvar fullt
            ut, krävs det ofta längre tid för att förändring ska ske. De kan
            ha brutits ned under lång tid och ha behov av att återskapa och
            bygga upp sin egen person i första hand för att sedan gå vidare
            och arbeta med sitt föräldraskap, och dessa processer kan ta tid.
            En annan aspekt är att det sedan tidigare är känt att många familjehemsföräldrar
            faktiskt inte vill överta vårdnaden. Skälen kan vara att barnet
            förlorar insatser från socialtjänsten som endast erbjuds barn
            som är familjehemsplacerade, t.ex. insatser för skolgång, och
            att familjehemmet förlorar sin handledning samtidigt som de kan
            bli part i framtida vårdnadstvister. Att bara utgå från att en
            kortare tidsperiod skulle utgöra trygghet för ett placerat barn
            blir därför fel och det finns också risk att förslaget kan komma
            att påverka möjligheten att rekrytera framtida familjehem. Även
            det faktum att socialnämnden under samma tidsperiod som de ska
            arbeta för en återförening skulle bli tvungen att utreda förutsättningarna
            för att frånta föräldrarna vårdnaden om barnet, kan innebära problem.
            Varför familjehem tackar nej till att bli vårdnadshavare samt
            vilket stöd som skulle kunna behövas är frågor som skulle behöva
            utredas vidare, enligt flera remissinstanser, som saknar en djupare
            analys av anledningarna till att institutet vårdnadsöverflyttning
            inte används i större utsträckning.
          </p>
          <p xml:id="i-YS2HaDEXe1wCnXXg3qcJqu">
            För Vänsterpartiet är det viktigt att framhålla att utgångspunkten
            bör vara att barnets bästa är att få växa upp hos sina föräldrar,
            om det är möjligt. Men när en bedömning ska göras om ett barn
            ska återförenas med sin ursprungsfamilj eller inte, ska barnets
            åsikt, mående och hälsa vara avgörande faktorer. I de fall barnet
            har bott i familjehem en längre tid och rotat sig där bör barnets
            bästa vara utslagsgivande för om vården i familjehemmet ska upphöra
            eller inte. För att göra en sådan prövning möjlig måste bestämmelsen
            om barnets bästa kunna prövas som ett självständigt rekvisit,
            vilket vi även angett som yrkande inledningsvis i denna motion.
          </p>
          <head xml:id="i-7G8RnnaUXomRL6t2KQE3J3" type="h1">
            7 Uppföljning
          </head>
          <p xml:id="i-JxVv4g9Tgbwy9eVzDDLG5X">
            Regeringens förslag om att utöka tiden för möjlighet till uppföljning
            från två månader till sex månader är enligt vissa en förbättring
            som leder till ökad kontroll och trygghet för barnet, medan andra
            menar att även denna tidsperiod skulle vara för kort och i stället
            förordar att uppföljning skulle vara möjlig ännu längre tid, upp
            till ett år efter att vården har upphört.
          </p>
          <p xml:id="i-As1jomAf8P9at8JJ5ZqNCN">
            En uppföljning av ett barns situation efter avslutad vård innebär
            en inskränkning av både vårdnadshavarens och barnets rätt till
            privat- och familjeliv enligt Europakonven­tionen. Regeringen
            för i propositionen ett resonemang om att kontroll i form av upp­följning
            innebär en inskränkning av föräldrars och barns personliga integritet
            men bedömer att förslaget är förenligt med både proportionalitetsprincipen
            och behovs­principen.
          </p>
          <p xml:id="i-BSiZcBTzpbd8Safdo6auX2">
            Frågan som Vänsterpartiet ställer sig är vilka konsekvenser det
            faktiskt blir för familjerna samt om själva tidsaspekten verkligen
            är det viktiga. Detta utifrån att föräldrar som är ”under lupp”
            kan uppleva en stark press att inte få göra något fel alls ens
            inom ramen för det som anses ”normalt” eller ”tillräckligt gott”
            föräldraskap, dvs. inte av sådan karaktär att det kan skada barnet,
            och att det i sin tur kan undergräva såväl frihet och mandat att
            ta sitt föräldraansvar. Men även med tanke på att innehållet i
            upp­följningen måste vara viktigare än tidsperioden. För att kunna
            genomföra en noggrann uppföljning som på riktigt besvarar frågeställningar
            som kan ligga till grund för bedöm­ning av barnets behov, krävs
            förutsättningar för dem som ska utföra uppföljningen, både i form
            av tydliga anvisningar för innehållet men även att tillräckligt
            med tid och utrym­me ges. I den värld som socialsekreterare lever
            är detta bristvara och därför blir frågan om behov av ökade resurser
            aktuell att lyfta även i detta sammanhang. Även den höga personalomsättningen
            inom socialtjänsten är en försvårande omständighet. En uppfölj­ning
            av barnets situation och familjens förändrade förhållanden kräver
            kontinuitet i kontakten och god relation baserad på förtroende
            och tillit, mellan barnet, föräldrarna och socialsekreteraren.
          </p>
          <p xml:id="i-WhP4yJa8mALeWQih2nHnkJ">
            Regeringen bör tillföra resurser för att socialtjänsten ska kunna
            fullgöra sitt uppdrag att göra en noggrann uppföljning och bedömning
            av barnets skydd och säkerhet, efter att vården upphört. Detta
            bör riksdagen ställa sig bakom och ge regeringen till känna.
          </p>
          <head xml:id="i-JTJfXZGb45Nr2H6cU2PzKL" type="h2">
            7.1 Drogtest
          </head>
          <p xml:id="i-YWWP5j5nZgHyBx27hz2D4o">
            När barn vårdas enligt LVU på grund av att deras föräldrar brister
            i förmåga med anled­ning av eget missbruk och barnet ska ha umgänge
            med dem är det viktigt att social­nämnden kan försäkra sig om
            att detta kan ske på ett tryggt och säkert sätt. Om det finns
            misstankar om eller oro för att föräldrarna vid umgänget är påverkade
            av droger har socialnämnden möjlighet att besluta hur umgänget
            ska utformas och eventuellt begränsas. Det kan innebära att umgänget
            ställs in helt eller delvis eller att en särskilt utsedd stödperson
            närvarar. Det finns dock ingen reglering som i dag möjliggör för
            socialnämnden att fatta beslut om att föräldrarna ska lämna drogtest.
          </p>
          <p xml:id="i-X3E3xA7GxjUVDH9FjxEFuN">
            Regeringens bedömning är att det finns behov av att ge socialnämnden
            befogenhet att besluta att en vårdnadshavare eller en förälder
            till barn som vårdas enligt lagen med särskilda bestämmelser om
            vård av unga ska lämna drogtest inför umgänge. Det finns även
            behov av att ge socialnämnden befogenhet att besluta att en vårdnadshavare
            ska lämna drogtest inför prövning av om sådan vård ska upphöra.
            Socialnämnden bör där­emot inte ges befogenhet att besluta att
            vårdnadshavare ska lämna drogtest efter tvångs­vårdens upphörande.
          </p>
          <p xml:id="i-Dg24mKhuvSXG73gP6SNqxm">
            Det förekommer redan i dag att socialnämnden träffar överenskommelser
            med föräldrar om att på frivillig väg lämna drogtest, både inför
            prövningen av om vård enligt LVU ska upphöra och inför umgänge.
            I de fall tveksamhet finns kring förälderns drog­frihet torde
            det behöva ingå i bedömningen av dennes föräldraförmåga och vara
            något som öppet diskuteras mellan socialtjänsten och föräldrarna.
            Öppenheten är väldigt viktig också för att de föräldrar som vill
            ha stöd för att uppnå drogfrihet faktiskt vågar be om det och
            att insatser kan ges.
          </p>
          <p xml:id="i-93fKqjqP22SiVetW9ZaSNt">
            Regeringen bör uppdra åt lämplig myndighet att ange särskilda
            riktlinjer i syfte att ge stöd åt föräldrar som vill uppnå drogfrihet.
            Detta bör riksdagen ställa sig bakom och ge regeringen till känna.
          </p>
          <p xml:id="i-NZkPym83H824RqF48iHUmD">
            Angående det regeringen föreslår, att socialnämnden inte ska
            kunna begära drogtest efter att vården upphört, har kritik framförts
            i form av att försäkran måste kunna göras om barnets långsiktiga
            skydd och trygghet. Vissa, t.ex. Barnombudsmannen, påpekar att
            den första tiden efter det att vården har upphört kan innebära
            stora förändringar som kan medföra påfrestningar för både barn
            och föräldrar, vilket skulle kunna innebära en risk­faktor för
            återgång i missbruk. Även enligt Stiftelsen Allmänna Barnhuset
            tilltar påfrest­ningen för vårdnadshavare och föräldrar att fullgöra
            sitt ansvar gentemot barnet markant när återförening sker. Då
            följer naturligt en ökad risk för återfall i missbruk. Vidare
            menar vissa att vetskapen om att drogtest kan beslutas under uppföljningstiden
            skulle kunna få en motivationsstärkande effekt och leda till minskad
            risk för återfall. Barnrätts­byrån anser att även om förslaget
            innebär en inskränkning i rätten till privatliv för föräldrarna
            bör det ställas i proportion till den risk det innebär för ett
            barn att vistas i en hemmiljö med föräldrar som tidigare använt
            droger och den risk som därmed finns för återfall. Behovet av
            att säkerställa att förändringarna fortsättningsvis är varaktiga
            och genomgripande väger, enligt Barnrättsbyrån, tyngre än föräldrarnas
            rätt till integritet.
          </p>
          <p xml:id="i-4vVhumxv53BJB1vua24MpV">
            Utan att ta ställning till om kontroll genom drogtester inom
            ramen för uppföljningen skulle ge ökad trygghet och säkerhet för
            barnet, står det klart att behov av stödjande insatser till föräldrarna
            under denna period ändå finns.
          </p>
          <p xml:id="i-7KAh7p4qNApmhDdRyv94vg">
            Regeringen bör uppdra åt lämplig myndighet att utforma ett särskilt
            riktat stöd till föräldrar som behöver vidmakthålla uppnådd drogfrihet.
            Detta bör riksdagen ställa sig bakom och ge regeringen till känna.
          </p>
          <p xml:id="i-RauKXvYftPf6Fg68KZtW68">
            Vänsterpartiet vill förstås att barns skydd och säkerhet ska
            gå först och även garan­tera barns och ungas trygghet i form av
            att ha drogfria föräldrar. Dock är det ju svårt att kontrollera
            allt och även människors droganvändning då ett visst utrymme för
            fusk och att lämna falska prover alltid finns. Även omvänt kan
            det finnas risk att spår av droger som använts väldigt långt tillbaka
            i tiden finns kvar samt att vissa läkemedel ger utslag på testning,
            vilket kan ge en orätt bedömning av föräldern. Hur testningen
            faktiskt ska gå till skulle behöva utredas vidare och förtydligas,
            liksom rättssäkerheten i denna fråga för barn och föräldrar.
          </p>
          <p xml:id="i-S3TbxYLnJrabfgM8LLLFTe">
            Regeringen bör utreda frågan ytterligare om hur drogtesterna
            ska gå till. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-HmRsPivzTNZevoTxrJboa7" type="signatureBlock">
          <list xml:id="i-SMLNBMNWmQ6JxC2um4Ue7p">
            <item xml:id="i-UphZQxQ1TkBnLuXYZbdCvH" type="signature">
              Maj Karlsson (V)
            </item>
            <item xml:id="i-BLvfxYcb3LpazFZK25AwuG" type="signature">
              Ida Gabrielsson (V)
            </item>
            <item xml:id="i-85yZaUt33B7cqVi9Krugiv" type="signature">
              Christina Höj Larsen (V)
            </item>
            <item xml:id="i-DoFAd4x9shdBPDzDt3m9uS" type="signature">
              Momodou Malcolm Jallow (V)
            </item>
            <item xml:id="i-HNJAh7BApRFwGajBameGpy" type="signature">
              Daniel Riazat (V)
            </item>
            <item xml:id="i-H5uGew6RqWCeLcLJFJjVk7" type="signature">
              Karin Rågsjö (V)
            </item>
            <item xml:id="i-YKXpNs89R41ovbQn28uCFF" type="signature">
              Vasiliki Tsouplaki (V)
            </item>
          </list>
        </div>
        <div xml:id="i-9KNXTYvQhgAuKwad2muq7Z" type="motNotes">
          <noteGrp xml:id="i-KXtdJ8VVzgZaPqF8fBZjxr">
            <note xml:id="i-B4RFkB18hdY6PR52ico3gV">
              [1] 1959-2020/21.
            </note>
            <note xml:id="i-VkJbv8o2gJf8vAAxk5HRkF">
              [2] Barns och ungas rätt vid tvångsvård – Förslag till ny LVU
              (SOU 2015:71).
            </note>
            <note xml:id="i-GAuM9t8xjEv4xeQi4mtQCF">
              [3] Barnets bästa vid fortsatt vård enligt LVU – Utredning som
              ett led i socialutskottets beredning av fråga om ändring i LVU,
              den 1 mars 2022.
            </note>
            <note xml:id="i-FqQfUuaU5CdzFAJtufAGpj">
              [4] Socialstyrelsen (statistik om socialtjänstinsatser till barn
              och unga).
            </note>
            <note xml:id="i-UtqHGLm4cxwELHzpNwBjfQ">
              [5] Socialstyrelsens handbok för placerade barn (2020).
            </note>
          </noteGrp>
        </div>
      </div>
    </body>
  </text>
</TEI>
