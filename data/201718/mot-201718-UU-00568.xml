<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-00568">
  <teiHeader>
    <fileDesc>
      <titleStmt>
        <title>Liberal biståndspolitik</title>
        <author corresp="i-AvFShRZVEyBV61S19AKNGK">av Jan Björklund m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:568 av Jan Björklund m.fl. (L)</title>
          <idno type="rdwebb">H502568</idno>
          <rs type="number">568</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H502568/text</ref>
          <ref type="dokument_url_html">http://data.riksdagen.se/dokument/H502568</ref>
          <ref type="dokumentstatus_url_xml">http://data.riksdagen.se/dokumentstatus/H502568</ref>
          <ref type="docx">http://data.riksdagen.se/fil/0D7F9E98-6725-48DD-8881-D15CF64F740F</ref>
          <ref type="pdf">http://data.riksdagen.se/fil/B73A66AE-78E4-4D68-A67A-D0F104FF6062</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L6PU5goHKJbN4bmrfxoY3j" type="signed"/>
        <correspContext corresp="i-L6PU5goHKJbN4bmrfxoY3j">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction xml:id="i-2f7wSqFghLYT6J5S1gd7Mx" type="submitted">
          <date when="2017-09-29"/>
          <time when="13:05:33"/>
        </correspAction>
        <correspAction xml:id="i-3qhMvnM7uJCffUVvxJTPUs" type="reviewed">
          <date when="2017-09-30"/>
          <time when="06:57:38"/>
        </correspAction>
        <correspAction xml:id="i-54CaXkqWoyAgau8nrLcVBS" type="referred">
          <date when="2017-10-13"/>
        </correspAction>
        <correspAction xml:id="i-DWfDrJJdhXCKRwxVy4KR88" type="assigned">
          <date when="2018-09-25"/>
          <time when="10:14:06"/>
        </correspAction>
        <correspContext corresp="i-DWfDrJJdhXCKRwxVy4KR88">
          <ref type="assignedTo">Utrikesutskottet</ref>
        </correspContext>
        <correspAction xml:id="i-UyWBWTBrHxAsaqaH6Cy89Q" type="behandlas_i"/>
        <correspContext corresp="i-UyWBWTBrHxAsaqaH6Cy89Q">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-93YbnKE73WoZP9Dg2LxreW" type="behandlas_i"/>
        <correspContext corresp="i-93YbnKE73WoZP9Dg2LxreW">
          <ref type="uppgift">2017/18:SkU12</ref>
          <ref type="ref_dok_id">H501SkU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU12</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UR58mx3rNgvWfKg6qLbCdr" type="behandlas_i"/>
        <correspContext corresp="i-UR58mx3rNgvWfKg6qLbCdr">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MUToRVsBRf5MQ5FZo82aUz" type="behandlas_i"/>
        <correspContext corresp="i-MUToRVsBRf5MQ5FZo82aUz">
          <ref type="uppgift">2017/18:UU21</ref>
          <ref type="ref_dok_id">H501UU21</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU21</ref>
          <ref type="ref_dok_titel">Politiken för global utveckling (PGU)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PjVcWMjAfp6eG4SkVdjiDy" type="behandlas_i"/>
        <correspContext corresp="i-PjVcWMjAfp6eG4SkVdjiDy">
          <ref type="uppgift">2017/18:UU10</ref>
          <ref type="ref_dok_id">H501UU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SrWuhNDCvZkbxf949zBHCp" type="motHeader">
        <div xml:id="i-EWPtXNbexAp6zrx42WCkLS" type="motTitle">
          Motion till riksdagen 2017/18:568 av Jan Björklund m.fl. (L)
          Liberal biståndspolitik
        </div>
      </div>
      <div xml:id="i-Ex1KQDfTFKdVRvq4oidiHm" type="motBody">
        <div xml:id="i-6C4h3jZyHQ6gtdLepQeEQG" type="motProposal" subtype="förslag">
          <head xml:id="i-99bjaLRMV4BpE2VkG58QgB">
            Förslag till riksdagsbeslut
          </head>
          <list xml:id="i-S4HvSz6LByMQaiohC7JJ8F" style="ol">
            <item xml:id="i-QtuEZ7XtpK2aMZGDewxhFB">
              Riksdagen ställer sig bakom det som anförs i motionen om att
              humanitära insatser ska prioriteras i det svenska biståndet och
              tillkännager detta för regeringen.
            </item>
            <item xml:id="i-K4dWebYuzWL9L4zz2KN5Zz">
              Riksdagen ställer sig bakom det som anförs i motionen om att
              öka det finansiella stödet till FN:s humanitära hjälporgan och
              tillkännager detta för regeringen.
            </item>
            <item xml:id="i-9K2ZjQ6bnu9w5BxXRBC9td">
              Riksdagen ställer sig bakom det som anförs i motionen om att
              svenskt utvecklingsbistånd ska ha demokrati som övergripande mål
              och tillkännager detta för regeringen.
            </item>
            <item xml:id="i-VCpBvCMUZaQo4Y9URDAspo">
              Riksdagen ställer sig bakom det som anförs i motionen om att
              Sverige inom de multilaterala samarbetena ännu tydligare än i
              dag måste driva en agenda för ökad demokratisering och tillkännager
              detta för regeringen.
            </item>
            <item xml:id="i-Bw8RZD4pkUVV89wh4M6eJD">
              Riksdagen ställer sig bakom det som anförs i motionen om att
              det i svenskt bistånd ska vara centralt att garantera och bevara
              fria val och att kritiskt granska ofria val och tillkännager detta
              för regeringen.
            </item>
            <item xml:id="i-47DLsApzhhDmh6RYoLatMH">
              Riksdagen ställer sig bakom det som anförs i motionen om att
              svenska utlandsmyndigheter tydligare ska prioritera arbetet för
              att främja demokrati och mänskliga rättigheter och att Sverige
              bör påverka EU-delegationer världen över att göra detsamma, och
              detta tillkännager riksdagen för regeringen.
            </item>
            <item xml:id="i-ExEzzvT86zZ5wtS93eM9Ki">
              Riksdagen ställer sig bakom det som anförs i motionen om att
              en utredning bör tillsättas för att ta fram en agenda för ett
              ökat svenskt stöd till demokratiaktivister och tillkännager detta
              för regeringen.
            </item>
            <item xml:id="i-J4TStA1EeJLr91TBbBwwV9">
              Riksdagen ställer sig bakom det som anförs i motionen om att
              en större del av biståndet bör gå till främjande av yttrandefrihet
              och pressfrihet och tillkännager detta för regeringen.
            </item>
            <item xml:id="i-BhPScCeYxuxrQcu3kBX48T">
              Riksdagen ställer sig bakom det som anförs i motionen om kampen
              för att frige Dawit Isaak och tillkännager detta för regeringen.
            </item>
            <item xml:id="i-TcPtbu7dKp6Qt5Z8WZiCyk">
              Riksdagen ställer sig bakom det som anförs i motionen om att
              öka demokratibiståndet och tillkännager detta för regeringen.
            </item>
            <item xml:id="i-HAPaetCm3XfoSstbHiigCe">
              Riksdagen ställer sig bakom det som anförs i motionen om att
              Sveriges bistånd för mänskliga rättigheter ska fokusera på aktörer
              som arbetar för att stärka civila och politiska rättigheter och
              tillkännager detta för regeringen.
            </item>
            <item xml:id="i-QBJQ4ewkkwhCwYSsN5Udzd">
              Riksdagen ställer sig bakom det som anförs i motionen om att
              Sverige bör göra större ansträngningar för att påverka EU:s biståndsstrategier
              för ett ökat fokus på demokratiinsatser och tillkännager detta
              för regeringen.
            </item>
            <item xml:id="i-HFTFjvygCHjf4J9wpb5Whf">
              Riksdagen ställer sig bakom det som anförs i motionen om att
              biståndet ska vara uttalat feministiskt och tillkännager detta
              för regeringen.
            </item>
            <item xml:id="i-6zVRLxPww3MmNt2J51MxyX">
              Riksdagen ställer sig bakom det som anförs i motionen om bistånd
              till preventivmedel och aborter och tillkännager detta för regeringen.
            </item>
            <item xml:id="i-P5Qdxp29cm7jVsZ6ENWL9D">
              Riksdagen ställer sig bakom det som anförs i motionen om att
              Sverige ska vara världsledande vad gäller mål 5 i Agenda 2030,
              om kvinnors deltagande, och tillkännager detta för regeringen.
            </item>
            <item xml:id="i-VjMKq2MZjSDkmDaaEchGQ1">
              Riksdagen ställer sig bakom det som anförs i motionen om att
              det svenska stödet till utbildning bör öka och tillkännager detta
              för regeringen.
            </item>
            <item xml:id="i-F2yyqK99frFaq91aSqgAmk">
              Riksdagen ställer sig bakom det som anförs i motionen om att
              enprocentsmålet ska stå fast och att avräkningar ska begränsas
              och tillkännager detta för regeringen.
            </item>
            <item xml:id="i-UTFru15DZvNJBKBv1sMJmU">
              Riksdagen ställer sig bakom det som anförs i motionen om att
              halvera stödet till inhemska informationssatsningar och tillkännager
              detta för regeringen.
            </item>
            <item xml:id="i-NkeEQsrvTk7UaXR1sCdXsR">
              Riksdagen ställer sig bakom det som anförs i motionen om att
              upprätta, utveckla och underhålla rättsstatens principer i mottagarländerna
              och tillkännager detta för regeringen.
            </item>
            <item xml:id="i-HAeeXCUfnXJjeVAvfo7J5S">
              Riksdagen ställer sig bakom det som anförs i motionen om att
              Sverige i högre grad ska utvärdera mottagarländers prestation
              vad gäller demokratiska reformer, mänskliga rättigheter, jämställdhet,
              öppenhet och korruptionsbekämpning och utforma biståndet därefter
              och tillkännager detta för regeringen.
            </item>
            <item xml:id="i-MakjH3iXzLwm6fH7wVqzQc">
              Riksdagen ställer sig bakom det som anförs i motionen om att
              öka biståndet till extremismbekämpning och tillkännager detta
              för regeringen.
            </item>
            <item xml:id="i-PprtC4ApHFfdcfB4Ntj6TQ">
              Riksdagen ställer sig bakom det som anförs i motionen om insatser
              för att skydda och restaurera världsarv och tillkännager detta
              för regeringen.
            </item>
            <item xml:id="i-SHQ5prjPoxf7YaSdKUgiFc">
              Riksdagen ställer sig bakom det som anförs i motionen om att
              biståndet genom svenska civilsamhällesorganisationer bör reformeras
              och tillkännager detta för regeringen.
            </item>
            <item xml:id="i-X8X3UrVpvo7bjLULAo4CRD">
              Riksdagen ställer sig bakom det som anförs i motionen om att
              Sverige ska verka för att andra länder ska kunna uppnå sina åtaganden
              i Parisavtalet, genom samarbete gällande reformer, lagstiftning
              och teknik, och tillkännager detta för regeringen.
            </item>
            <item xml:id="i-4ApuWn81YsD5LsffnC4Ak8">
              Riksdagen ställer sig bakom det som anförs i motionen om att
              skatteflykt måste förhindras och tillkännager detta för regeringen.
            </item>
            <item xml:id="i-SCEi8J9DUTNfCVDE2HPh1N">
              Riksdagen ställer sig bakom det som anförs i motionen om att
              tillsätta en utredning för att effektivisera det svenska biståndet
              och tillkännager detta för regeringen.
            </item>
            <item xml:id="i-Ffdt8yYv3A6q5ypb5HcHRh">
              Riksdagen ställer sig bakom det som anförs i motionen om att
              stödet till internationella organisationer ska ha högre krav på
              transparens, intern styrning och kontroll samt kostnadseffektivitet
              och tillkännager detta för regeringen.
            </item>
          </list>
        </div>
        <div xml:id="i-N6HvcRoAUqznEzLtzhTgTz" type="motContent">
          <head xml:id="i-PZfBMexhadqomqn6yCWP1C" type="h1">
            Motivering
          </head>
          <p xml:id="i-YY8jMNhNqKKyrRC5f2kTLo">
            Vi lever i en orolig tid. Demokratin backar för elfte året i
            rad. Över 60 miljoner människor är fortfarande på flykt. Vi som
            lever i den fredliga delen av världen måste arbeta för att hjälpa
            våra medmänniskor globalt. Humanitärt bistånd har som mål att
            rädda liv, lindra nöd och upprätta värdighet för människor som
            drabbas i olika katastrofsituationer. Större stödinsatser planeras
            för ett år i taget, men vid en plötslig katastrof kan utbetalning
            av stöd ske inom 24 timmar. Inför 2017 har Sida identifierat 16
            större humanitära kriser med över 128 miljoner människor i behov
            av humanitärt stöd. För Liberalerna är det självklart att svenskt
            bistånd alltid måste prioritera hjälpen till den som är i akut
            nöd. Världens flyktingläger måste tömmas så snart som möjligt.
          </p>
          <p xml:id="i-XAo4i2wQd1VxmMMLPSDzvY">
            Det syriska inbördeskriget har nu pågått längre än det andra
            världskriget. Mot bakgrund av den mycket svåra situationen i regionen
            bör Sverige öka det finansiella stödet till FN:s humanitära hjälporgan
            UNHCR, World Food Programme, Unocha och Unicef. Det är särskilt
            viktigt att barns skolgång i flyktinglägren främjas.
          </p>
          <p xml:id="i-HWPP9Uc787ZHfLdRTMmXzy">
            När freden nu från flera håll och på många platser hotas är det
            särskilt viktigt att Sverige och EU i sin utrikespolitik intensifierar
            kampen för demokratin och stödjer enskilda individer som vågar
            stå upp för frihet och som trotsar auktoritära regimer. Därför
            utmärks Liberalernas biståndspolitik av ett överordnat mål: demokrati.
            Vi vill arbeta för att det svenska biståndet används mer effektivt
            och gör skillnad för människor som verkligen behöver det. Stöd
            till demokratiutveckling kan i övrigt utformas på flera sätt.
          </p>
          <p xml:id="i-6UgFwoqWWFLRmiJ6vQvrwB">
            Sverige måste inom de multilaterala samarbetena ännu tydligare
            än i dag driva en agenda för ökad demokratisering. Att etablera
            demokratiska institutioner är det beprövat bästa sättet att långsiktigt
            lösa konflikter. Och fria val är den mest grundläggande delen
            i en demokrati. Därför bör fria val prioriteras i det svenska
            biståndet. Demokratisk representation innebär att medborgarna
            får välja sina egna ledare, och därigenom påverka sin egen situation,
            i sitt eget land. Svenskt bistånd ska syfta till att uppnå och
            upprätthålla fria val i alla länder, och se till att en kraftfull
            valövervakning sker i de länder där fria val inte finns.
          </p>
          <p xml:id="i-HuahoUwFcUzbacLsdA4MCR">
            Vi ser ett stort behov av individperspektiv i kampen för en bättre
            värld. Utan demokrater skapas inga demokratier. Demokratiaktivister
            är centrala i övergången från diktatur till demokrati. Omvärldens
            stöd betyder mycket för den som kämpar mot en auktoritär regim
            – därför vill vi att medel avsätts specifikt för enskilda demokratiaktivister.
          </p>
          <p xml:id="i-5WotXNdAyVckx1ANMc3yxK">
            De svenska utlandsmyndigheterna bör ges i uppgift att tydligare
            prioritera arbetet för att främja demokrati och mänskliga rättigheter.
            Den svenska rösten utomlands måste prioritera värderingar, inte
            bara nationella intressen. Våra ambassader i icke-demokratiska
            länder ska ha en särskild uppgift att stötta den demokratiska
            oppositionen på plats och vi bör sätta tryck på de olika EU-delegationerna
            världen över att agera på samma sätt. Liberalerna föreslår även
            att svenska ambassader i diktaturer ska bli frizoner där demokratiaktivister
            kan kommunicera genom att låna datorer och få tillgång till ocensurerade
            dagstidningar och böcker.
          </p>
          <p xml:id="i-WxBLG5SgWw92PMEKshDrCq">
            En utredning bör snarast tillsättas för att lägga fram en samlad
            agenda för ökat svenskt stöd till demokratiaktivister. En större
            del av biståndet bör gå till främjande av yttrandefrihet och pressfrihet.
            Sverige måste särskilt arbeta för att Dawit Isaak, som nu suttit
            16 år i eritreanskt fängelse, släpps fri.
          </p>
          <p xml:id="i-EcynPJykdc86LkZo8zww2z">
            Det svenska demokratistödet är underfinansierat. Det svenska
            biståndet uppgick 2017 till 46,1 miljarder kronor. Statsbudgetens
            utgiftsområde 7 Internationellt bistånd låg på 34,9 miljarder.
            Av dessa sorteras drygt 5 miljarder kronor in under stöd till
            offentlig förvaltning, demokrati, mänskliga rättigheter och jämställdhet.
            Mindre än en miljard går till särskilda insatser för demokrati
            och mänskliga rättigheter. Vi liberaler vill att stödet ökar,
            i ett demokratilyft för svenskt bistånd.
          </p>
          <p xml:id="i-MVYmxVRSQHmn8Xq721mxiv">
            Det är inte bara resurstilldelningen som är problematisk. Demokratibiståndet
            måste fokusera på samhällen som är ofria. Demokratibiståndet måste
            gå till de krafter som vill införa demokrati. Men en betydande
            del av demokratibiståndet riktas till statsapparater i länder
            där själva staten motsätter sig demokratisering. I vissa fall
            går bistånd direkt till en stat av dålig vandel. I andra fall
            finansierar Sida regeringars eget reformarbete genom FN:s utvecklingsorgan.
            FN består av sina medlemsstater, som i många fall inte är demokratiska.
            UNDP som har flera projekt med Sida om reformbistånd samarbetar
            exempelvis alltid med regeringen i de länder där de verkar, och
            de har utfört projekt i samarbete med regimer i flera odemokratiska
            stater med svensk finansiering.
          </p>
          <p xml:id="i-NbeNC4KGft5LhCJKQBZ5mM">
            Mer fokuserat demokratibistånd utförs av demokratiska aktörer
            med ett tydligt demokratimandat, exempelvis OSSE:s demokratienhet
            Odihr, Internationella Idea, Community of Democracies, MR-försvarare,
            politiska partier och European Endowment for Democracy.
          </p>
          <p xml:id="i-DshUpyHUENVyvEVMwcujZU">
            Det finns många civilsamhällesorganisationer som arbetar för
            att minska fattigdom. Det finns färre som verkar för frihet, trots
            att friheten är en förutsättning för långsiktig utveckling och
            välstånd. Därför ska svenskt bistånd också ge stora anslag till
            organisationer som arbetar med civila och politiska rättigheter,
            till exempel Amnesty, Civil Rights Defenders och Human Rights
            Watch. Utan MR-organisationernas skickliga kartläggningsarbete
            har den svenska regeringen stora svårigheter att få insikt i situationen
            för mänskliga rättigheter, och att artikulera krav i internationella
            samtal.
          </p>
          <p xml:id="i-TTKGaByQjqZBomXpm5Rzcb">
            Sverige bör driva på för att EU:s biståndsstrategier får ett
            ökat fokus på demokratiinsatser, och stödja de goda initiativ
            som redan tagits. Ett sådant är EU Human Rights Defender Mechanism,
            som presenterades i december 2015 och som ska bistå riskutsatta
            MR-aktivister i andra delar av världen. Mekanismen bidrar till
            uppfyllandet av de globala hållbarhetsmålen. Den väntas vara på
            plats 2018 och kommer att kunna ge både akut och mer långsiktigt
            stöd till aktivister globalt. Det handlar om allt från fysiskt
            skydd till nätverksetablering.
          </p>
          <p xml:id="i-5SpcwD2o3uTfXGeeTjsYLW">
            Det är viktigt att Sverige driver på i andra frågor som är politiskt
            känsliga i mottagarländerna. Det gäller framför allt sexuell och
            reproduktiv hälsa och rättigheter – kvinnors rätt till sin kropp
            och sexualitet, inklusive rätten till fri abort – samt hbt-personers
            rättigheter.
          </p>
          <p xml:id="i-9s62wDzug8wLtABSVZXu9w">
            Det går inte att skilja på demokratin och feminismen. Och i en
            konfliktfylld värld är kvinnor alltid förlorare – det är de som
            drabbas hårdast och vilkas rättigheter som först dras in när samhällen
            destabiliseras. Det är självklart att kvinnors rättigheter måste
            prioriteras i alla Sveriges kontakter med omvärlden. Agenda 2030
            erbjuder en enskilt viktig möjlighet för svenskt bistånd, i förhållande
            till målet om kvinnors fulla delaktighet på alla områden (mål
            5 i Agenda 2030). Här bör Sverige ha som ambition att vara världsledande.
          </p>
          <p xml:id="i-fRnCa5jaAsjhN6cP4zUrG">
            I humanitära insatser är tillgång till sexuella och reproduktiva
            rättigheter, såsom preventivmedel och abort, i stort sett aldrig
            inkluderade. Kvinnor som utsatts för sexuellt våld, förvägrats
            preventivmedel eller vars levnadsförhållanden radikalt förändrats,
            ges inte möjlighet att avsluta oönskade graviditeter. Sverige
            bör se detta som en självklar del av humanitärt bistånd, liksom
            annan medicinsk vård som inte kan anstå, och snarast möjliggöra
            kvinnors rätt till självbestämmande i de insatser man bidrar till.
          </p>
          <p xml:id="i-2rdr4xP3R7LfGfo6PNsrfJ">
            Kvinnors rättigheter betraktas alltför ofta som förhandlingsbara,
            något man kan ta itu med när resten av landets problem lösts.
            Det är oacceptabelt. Har situationen i landet förbättrats efter
            en biståndsinsats, men halva befolkningen fortfarande lever under
            förtryck, måste insatsen ses som misslyckad. Sverige måste tydligt
            deklarera för samtliga biståndspartner att kvinnor är människor
            och att program som inte syftar till att hjälpa hela befolkningen
            är oacceptabla. Det betyder inte att alla program ska rikta sig
            specifikt till kvinnor, men samtliga program ska sträva efter
            förbättring av kvinnors situation. Med hjälp av könsuppdelad statistik,
            där effekterna redovisas, kan vi få en tydligare bild av till
            vilken del av befolkningen stödet faktiskt går. Därefter kan insatserna
            justeras.
          </p>
          <p xml:id="i-9p4ECKkQ7Bo3SmMg5bQsw3">
            Unicef beräknar att 700 miljoner av världens kvinnor giftes bort
            när de var barn. Av dem var ungefär 250 miljoner yngre än 15 år.
            En viktig feministisk uppgift är att verka för att fler länder
            sätter en åldersgräns för äktenskap och arbetar mer aktivt för
            att existerande lagar implementeras. Ett sätt att påverka är att
            villkora svenskt bistånd utifrån reformvillighet till länder där
            barnäktenskap är vanligt. Ingen ska behöva bli mamma under sin
            egen barndom.
          </p>
          <p xml:id="i-DQLdmP35tDys55QUdqzk1a">
            Flickors skolgång är avgörande för att öka jämställdheten i världen
            och möjliggöra en global demokratisering. Utbildning av flickor
            leder också till att de får inflytande över sin egen familjeplanering
            – utbildade kvinnor gifter sig senare och föder färre och friskare
            barn. Kvinnors löner blir högre ju längre de utbildar sig. Egna
            pengar innebär fler möjligheter och ökad makt över sitt eget liv.
            Eftersom barnäktenskap och graviditet är oåterkalleliga livshändelser
            som påverkar även nästa generation är det mer förödande att hindra
            flickor än pojkar från att utbilda sig och arbeta.
          </p>
          <p xml:id="i-3rhmdfmdhqxzzu2JBosMUM">
            Befolkningens bildning är en grundförutsättning i utvecklingen
            av ett öppet samhälle, både på individnivå och för demokratin
            i sig. För att kunna förverkliga sina drömmar och välja hur den
            vill leva sitt liv behöver individen de verktyg och nycklar som
            lärs ut i skolan. Och en demokrati kräver pålästa och kritiskt
            tänkande medborgare. Därför måste Sverige bidra till att fler
            flickor och pojkar får gå i skolan, och att fler unga når högre
            utbildning.
          </p>
          <p xml:id="i-XnGmhjngGj7ePFeBK89t3X">
            Fler går i skolan i dag, men Sida har identifierat som ett problem
            att många av de barn som väl börjar skolan inte går klart. Så
            många som var fjärde elev beräknas hoppa av innan de avslutat
            grundskolan, enligt Unicef. Dessutom saknas medel till skolgång
            för många av de barn som växer upp i flyktingläger. Det vill vi
            ändra på. Det finns flera exempel på hur lösningar inom informations-
            och kommunikationsteknologier har möjliggjort att utbildning kommit
            fler till del.
          </p>
          <p xml:id="i-LV3PLHh29B9FqLcCi2Qump">
            Liberalerna värnar enprocentsmålet. Ett generöst och värderingsstyrt
            bistånd är ett grundläggande uttryck för global solidaritet. I
            dag avräknas kostnader för framförallt flyktingmottagande från
            biståndsramen. Avräkningarna görs i enlighet med OECD/Dacs regler
            och klassas därmed som bistånd. Vi anser att så kallade avräkningar
            från biståndsramen är försvarbara om de görs i enlighet med dessa
            regler. Det gäller bland annat en del kostnader för flyktingmottagande.
            Sverige ska föra en human och solidarisk asylpolitik. Många människor
            har under de senaste åren flytt till Sverige på grund av krig
            och konflikt. Det är på basis av detta berättigat att biståndet
            till del täcker upp de kostnader det medför, så länge 70 procent
            av biståndsbudgeten går till bistånd. I detta läge vill Liberalerna
            också halvera stödet till informations- och opinionsbildande verksamhet
            i Sverige. Vi tycker att regeringens ökning av anslaget för informationskampanjer
            riktade mot svenska medborgare är särskilt olämplig mot bakgrund
            av både flyktingavräkningarna och minskningen av demokratistödet.
          </p>
          <p xml:id="i-94CS7UkJ1FjCJqjS9ttvQc">
            Att upprätthålla rättsstatens principer ska vara målet för alla
            insatser som Sverige gör inom demokratibiståndet. Detta innebär
            inte bara arbete mot korruption, som i sig är ett stort hinder
            mot utveckling, utan också arbete för att staten på ett rättssäkert
            sätt är ansvarigt gentemot medborgarna och tvärtom. I en stat
            där rättsstatens principer upprätthålls kan medborgarna själva
            påverka sin situation genom att utkräva ansvar från staten. Välfungerande
            stater behöver inte utvecklingsbistånd, och endast i undantagsfall
            humanitärt bistånd i händelse av katastrof. Därför är rättsstatsfokus
            avgörande för att nå målet för allt biståndsarbete: att biståndet
            inte längre ska behövas.
          </p>
          <p xml:id="i-VNxXkeD6k1RPeQJjUDuCFd">
            Vägen dit är lång. Men för att utvecklingen ska ta fart i världens
            ofria och därmed fattiga länder krävs att de lagstiftande församlingarna
            agerar. De måste fatta politiska beslut och genomföra viktiga
            reformer. Utan liberalisering av arbetsmarknaden och näringsfrihet
            blir det ingen snabbt ökande sysselsättning för världens fattiga.
            Utan lagar om åldersgränser för äktenskap kommer barn att fortsatt
            giftas bort. Det har vi sett på nära håll. Sverige kan och bör
            därför göra mer åt bristen på reformer än bristen på resurser
            i den fattigare delen av världen.
          </p>
          <p xml:id="i-XFnx2t89RBvge2unkqF5KG">
            I enlighet med more for more-principen bör stater som genomför
            demokratiska reformer, främjar mänskliga rättigheter, jämställdhet
            och öppenhet och som minskar korruption belönas för detta. Stater
            som fortsätter att kränka sina medborgares mänskliga rättigheter
            ska fasas ut från biståndet. Det är inte rimligt att förmedla
            resurser från svenska skattebetalare direkt till korrupta och
            diktatoriska stater. Det långsiktiga stödet till människor som
            bor i diktaturer eller auktoritära stater ska i stället kanaliseras
            via internationella organisationer, världssamfundet, civilsamhälle
            eller demokratisk opposition. Det bör inte gå bilateralt stat
            till stat.
          </p>
          <p xml:id="i-4sBvj4PKKbCh8zUGtxUANU">
            Ett tydligt exempel på kravlöst bistånd är stödet till Afghanistan
            och den palestinska myndigheten. Bistånd till Afghanistan mellan
            2014–2019 uppgår till svindlande 690 miljoner kronor. Samtidigt
            diskrimineras minoriteter i Afghanistan, landet lider av ett korrupt
            rättssystem och samkönad aktivitet är olaglig och misshandlas
            alltjämt av polis. Bistånd till Gaza och Västbanken uppgick förra
            året till sammanlagt 462 miljoner kronor. Det har i Palestina
            inte hållits val på över ett decennium, korruptionen är omfattande,
            homosexuella förtrycks, kritiska röster tystas och antisemitisk
            våldspropaganda flödar utan att ansvariga reagerar. Trots det
            har Sverige inte skärpt tonen. Under våren 2016 antog riksdagen
            en reservation från bland annat Liberalerna, där det slogs fast
            att biståndet till Palestina måste göras om i grunden. Vi menar
            att det bilaterala stödet till den palestinska myndigheten och
            andra biståndstagare måste villkoras för att på riktigt kunna
            förbättra situationen i regionen. Sverige ska ställa krav på att
            mottagare uppfyller demokratiska principer, bekämpar korruption
            och respekterar mänskliga rättigheter. Om dessa krav inte uppfylls
            bör biståndet till människorna gå via andra kanaler. Vid en liberal
            valseger 2018 måste det bilaterala biståndet till länder som inte
            respekterar mänskliga rättigheter göras om i grunden.
          </p>
          <p xml:id="i-Qk4PfncH2sYV39XHBUtyLg">
            I Tunisien pågår sedan 2011 en bräcklig demokratisering. Den
            unga befolkningen är trött på krig och interna stridigheter, och
            längtar efter frihet. Det finns över 100 partier, läskunnigheten
            är hög och ekonomin regionens mest välutvecklade. Under 2015 gick
            landet från att vara delvis fritt till fritt enligt Freedom Houses
            rankning. Det gör landet till det enda fria landet i Nordafrika.
            Tunisien har antagit en ny feministisk konstitution och genomfört
            öppna och fria val. Den goda utvecklingen fortsatte under 2017
            och måste nu bejakas och stödjas. För trots att levnadsstandarden
            är högre än i de mer befolkade grannländerna är Tunisien det land
            varifrån flest människor åker för att ansluta sig till Daish.
            Här som där undrar förtvivlade föräldrar hur de ska kunna stoppa
            sina söner och döttrar från att ge sig av på mördarresor till
            Irak, Syrien och Libyen. Men Tunisien är också hårt drabbat av
            terroristernas attentat. Freedom House anger att säkerhetsproblem
            är en av landets stora utmaningar.
          </p>
          <p xml:id="i-F3HWSdhFctgZcKTZaHmXiY">
            En viktig del i Daishs strategi är förintelse av kulturarvet
            i Menaregionen. Genom att spränga sönder eller plocka isär och
            sälja tusenåriga byggnader och samlingar åstadkommer man både
            kulturell rensning och finansiering av sin terrorverksamhet. Enligt
            1954 års Haagkonvention, som Sverige har undertecknat, är förstörelse
            av ett folks kulturarv att anse som ett brott mot hela mänskligheten.
          </p>
          <p xml:id="i-DVLwnAuw2KbNjpFaion9cA">
            Vi bör också vara pådrivande för att de skyldiga ställs till
            svars. I och med att ICC i september 2016 fällde Ahmad al-Faqi
            al-Mahdi, som 2012 beordrade förstörelsen av nio mausoleer och
            en moské i Timbuktu i Mali, till nio års fängelse, har förstörelse
            av kulturarv för första gången dömts som ett krigsbrott.
          </p>
          <p xml:id="i-DdaRC8orCSM1VeHXyj6GC5">
            I Libyen, där Daish fortsätter att etablera sig, finns precis
            som i Irak och Syrien unika Unescovärldsarv. Vi välkomnar regeringens
            satsning på ett nordiskt samarbete mot illegal handel med antikviteter.
            Men den är otillräcklig. Sverige måste göra ytterligare – biståndsmedel
            bör användas i kampen för att rädda vårt gemensamma kulturarv.
            Detta utgör ett viktigt komplement till de insatser vi gör för
            människor som flyr från regionen. Den som förlorar sin historia
            förlorar också sig själv.
          </p>
          <p xml:id="i-MqsJmTMwrT8nMG8XjindEW">
            Den brittiska regeringen har valt att stötta British Museum i
            uppstarten av ett program där irakiska arkeologer utbildas för
            att den dag freden kommer kunna vara med och rädda kulturarvet
            i Irak. En särskild fond för detta syfte har också utlovats. Vi
            liberaler uppmanar regeringen att agera i den andan.
          </p>
          <p xml:id="i-HYhvDRBWesHiBhzjodm4VT">
            I december 2015 enades världens länder om ett nytt klimatavtal
            som binder alla länder och som ska börja gälla senast år 2020.
            Den globala temperaturökningen ska hållas långt under 2 grader
            och vi ska jobba för att den ska stanna vid 1,5 grader. Liberalerna
            anser att Parisavtalets uppfyllande är avgörande för den globala
            utvecklingen. Avtalet handlar inte i huvudsak om bistånd, men
            det slår fast att fattiga länder ska få hjälp med att begränsa
            sina utsläpp och anpassa sina samhällen till ett förändrat klimat.
            Stödet kan bestå av finansiering, tekniköverföring eller kapacitetsutbyggnad.
            Sverige är världsledande på miljöområdet, vad gäller både lagstiftning
            och teknik. Ett resultatorienterat reformstöd inom miljöområdet
            ska därför vara en del av svenskt bistånd. Utsläppen ser inga
            nationsgränser – att Sverige minskar utsläppen och på andra sätt
            blir ett hållbart land räcker inte för att rädda oss från uppvärmningens
            följder. Vi måste globalt möta utmaningarna tillsammans.
          </p>
          <p xml:id="i-QVGaGiZt6UVa9b4gJCVvZx">
            Liberalerna anser att det svenska stödet till internationella
            organisationer överhuvudtaget ska ha högre krav på transparens,
            intern styrning och kontroll samt kostnadseffektivitet än vad
            som är fallet i dag. Det måste vara varje lands ambition att bistånd
            ska gå till det avsedda ändamålet. Därför bör regeringen tillsätta
            en utredning för att renodla biståndet i så stor utsträckning
            som möjligt. Mindre pengar bör gå till intern administration och
            mer pengar till demokratisträvande kvinnoinsatser.
          </p>
          <p xml:id="i-8w8ABdydT2HeG9yHikNfv3">
            Addis Ababa Action Agenda innehåller starka ambitioner att förhindra
            de multinationella företagens skatteflykt från fattiga länder.
            Vi tycker inte att det förslag som Ryssland och flera andra länder
            förespråkar om att ett FN-organ ska etableras för att arbeta med
            skattefrågor är en god idé. Liberalerna vill i stället se ett
            verksamt arbete mot skatteflykt och stödjer det arbete som drivs
            inom OECD för att skapa regler för internationellt verksamma företag.
          </p>
          <p xml:id="i-DCoBgBXLPoFPw5PmgwfMNs">
            Vi ska vara stolta över att Sverige på ett aktivt och generöst
            sätt bidrar till många internationella organisationer, både inom
            och utom FN-systemet. Det gör också att vi kan få ett större inflytande.
            Men Liberalerna kan inte tillåta att Sverige ger ett helt villkorslöst
            stöd till de internationella organisationerna. Många av FN:s organ
            har visat sig vara ineffektiva och brista i insyn. Sverige bör
            därför ställa höga och ovillkorliga krav på alla organisationer
            som handskas med svenska biståndsmedel.
          </p>
          <p xml:id="i-RwCZKvaboxAMZccyDAJwZt">
            En stor del av det svenska biståndet verkställs genom strategin
            för bistånd genom svenska civilsamhällesorganisationer. Dessa
            betraktas som självständiga och väljer själva sina projekt och
            samarbetsländer. Mindre insatser skapar inte resultat på samma
            sätt som större. Detta är också anledningen till att Sida inte
            självt handlägger mindre projekt. Därför är det motsägelsefullt
            att civilsamhällesorganisationer ändå arbetar med små och ineffektiva
            insatser, med anslag från Sida. Det kan också anses konstitutionellt
            tvivelaktigt att delegera myndighetsutövning till självständiga
            organ. Vi vill att dessa på lika villkor och i konkurrens med
            andra insatser ska kunna söka anslag genom transparenta anslagsposter.
            Det kräver en övergripande reform av biståndet genom de svenska
            civilsamhällesorganisationerna.
          </p>
        </div>
        <div xml:id="i-LGKbT3VttW8M4ufz4u3qqz" type="signatureBlock">
          <list xml:id="i-TzrsKG1Frckj5WA8LGpUxr">
            <item xml:id="i-Ahr5B7ys2FMGTPG8qGV9a3" type="signature">
              Jan Björklund (L)
            </item>
            <item xml:id="i-G3y2UTrV11LEbnasn1rafU" type="signature">
              Said Abdu (L)
            </item>
            <item xml:id="i-6gmfMQDkM7PsBZTc6dWrAX" type="signature">
              Tina Acketoft (L)
            </item>
            <item xml:id="i-KA2p4AdaXCbAm4z3HNGiGz" type="signature">
              Maria Arnholm (L)
            </item>
            <item xml:id="i-KwkRhT4aQojfa7Rjr87dac" type="signature">
              Emma Carlsson Löfdahl (L)
            </item>
            <item xml:id="i-86EKJL7CeUWZFTRQveU31B" type="signature">
              Bengt Eliasson (L)
            </item>
            <item xml:id="i-WBpD7i1A2krWUFYizkAss7" type="signature">
              Roger Haddad (L)
            </item>
            <item xml:id="i-NyoaRP7mEe1JeYZ7UhKeDN" type="signature">
              Robert Hannah (L)
            </item>
            <item xml:id="i-BMCq4wLnZBW2oez7vFkXaC" type="signature">
              Nina Lundström (L)
            </item>
            <item xml:id="i-HX8nsK1ZRBhCigzVNMjkxn" type="signature">
              Fredrik Malm (L)
            </item>
            <item xml:id="i-PSJDt4o3pSQsxeJUW1KYz4" type="signature">
              Christer Nylander (L)
            </item>
            <item xml:id="i-BM4AbwYDRQpDr4QAj2Uesk" type="signature">
              Birgitta Ohlsson (L)
            </item>
            <item xml:id="i-6BX4p8gmG7iYA2Brh3G3vC" type="signature">
              Mats Persson (L)
            </item>
            <item xml:id="i-AfkdFGcTUmYpPrBRCJnvyv" type="signature">
              Mathias Sundin (L)
            </item>
            <item xml:id="i-6GX7cUXwq5G8JUPUDs7Wa6" type="signature">
              Lars Tysklind (L)
            </item>
            <item xml:id="i-NxHh5RPdwweDxoJGRbq42M" type="signature">
              Maria Weimer (L)
            </item>
            <item xml:id="i-NbW2gkrLopApd1XKLfXBqU" type="signature">
              Barbro Westerholm (L)
            </item>
            <item xml:id="i-DDDnWgHkDsQny1RSyxah8w" type="signature">
              Allan Widman (L)
            </item>
            <item xml:id="i-KETrhDXV3KJXh5Xfbsc17h" type="signature">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
