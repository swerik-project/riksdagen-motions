<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-03482">
  <teiHeader>
    <fileDesc>
      <titleStmt>
        <title>med anledning av prop. 2019/20:65 En samlad politik för klimatet - klimatpolitisk handlingsplan</title>
        <author corresp="i-7bVDjZpV72vdnYhJ8phHuW">av Louise Meijer m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3482 av Louise Meijer m.fl. (M)</title>
          <idno type="rdwebb">H7023482</idno>
          <rs type="number">3482</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7023482/text</ref>
          <ref type="dokument_url_html">http://data.riksdagen.se/dokument/H7023482</ref>
          <ref type="dokumentstatus_url_xml">http://data.riksdagen.se/dokumentstatus/H7023482</ref>
          <ref type="docx">http://data.riksdagen.se/fil/904E6767-C6B8-45CC-96C6-96202A7120B9</ref>
          <ref type="pdf">http://data.riksdagen.se/fil/C7E90C4B-8D63-4E95-BAE0-8738C6406FC3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HkfTHakmzAjJMRWUEhdhEP" type="basedOn"/>
        <correspContext corresp="i-HkfTHakmzAjJMRWUEhdhEP">
          <ref>Proposition 2019/20:65</ref>
        </correspContext>
        <correspAction xml:id="i-6KT6km6cgtaiNrkLJY5TUJ" type="signed"/>
        <correspContext corresp="i-6KT6km6cgtaiNrkLJY5TUJ">
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-JdqHaUiTXLvZVLnsCzWmKm" type="submitted">
          <date when="2020-01-24"/>
          <time when="15:40:00"/>
        </correspAction>
        <correspAction xml:id="i-6xamgwpCr8bA4jAEj9mSYw" type="reviewed">
          <date when="2020-01-30"/>
          <time when="16:48:54"/>
        </correspAction>
        <correspAction xml:id="i-7iprc87mVKuWgyWtXQ8sXY" type="dismissed">
          <date when="2020-01-31"/>
        </correspAction>
        <correspAction xml:id="i-6qP6kuzZQFiqazd2xumKSa" type="referred">
          <date when="2020-02-04"/>
        </correspAction>
        <correspAction xml:id="i-LpFcy4L35587FY1y6zs1ME" type="assigned">
          <date when="2020-06-10"/>
          <time when="16:50:25"/>
        </correspAction>
        <correspContext corresp="i-LpFcy4L35587FY1y6zs1ME">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Bpzd8Yy9nakMJzehzKGzQ6" type="behandlas_i"/>
        <correspContext corresp="i-Bpzd8Yy9nakMJzehzKGzQ6">
          <ref type="uppgift">2019/20:MJU16</ref>
          <ref type="ref_dok_id">H701MJU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU16</ref>
          <ref type="ref_dok_titel">En samlad politik för klimatet - klimatpolitisk handlingsplan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3482 av Louise Meijer m.fl. (M)
          med anledning av prop. 2019/20:65 En samlad politik för klimatet
          – klimatpolitisk handlingsplan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BzTXVArHJYXCZanDiEEPCr">
            Förslag till riksdagsbeslut
          </head>
          <list style="ol">
            <item xml:id="i-U26X9E6Tc1GFAkxmqbBwkt">
              Riksdagen ställer sig bakom det som regeringen föreslår om inriktning
              för det klimatpolitiska arbetet (avsnitt 10.1) med de ändringar
              som anförs i motionen om att samordna klimatmålen med andra övergripande
              samhällsmål samt att tydliggöra regelverket så att konsekvensanalyser
              görs av effekter på klimatet nationellt såväl som globalt inom
              de politikområden där det är relevant, och detta tillkännager
              riksdagen för regeringen.
            </item>
            <item xml:id="i-8qRqUTgjAudVPy5TRty3F">
              Riksdagen ställer sig bakom det som anförs i motionen om att
              regeringen skyndsamt ska återkomma med en redovisning av utfallet
              av vidtagna åtgärder för att minska utsläppen samt i vilken grad
              beslutade och planerade åtgärder kan förväntas bidra till att
              nå de nationella och globala klimatmålen och tillkännager detta
              för regeringen.
            </item>
            <item xml:id="i-UuU1kyexydfJufrQ9Aip6A">
              Riksdagen ställer sig bakom det som anförs i motionen om att
              Klimatpolitiska rådet ska ges ett nytt uppdrag att utvärdera effektiviteten
              i regeringens enskilda klimatreformer och vid behov föreslå nya
              effektivare åtgärder och tillkännager detta för regeringen.
            </item>
            <item xml:id="i-LGkHYhecqptkFQED2ukAbx">
              Riksdagen ställer sig bakom det som anförs i motionen om att
              ge Naturvårdsverket ett nytt uppdrag att beräkna och redovisa
              klimatnyttan av Sveriges export och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9ssmobT5G7UDcrw5oVbFve" type="h1">
            Motivering
          </head>
          <p xml:id="i-HSAaG6rqFWjLLV49gwtLdR">
            Klimatfrågan är en av vår tids viktigaste och mest prioriterade
            frågor. En ambitiös klimatpolitik är därför en billig försäkring
            för att mildra konsekvenserna av klimat­förändringarna. Moderaterna
            delar regeringens uppfattning om att utvecklingen inom klimatområdet
            är oroande. FN:s klimatpanel, IPCC, har konstaterat att de nationella
            åtagandena under Parisavtalet inte är tillräckliga för att leva
            upp till målet att hålla uppvärmningen väl under 2 grader, allra
            helst 1,5 grader.
          </p>
          <p xml:id="i-NGrSN1a1mvUFDvi6Fbv1Qs">
            Moderaterna och en majoritet av partierna i Sveriges riksdag
            står bakom det klimatpolitiska ramverket, med klimatmålen, klimatlagen
            och det klimatpolitiska rådet. Sveriges långsiktiga klimatmål
            stipulerar att Sverige senast år 2045 inte ska ha några nettoutsläpp
            av växthusgaser till atmosfären, för att därefter nå negativa
            utsläpp. Moderaterna vill understryka att Sveriges nationella
            mål ska betraktas som ett led i arbetet att uppnå det övergripande
            målet om att begränsa de globala utsläppsminskning­arna för att
            hålla temperaturen väl under 2 grader, allra helst 1,5 grader.
            Nationella åtgärder som syftar till utsläppsminskningar i Sverige
            får därför inte medföra ökade utsläpp utanför Sveriges gränser
            eftersom detta motverkar det övergripande målet.
          </p>
          <p xml:id="i-2eiCYJRr9k3ubin5SpPYb1">
            Utsläppsminskningarna i Sverige går, enligt Naturvårdsverket,
            för långsamt för att Sverige ska nå nettonollutsläpp senast år
            2045. Förra året minskade utsläppen med mindre än två procent.
            Regeringen bedriver en klimatpolitik som präglas av ineffektivitet
            och bristande resultat. Många av de åtgärder som regeringen vidtar
            har kritiserats av myndigheter och experter för att vara dyra
            och lida av bristande additionalitet. Regeringens klimatpolitik
            präglas därtill av ett snävt nationellt perspektiv, där nationella
            utsläppsminskningar medvetet tillåts ske på bekostnad av högre
            utsläpp globalt.
          </p>
          <p xml:id="i-PVQ1ogAyxZNuboSVr9vew7">
            I den här motionen redogör Moderaterna för sin syn på regeringens
            förslag om inriktning för det klimatpolitiska arbetet i En samlad
            politik för klimatet – klimatpolitisk handlingsplan (prop. 2019/20:65),
            avsnitt 10.1, och regeringens bedömningar av det förslaget. Moderaternas
            samlade klimatpolitik redogör vi för i kommittémotion 2019/20:2659
            Klimatpolitik för hoppfulla.
          </p>
          <head xml:id="i-5CSPet9ECWhWTCarC9XesT" type="h1">
            Integrering av klimatpolitiken
          </head>
          <p xml:id="i-GWuTA9dKKryMRzs8jS24aW">
            I En klimat- och luftvårdsstrategi för Sverige (SOU 2016:47)
            bedömer Miljömålsberedningen att klimatfrågan behöver integreras
            i arbetet i alla politikområden och sektorer och på alla nivåer
            i samhället. Moderaterna vill föra en ambitiös klimatpolitik och
            anser att det behöver göras ökade ansträngningar för att integrera
            klimatfrågan i fler politikområden när det är relevant.
          </p>
          <p xml:id="i-4hkazt6aaGvSCJ24ACJwL3">
            För att en ökad integrering ska ha en positiv påverkan på klimatarbetet
            måste det ske på ett effektivt sätt. Det klimatpolitiska arbetet
            måste vara samordnat och de åtgärder som vidtas resultatinriktade.
            Regeringens klimatpolitik präglas i hög utsträckning av ineffektiva
            och otillräckliga reformer. Den långsamma takten med vilken utsläppen
            minskar är ett resultat av detta.
          </p>
          <p xml:id="i-FkFDkuc6mcVY27dKnoQR6X">
            Moderaterna står bakom regeringens enda förslag till beslut i
            propositionen, nämligen att klimatpolitiken behöver integreras
            i fler politikområden, avsnitt 10.1, med de ändringar vi redogör
            för nedan.
          </p>
          <head xml:id="i-DvvuCD9P18AwNuABEZC9yS" type="h2">
            I samband med nästa översyn av respektive samhällsmål ska klimatmålen
            samordnas med andra övergripande samhällsmål
          </head>
          <p xml:id="i-PC4U7WRUpABfSeYUdqwCNz">
            Regeringen föreslår att regeringen i samband med nästa översyn
            av respektive samhällsmål vid behov omformulerar målen så att
            de är förenliga med klimatmålen. Moderaterna ställer sig positiva
            till att klimatpolitiken integreras i fler politikområden. Det
            gör det möjligt att i större utsträckning beakta klimatmålen vid
            utformningen av andra politikområden. Alla politikområden måste
            ta ett större ansvar för att minska utsläppen. Detta innebär dock
            inte att Moderaterna anser att andra politikområden per automatik
            ska underställas klimatpolitiken. Moderaterna instämmer med Konjunktur­institutet
            som i sitt remissvar till Miljömålsberedningen skriver att en
            översyn av relevanta samhällsmål är välkommen men att klimatmålen
            inte bör vara överordnade andra samhällsmål.
          </p>
          <p xml:id="i-WHoGhaEYhLsgycvTo383Hg">
            Mot denna bakgrund menar Moderaterna att regeringens formulering
            riskerar att uppfattas som att alla samhällsmål ska prövas mot
            klimatmålen och därefter vid behov omformuleras. Moderaterna föreslår
            därför att formuleringen i stället bör lyda att i samband med
            nästa översyn av respektive samhällsmål ska klimatmålen samordnas
            med andra övergripande samhällsmål.
          </p>
          <head xml:id="i-TyUMVJAb5p4oWqfnHKDWX5" type="h2">
            Konsekvensanalyser görs av effekter för klimatet nationellt såväl
            som globalt
          </head>
          <p xml:id="i-XjDvm4SA7m8AH3dttwKZrh">
            Med utgångspunkt i Miljömålsberedningens förslag i En klimat-
            och luftvårdsstrategi för Sverige (SOU 2016:47) avser regeringen
            att tydliggöra regelverket så att konsekvensanalyser görs av effekter
            för klimatet inom de politikområden där det är relevant. Moderaterna
            är positiva till att effekterna på klimatet av nya lagar och regler
            analyseras. Det är dock viktigt att konsekvensanalyserna inte
            enbart ser till effekterna för Sveriges nationella utsläpp. Konsekvensanalyserna
            får inte leda till en politik där Sverige sänker sina utsläpp
            på bekostnad av att utsläppen ökar globalt. Det strider, som tidigare
            konstaterat, mot det övergripande målet om att minska utsläppen
            globalt för att nå Parisavtalets mål. Konsekvensanalyserna måste
            därför även innehålla eventuella effekter för de globala utsläppen.
          </p>
          <head xml:id="i-9qefys1SzWqNHjt2Y9ugnG" type="h1">
            Regeringen ska redovisa utfallet av vidtagna åtgärder för utsläppsminskningar
            samt i vilken grad beslutade och planerade åtgärder kan förväntas
            bidra till att nå de nationella och globala klimatmålen
          </head>
          <p xml:id="i-N2cDeYCkcgHJRii43WyQzS">
            Enligt klimatlagen ska regeringen vart fjärde år ta fram en klimatpolitisk
            handlingsplan. Handlingsplanen bör bl.a. beskriva historiska och
            prognostiserade utsläppsdata, utfallet av vidtagna åtgärder för
            utsläppsminskningar, i vilken grad beslutade och planerade åtgärder
            kan förväntas bidra till att nå de nationella och globala klimatmålen
            samt i vilken utsträckning beslutade och planerade åtgärder inom
            olika utgiftsområden påverkar möjligheterna att nå målen. Regeringen
            bör även beskriva vilka ytterligare åtgärder eller beslut som
            kan behövas för att målen ska nås.
          </p>
          <p xml:id="i-Cfv6ZgNBdPe2hZp6v414bV">
            Moderaterna saknar i klimathandlingsplanen en redovisning av
            hur regeringens beslutade och planerade åtgärder förväntas bidra
            till att utsläppen minskar och att de nationella och globala klimatmålen
            nås. Klimathandlingsplanen redogör enbart deskriptivt för de åtgärder
            som regeringen redan har vidtagit och de reformer som regeringen
            planerar att föreslå. Det finns ingen konkret uppföljning av hur
            mycket tidigare beslutade åtgärder har minskat utsläppen och bidragit
            till att uppnå klimatmålen. Inte heller finns det någon redogörelse
            för hur planerade förslag konkret ska bidra till måluppfyllelsen.
            För en konkret redovisning krävs att reformer och förslag inte
            bara beskrivs utan även utvärderas i siffror.
          </p>
          <p xml:id="i-TP3BN1GagPbSzD5UUTNJvr">
            Regeringen har fått kritik av experter och myndigheter för att
            deras reformer saknar effektivitet och additionell nytta. Mot
            denna bakgrund är det än viktigare att den klimatpolitiska handlingsplanen
            innehåller det som regeringen själv varit med om att besluta i
            klimatlagen. Moderaterna kräver därför att regeringen skyndsamt
            återkommer med en redovisning av utfallet av vidtagna åtgärder
            för utsläppsminskningar samt i vilken grad beslutade och planerade
            åtgärder kan förväntas bidra till att nå de nationella och globala
            klimatmålen, detta i enlighet med vad klimatlagen föreskriver.
          </p>
          <head xml:id="i-BKFsyfuFmDzXwewcWVhw7m" type="h1">
            Klimatpolitiska rådet ska ges ett nytt uppdrag att utvärdera
            effektiviteten i regeringens enskilda klimatreformer och vid behov
            föreslå nya effektivare åtgärder
          </head>
          <p xml:id="i-YFooGHSbuwWyHTPpyff6Vn">
            I juni 2017 antog riksdagen ett klimatpolitiskt ramverk för Sverige.
            Ramverket omfattar nya klimatmål, en klimatlag och Klimatpolitiska
            rådet. Klimatpolitiska rådet är en myndighet som utvärderar om
            regeringens samlade politik leder mot målet om nettonollutsläpp
            år 2045. I dag är Klimatpolitiska rådets övergripande uppdrag
            att utvärdera regeringens politik och de underlag som den bygger
            på.
          </p>
          <p xml:id="i-UveNHjC9jmBwG5ApPVsZw6">
            I uppdraget ingår också att identifiera politikområden där ytterligare
            åtgärder behövs för att nå klimatmålen och att analysera hur klimatmålen
            kan nås på ett kostnadseffektivt sätt, både kort- och långsiktigt.
            Däremot saknas det ett tydligt uppdrag att utvärdera hur effektiva
            regeringens reformer är för att uppnå klimatmålen.
          </p>
          <p xml:id="i-P6S2RS6YzQt5xyiezoFKmA">
            I Klimatpolitiska rådets årsrapport som lämnas till regeringen
            den sista mars varje år med en bedömning av klimatarbetet och
            utsläppsutvecklingen saknades 2019 helt utvärderingar av t.ex.
            Klimatklivet, Industriklivet och internationella klimatinsatser
            – tre för regeringen centrala och kostnadsintensiva klimatreformer.
            Det försämrar möjligheterna för Sverige att bedriva en klimatpolitik
            som minskar utsläppen och vara ett föredöme i EU och globalt.
            För att Sverige ska uppfattas som ett sådant av andra länder krävs
            det att utsläppen minskar på ett kostnadseffektivt sätt, i enlighet
            med vad bl.a. Konjunkturrådet anförde 2020 i sin rapport Svensk
            politik för globalt klimat.
          </p>
          <p xml:id="i-8HbctuASWVnS4sEhLnhkTP">
            Moderaterna menar att Klimatpolitiska rådet bör få ett tydligare
            uppdrag att utvärdera regeringens reformer inom klimatpolitiken
            i syfte att åskådliggöra vilka reformer som är mest effektiva
            och gör störst skillnad för klimatet. I de fall reformerna bedöms
            vara ineffektiva bör rådet peka på alternativa reformer som bättre
            uppfyller kravet på effektivitet och resultat. Utvärderingarna
            kommer då också att kunna tjäna som underlag till kommande regeringars
            klimathandlingsplaner.
          </p>
          <head xml:id="i-7CF1P6ZUdeXqvMZXkC2UqT" type="h1">
            Naturvårdsverket ges i uppdrag att beräkna och redovisa klimatnyttan
            av Sveriges export
          </head>
          <p xml:id="i-MTJ4SfRdWVQgmUCo4DwXSG">
            Svensk klimatpolitik måste ha ett internationellt perspektiv.
            Styrmedel i Sverige som syftar till minskade utsläpp nationellt
            får inte leda till utsläppsökningar utanför landets gränser. Moderaterna
            vill se en ambitiös klimatpolitik på hemmaplan för att nå det
            långsiktiga målet om nettonollutsläpp senast år 2045. Men utsläppsminskningar
            i Sverige måste också leda till utsläppsminskningar globalt.
          </p>
          <p xml:id="i-RCf9cWnAf72sSqy7VPs9jd">
            Den svenska industrin är koldioxideffektiv. Forskning visar att
            svensk export av varor bidrar till minskade globala utsläpp. Genom
            att tränga undan varor som genererar högre utsläpp vid tillverkningen
            i andra länder bidrar den svenska industrin till att de totala
            utsläppen i världen är lägre än vad de annars skulle vara. Sverige
            exporterar alltså utsläppsminskningar. En viktig del av svensk
            klimatpolitik är därför att behålla hög tillväxt och konkurrenskraft
            i svensk industri så att vi kan exportera ännu mer klimatsmarta
            produkter. Klimatpolitiken får inte styra mot mindre utrikeshandel
            för att minska de inhemska koldioxidutsläppen eftersom detta skulle
            ske på bekostnad av ökade globala utsläpp. Översynen av lagstiftningen
            för att det klimatpolitiska ramverket ska få genomslag får därför
            inte påverka svensk konkurrenskraft negativt.
          </p>
          <p xml:id="i-A51c2GGAQarqwxsMeC9Xav">
            Moderaterna vill att utsläppen med hänsyn till exportens klimatnytta
            ska börja mätas och följas upp på samma sätt som Naturvårdsverket
            i dag mäter territoriella och konsumtionsbaserade utsläpp. Naturvårdsverket
            bör därför få ett nytt uppdrag att beräkna och redovisa klimatnyttan
            av Sveriges export. Vi vill förhindra att politiken skapar dåliga
            förutsättningar för svensk industri och därmed tvingar klimatsmart
            produktion att flytta till andra länder.
          </p>
        </div>
        <div type="motSignatures">
          <list>
            <item xml:id="i-P2aDFHPeu4KjLwc6ZhqMNm" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-WzWqzrCy9HuM2TQ4FamLFu" who="i-MDmz3BZyW3T2P9Tp6bvsBM">
              John Widegren (M)
            </item>
            <item xml:id="i-Ly9Fq1Rrkf4bGybLdxuoRv" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-UUMPq6UjCrQbKKcPCqL7Wk" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
