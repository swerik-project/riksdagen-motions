<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0219/mot_200001_MJ_0219-0001.pdf"/>
      <div type="motHeader" xml:id="i-7tJGzxKt9dbD5R8biJP4CS">
        <div type="motTitle" xml:id="i-9hcZV5rRAn2oYmCLaypqom"/>
        <div type="motSubmissionInfo" xml:id="i-5fHb25tQ9zMc79JAYPa5ua"/>
      </div>
      <div type="motBody" xml:id="i-MmRabSQmznez4CYtngaKeK">
        <div xml:id="i-C5623wGwP8viwbgKKR46Ld">
          <p xml:id="i-947hLXgchnFTzyrDbfCX6o">
            12
          </p>
          <p xml:id="i-4pdUi67vnfMt7qp3JGFquX">
            2000/01 mnr: MJ219 pnr: m289
          </p>
          <p xml:id="i-WDckvNkydJT4WvUj1735PP">
            Motion till riksdagen 2000/01:MJ219
          </p>
          <p xml:id="i-H2uKjtixpG6bSeJXniUjyN">
            av Ewa Thalén Finné och Ingvar Eriksson (m)
          </p>
          <p xml:id="i-987vT6oUnMFzVJDy14KepG">
            Reglerna för arealuttag
          </p>
          <p xml:id="i-MicMXPrZEA5gz5xey61EvJ">
            Förslag till riksdagsbeslut
          </p>
          <p xml:id="i-8zvb2kEQEu5X239FV6e2ZR">
            1. Riksdagen tillkännager för regeringen som sin mening vad i
            motionen anförs om komplettering av reglerna för arealuttag. 2.
            Riksdagen begär att regeringen lägger fram förslag till ändring
            av regelsystemet för arealuttag i enlighet med vad som i motionen
            anförs.
          </p>
          <p xml:id="i-9gC4kokweXUaR6xvNqQzFk">
            Motiv för våra förslag
          </p>
          <p xml:id="i-VbySZDxuWgAgxQ22Kg1DVc">
            Ett sätt att kombinera modernt lantbruk med föredömlig miljövård
            är att verka för införande av ”beträdor” inom EU:s regler för
            arealersättning inom jordbruket. I stora delar av Skåne liksom
            i andra delar av landets slättbygder är tillgången på allemansrättslig
            mark starkt begränsad. Det innebär att det råder brist på mark
            för allmänheten att kunna använda bland annat till rekreation.
            I Staffanstorps kommun finns ett exempel på en lantmästare och
            hans son, som på ett föredömligt sätt försökt att göra något åt
            saken. För tolv år sedan, 1987, införde de begreppet ”beträdor”.
            ”Beträdor” innebär att mark som skulle läggas i träda gräsbesåddes
            i fyra meter breda remsor längs fältkanter och uppläts för bland
            annat ridning och promenader. I dag uppgår dessa remsor till cirka
            13 km, eller fem hektar. Dessa ”beträdor” uppfyller på ett föredömligt
            sätt modern miljövård. De är i stor utsträckning placerade längs
            våtmarker och vattendrag, runt gårdens skiften och längs allmänna
            vägar.
          </p>
          <p xml:id="i-W7BvKUmqoq4fkYX4Nf8BYo">
            Fördelarna är flera, men vi vill gärna peka på några speciella
            punkter: kväveurlakningen minskar, igenslamning av vattendrag
            minskar, besprutning och gödsling sker ej intill våtmarker, vattendrag
            samt allmänna vägar. Landskapet blir tillgängligt för promenader
            och viltet får skydd och föda. ”Beträdorna” har dessutom ett mycket
            stort rekreationsvärde för medborgarna i närheten, eftersom de
            öppnar naturen för bland annat promenader, ridturer och cykelturer,
            och de används mycket flitigt. Vi vill väcka denna motion för
            att få till stånd en förändring av reglerna för hur EU:s arealersättning
          </p>
          <pb facs="riksdagen-motions-pdf/data/200001/mot_200001_MJ_0219/mot_200001_MJ_0219-0002.pdf"/>
          <p xml:id="i-XswEfhjLcxDevx9gvRVieZ">
            2000/01:MJ219
          </p>
          <p xml:id="i-3hirXLQt7kBtiM1UrDFFjn">
            13
          </p>
          <p xml:id="i-QSNdLkuSQtyxbf7Ynez33c">
            beräknas. Enligt reglerna kan mark endast räknas som uttagen
            (i träda) och berättiga till arealstöd om den är minst 20 meter
            bred. Det betyder att nuvarande regler inte kan användas för denna
            mark. För att rädda detta ”pilotprojekt” har Landstingets naturfond
            samt kommunen bidragit med ersättning. Efter år 2005 saknas finansiering
            varför ”beträdorna” riskerar att bli upplöjda. Det vore en mycket
            stor förlust för kommunens medborgare och för miljön. En spridning
            av ”beträda”-idén till fler platser, inom och utom Sverige, är
            synnerligen önskvärd. Detta skulle vara både möjligt och troligt
            om ersättningsreglerna för arealstödet ändrades så att ”beträdor”
            kunde räknas som uttagen areal och därmed åtnjuta arealersättning
            från EU. Riksdagen bör uppdra åt regeringen att se över programmet
            för arealuttag då ett system med ”beträdor” skulle leda till betydande
            miljövinster inom slättbygdernas odlingslandskap.
          </p>
          <p xml:id="i-Pr3nxmWpxsxvza4nW96og1">
            Stockholm den 27 september 2000
          </p>
          <p xml:id="i-SBbTVdPAZiCqYpHHZfANLh">
            Ewa Thalén Finné (m) Ingvar Eriksson (m)
          </p>
        </div>
      </div>
    </body>
  </text>
</TEI>
