<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__183/mot_1933__fk__183-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 183 3
          </p>
          <p>
            Nr 183.
          </p>
          <p>
            Av herr Larsson, Sam, och herr Andersson, Nils, om årliga understöd
            åt filosofie magistern J. E. Högbergs änka och minderåriga barn.
          </p>
          <p>
            Vid 1929 års riksdag föreslog Kungl. Maj:t i en till riksdagen
            avlåten proposition, nr 172, att riksdagen måtte medgiva, att
            filosofie magistern John Elis Högbergs änka Dorotea Sophie Martha
            Högberg, född Schultze, och ma- karnas tre minderåriga barn Karl
            Ludvig Rolf, Karin Maria Gisela och Ernst Robert Börje måtte,
            räknat från och med den 1 oktober 1928, åtnjuta årliga understöd
            från allmänna indragningsstaten, änkan Högberg till belopp av
            720 kronor att utgå under hennes återstående livstid, så länge
            hon förbleve i sitt dåvarande änkestånd, samt vart och ett av
            barnen till belopp av 180 kronor att utgå intill utgången av det
            kalenderår, varunder barnet uppnått 18 års ålder. Av handlingarna
            i ärendet framgår, att Högberg, som var född den 13 februari 1885,
            tjänstgjort dels under nära fyra år såsom extra ordinarie lärare
            vid kommunala mellanskolorna i Katrineholm och Gnesta, dels under
            omkring tre år och tre månader såsom extra ordinarie ämneslärare
            vid allmänna läro- verk, senast i Östersund, intill sin död den
            25 september 1928. Hans änka åtnjöte från statens pensionsanstalt
            en pension å allenast 78 kronor 40 öre årligen. Högberg efterlämnade
            vid sin död, änka, född den 18 februari 1892 och tre omyndiga
            barn, födda respektive den 5 april 1918, den 20 november 1919
            och den 4 mars 1921. Änkan befunne sig i svåra ekonomiska omständigheter.
            Tillgångarna i boet hade vid mannens död varit 309 kronor 28 öre.
            På grund av i hög grad nedsatt synförmåga kunde änkan icke förrätta
            arbete, som krävde starkare synförmåga eller mera ansträngde ögonen.
            Ett av barnen lede av tuberkulös sjukdom och vistades för det
            dåvarande på sanatorium. Skolöverstyrelsen hade med hänsyn till
            de ytterst behjärtansvärda omstän- digheter, som här förelåge,
            hemställt, att understöd av statsmedel måtte beviljas änkan Högberg
            och hennes tre minderåriga barn. Statskontoret anförde i avgivet
            yttrande, att starka skäl syntes vara an- förda för att Högbergs
            barn komme i åtnjutande av pension av statsmedel. Vad anginge
            änkan Högberg syntes det få anses vara med rättvisa och billighet
            överensstämmande, att någon pension av statsmedel utverkades jämväl
            åt henne. Bankoutskottet avstyrkte emellertid bifall till propositionen
            och åberopade därvid särskilt, att den tid Högberg tjänstgjort
            vid allmänt läroverk syntes ut-
          </p>
          <pb facs="riksdagen-motions-pdf/data/1933/mot_1933__fk__183/mot_1933__fk__183-002.pdf"/>
          <p>
            4 Motioner i Första kammaren, Nr 183
          </p>
          <p>
            skottet vara alltför kort för att kunna motivera ett understöd
            av statsmedel till Högbergs efterlevande. Trots de onekligen ömmande
            omständigheter, som här åberopats, nödgades utskottet alltså ställa
            sig avvisande mot de föreliggande framställningarna. Bankoutskottets
            hemställan bifölls av andra kammaren, varemot första kammaren
            biföll Kungl. Maj ts proposition. Vid gemensam votering bifölls
            ut- skottets hemställan med 176 röster mot 137. Genom de beslut
            1931 års riksdag fattade rörande pension åt docenterna J. E. Skölds
            och A. F. Söderströms änkor och barn synes frågan om pension åt
            Högbergs änka och barn hava kommit i ett mera gynnsamt läge. De
            ömmande omständigheterna i detta fall synas vara av sådan art,
            att staten icke bör undandraga sig att giva någon pension. Med
            hänvisning till ärendets föregående behandling och de ytterligare
            handlingar, som skola överlämnas till vederbörande utskott, få
            vi hemställa,
          </p>
          <p>
            att riksdagen måtte medgiva, att filosofie magistern John Elis
            Högbergs änka Dorotea Sophie Martha Högberg, född Schultze, och
            makarnas tre minderåriga barn måtte, räknat från och med den 1
            oktober 1928, åtnjuta årliga understöd från allmänna indragningsstaten,
            änkan Högberg till belopp av 720 kronor att utgå under hennes
            återstående livstid, så länge hon förbliver i sitt nuvarande änkestånd
            samt vart och ett av bar- nen till ett belopp av 180 kronor att
            utgå intill utgången av det kalenderår, varunder barnet uppnått
            18 års ålder.
          </p>
          <p>
            Stockholm den 21 januari 1933.
          </p>
          <p>
            Sam Larsson. Nils Andersson.
          </p>
        </div>
      </div>
    </body>
  </text>
</TEI>
