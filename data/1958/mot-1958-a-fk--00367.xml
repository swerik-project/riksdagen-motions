<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00367">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__367/mot_1958_a_fk__367-001.pdf"/>
      <fw xml:id="i-CL9wg15vLnDZ2E2qTiC5AJ">
        12 Motioner i Första kammaren, nr 367 år 1958
      </fw>
      <div xml:id="i-1JAAYrweFswcM1thbgoQC" type="motHeader">
        <div xml:id="i-JUefE8PeLuB6pXtrHQL6fj" type="motTitle"/>
        <div xml:id="i-6tvitZTZo3rgjGVSJSk2x6" type="motSubmissionInfo"/>
      </div>
      <div xml:id="i-JP4G67244E4VAaJdHNWf3u" type="motBody">
        <div xml:id="i-YEU3rmcdo3r5YpXGaXnyoU">
          <p xml:id="i-39Br9kXKqieGAzVYzBpRMh">
            Nr 367
          </p>
          <p xml:id="i-MbVntHKoWSdWBtJCcgxBiG">
            Av herr Anderson, Carl Albert, m. fl., i anledning av Kungl.
            Maj:ts proposition med förslag till ny tulltaxa, m. m.
          </p>
          <p xml:id="i-EddUqhhyVWfSt1bSCcNYk8">
            Vi har i Sverige icke haft en allmän översyn av tulltaxan sedan
            1911. När nu en sådan kommit till stånd är det därför av betydelse
            att den göres så omfattande och grundlig som möjligt. Speciellt
            gäller detta om man önskar hålla så låga tullar som möjligt. Nästan
            all erfarenhet visar näm- ligen att, frånsett vissa internationella
            förhandlingar, det egentligen en- dast vid en allmän revision
            är möjligt att uppnå tullsänkningar men att detaljändringar av
            en bestående tulltaxa går ut på höjningar av olika tull- positioner.
            1952 års tulltaxekommitté, vars betänkande från 1956 legat till
            grund för den nu framlagda propositionen nr 90, skulle enligt
            direktiv utreda dels övergången till en ny varuindelning, den
            s. k. Brysselnomen- klaturen, dels lämpligheten av värdetullar
            i stället för vikttullar, dels slut- ligen tullarnas absoluta
            och relativa höjd. Vad beträffar tullarnas höjd och fördelning
            på olika industrigrenar (vil- ka på längre sikt även påverkas
            av tullarnas konstruktion) hade kommit- tén till sitt förfogande
            en vetenskaplig utredning, som sedermera fogades vid betänkandet.
            Med stöd av denna och egna resonemang kom kommittén till resultatet,
            att en fortsatt lågtullpolitik vore det för Sverige lämpligaste.
            Detta sades även stämma med direktiven för utredningen. Så mycket
            mer förvånansvärt var det därför att kommittémajoriteten vid den
            praktiska utformningen av tulltaxan kom fram till ett förslag,
            som innebar en icke oväsentlig höjning av tullsatserna. Förklaringen
            härtill får sökas dels i kommitténs uttalande att man tolkade
            direktiven så att tulltaxerevisionen till riktpunkt vid sitt arbete
            hade att ta en oförändrad tullnivå, dels i tek- niken för beräknande
            av nivån i den gamla tulltaxan och det nya för- slaget. Som reservanterna
            i kommittén framhöll, synes emellertid en be- gränsning av kommitténs
            uppdrag beträffande tullnivån ej böra utläsas av direktiven, utan
            dessa avsåg en högeligen angelägen, synnerligen allmän prövning
            av hela tullsystemet. Om man emellertid delar kommitténs upp-
            fattning om att utredningar skulle begäras till avvägning av olika
            tull- satser mot varandra, uppstår i stället ett krav på att en
            ny utredning till- sättes med uppgift att pröva tullskyddets höjd.
            Denna skulle därvid få god hjälp av 1952 års tulltaxekommittés
            allmänna uttalanden och utred- ningar om värdet av lägsta möjliga
            tullar. Från konsument- och löntagarhåll framfördes vid remissbehandlingen
          </p>
          <pb facs="riksdagen-motions-pdf/data/1958/mot_1958_a_fk__367/mot_1958_a_fk__367-002.pdf"/>
          <fw xml:id="i-NYvrJMY39MdHsw1dJ3iuvJ">
            Motioner i Första kammaren, nr 367 år 1958 13
          </fw>
          <p xml:id="i-VTwNhmdmGpsDJcA5kSzduX">
            av tulltaxekommitténs förslag, att man allmänt uppfattade detsamma
            inne- bära en inte oväsentlig höjning av tullnivån och därmed
            en reellt ökad be- lastning på konsumenterna. Varken Kooperativa
            förbundet, Landsorgani- sationen eller Tjänstemännens centralorganisation
            ansåg det önskvärt med en höjning av tullnivån. Den ökning, som
            tulltaxekommittén föreslog, åstadkoms genom det godtyckligt valda
            utgångsåret men också genom de nya och mycket speciella normer
            för mätningen av tullbelastningen som kommittén presterade. Från
            KF underströks särskilt den fara, som låg i att den höjda tullen
            skulle leda till att nya företag uppammas — företag vilka sedan
            finner det svårt att klara sig trots det ökade skyddet och där-
            för drivs samman i monopolistiska karteller till skada för konsumenterna.
            Vidare ansåg KF, att tullhöjningens negativa effekt på företagens
            egen rationalisering endast i förbigående beaktats av kommittén.
            KF framhöll i sitt remissvar, att revisionen av tulltaxan borde
            ha företagits efter en noggrannare prövning av skyddsbehoven och
            med avsevärt mera ingående samhällsekonomiska överväganden av
            tullförändringens verkningar. LO framhöll, att ett kommittéförslag
            måste innebära en större höjning av tullnivån än vad som framgick
            av kommitténs beräkningar. Genom att tullarna höjts i stort sett
            för typiska importvaror men sänkts inom om- råden, där den inhemska
            produktionen har en starkare ställning, har med de beräkningssätt,
            som kommittén använt sig av, tullhöjningarnas verk- liga betydelse
            på prisnivån underskattats. De skydds- och prishöjande verkningarna
            av förslaget ansågs ha blivit underskattade av kommittén. LO framhöll
            vidare, att varje höjning av det genomsnittliga tullskyddet var
            omotiverat för de närmaste åren. Vad beträffar tullnivån under
            en mera svårbedömbar framtid ansåg LO, att man med hjälp av den
            föreslag- na tullberedningen borde pröva sig fram undan för undan.
            För att på lång sikt genomföra en utjämning av tullskyddet mellan
            höga och låga tull- näringar behövdes enligt LO specielia undersökningar
            bransch för bransch, och LO förordade, att man under medverkan
            av bl. a. arbetsmarknads- myndigheterna skulle göra upp en plan
            härför. LO ville i första hand en begränsad sänkning av den genomsnittliga
            tullnivån, och i andra hand föredrog LO huvudreservanternas mening
            framför kommittémajoritetens. LO underströk vidare sambandet mellan
            tullpolitiken och övrig ekonomisk politik särskilt med dess inverkan
            på strukturfrågor inom näringslivet och arbetsmarknadspolitiska
            frågor. Från TCO:s sida uttalade man att en omfattande utrikeshandel
            vore en oundgänglig förutsättning för en hög framstegstakt i vårt
            land och att därför ett så lågt tullskydd som möjligt borde eftersträvas.
            Som målsätt- ning angavs att någon höjning av tullskyddet jämfört
            med 1952 ej borde få uppstå. Ett lågt tullskydd i utgångsläget
            syntes TCO så mycket mer angeläget som övergången från kvantitets-
            till värdetullar i och för sig
          </p>
          <pb facs="riksdagen-motions-pdf/data/1958/mot_1958_a_fk__367/mot_1958_a_fk__367-003.pdf"/>
          <fw xml:id="i-HgvABnsd7tcZJzCWxx5MvW">
            14 Motioner i Första kammaren, nr 367 år 1958
          </fw>
          <p xml:id="i-RQr72K9CnFoqyoeZfynrFV">
            kunde medföra en utveckling i mer protektionistisk riktning jämfört
            med nuvarande tulltaxesystem. Hur mycket tullnivån skulle höjas
            vid ett genomförande av kommitté- majoritetens förslag är svårt
            att exakt säga. Kommittén hävdade själv med stöd av en annan beräkningsmetod
            än den som hittills använts i Sverige och andra länder, att höjningen
            jämfört med 1950 skulle bli obe- tydlig. Den i propositionen redovisade
            tullnivåberäkningen, baserad på 1954 års faktiska import och konsumtion,
            uppvisar en väsentligt reducerad höjning av tullnivån jämfört
            med den som kommittén tidigare redovisat. De tullsatser, som låg
            till grund för kommitténs beräkningar, har seder- mera på för
            importen betydelsefulla varuområden höjts. Ett införande av de
            i propositionen föreslagna tullsatserna skulle enligt departementsche-
            fens åsikt innebära en mycket obetydlig förändring av prisnivån.
            Då det gäller att bedöma vilka verkningar det nu framlagda propositionsförslaget
            kan medföra för tull- och prisnivån måste man emellertid beakta
            att så- väl sammansättningen av import och konsumtion som tullsatsernas
            höjd sedan år 1950 undergått betydande förändringar. Kommittéreservanterna
            underströk dock, att med hittills gängse beräkningsmetod och 1952
            som jämförelseår skulle tulltaxekommitténs förslag innebära en
            förhöjning av tullnivån med inemot 50 96. För det fall att jämförelse
            skulle göras mel- lan 1952 års import- och konsumtionsincidenser
            och motsvarande vad be- träffar år 1957 (1952 års import och konsumtion
            omräknad till 1957 års prisnivå på basis av 1952 års tullsatser)
            skulle höjningen bli åtskilligt större. De tullnivåberäkningar,
            som redovisas både i betänkandet och i proposi- tionen, är som
            kommittén själv påpekat ytterst ungefärliga. De svårig- heter,
            som föreligger då det gäller att fastställa en tullnivå är betydande.
            Det är enbart på grund av denna omständighet tvivelaktigt, huruvida
            de förtjänar att tillmätas någon större betydelse. En tullnivå
            baserad på kon- sumtionen är dessutom ett mycket dåligt mått på
            den inverkan en tull- ändring kan få på importens sammansättning
            och storlek. I själva verket är fördelningen av tullskyddet mellan
            olika industrigrenar av minst lika stor betydelse, då det gäller
            att bedöma en tulltaxas protektionistiska ka- raktär. Man kan
            mycket väl höja tullsatserna för betydande importvaror och samtidigt
            reducera tullskyddet för typiska hemmamarknadsvaror, där tullskyddet
            icke eller endast i ringa mån utnyttjas, utan att fördenskull
            ändra den bestående tullnivån beräknad på konsumtionen. Om detta
            göres i samband med en allmän övergång från vikt- till värdetullar
            kan på grund av skiljaktigheter i sammansättningen mellan importen
            och konsumtionen det sålunda redovisade tullskyddet för konsumtionen
            samtidigt innebära en tullskärpning för importvaror. I det nu
            framlagda förslaget har i icke ringa omfattning outnyttjade tullskydd
            för vissa typiska inhemska pro-
          </p>
          <pb facs="riksdagen-motions-pdf/data/1958/mot_1958_a_fk__367/mot_1958_a_fk__367-004.pdf"/>
          <fw xml:id="i-Aomi37esvYtpJEHzZsvpyA">
            Motioner i Första kammaren, nr 367 år 1958 15
          </fw>
          <p xml:id="i-CkZcM7gJCA7Q3pEteEeV7d">
            duktionsvaror tagits till intäkt för en höjning av tullsatserna
            för betydan- de importvaror. I likhet med kommittéreservanterna
            är motionärerna där- för av den uppfattningen, att förslaget till
            ny tulltaxa avgjort är mera protektionistiskt inriktat än den
            år 1952 gällande taxan. Den allmänna övergång för flertalet varugrupper
            från vikttullar till värdetullar, som kommittén föreslog, innebär
            i och för sig ett steg i pro- tektionistisk riktning. Den automatiska,
            relativa tullsänkning, som hittills gällande tulltaxa ger vid
            en fortgående prishöjning, skulle därigenom kom- ma att avbrytas.
            Kommittén insåg nackdelarna härav men ansåg att värde- tullar
            ändå ur teknisk synpunkt vore att föredra och föreslog, att man
            i stället från tid till annan kunde företa en sänkning av tullsatserna.
            Mo- tionärerna är av den uppfattningen, att en ganska allmän övergång
            till värdetullar är ofrånkomlig bl. a. med hänsyn till det internationella
            sam- arbetet, men anser, att denna skall begränsas i görligaste
            mån och att effekten av övergången bör beaktas vid varje diskussion
            av tullnivån eller enstaka tullar.
          </p>
          <p xml:id="i-DS1Kk499r4UPBQ7rnY9Fpn">
            Genom den tolkning kommittén gav åt direktiven betog den sig
            möj- ligheten att tillämpa åtskilliga av de intressanta och värdefulla
            uppfatt- ningar, som den redovisade i utredningens allmänna del.
            I en tid, då man på de flesta håll i världen och inte minst i
            vårt land, åtminstone i teorien, är av den uppfattningen att tullsänkningar
            är önskvärda, hade det varit betydelsefullt, om vi i praktisk
            handling visat vår goda vilja. Att Sverige redan tillhör lågtulländerna
            spelar i detta sammanhang mindre roll, och kommittén sade sig
            dela uppfattningen, att det faktum att andra länder har höga tullar
            icke gjorde det mindre önskvärt för ett visst land att ha låga.
            Det är förklarligt, att man, om arbetslöshet vid en viss tidpunkt
            råder, frestas att genom tullar söka skydda vissa näringar. Men
            det kan, som kommittén konstaterade, aldrig bli fråga om att skydda
            alla industrier; stöd till en näring kan endast ges på bekostnad
            av en annan. Då det gäller ett samhälle som det svenska, där full
            sysselsättning i stort sett råder och som vi genom olika medel
            hoppas kunna bibehålla, blir emellertid pro- blemställningen en
            annan. Av största betydelse är då att man ger de sam- lade ekonomiska
            resurserna bästa möjliga användning. Om man genom tullpolitiken
            i ett visst fall skall bryta denna princip och ge en särskild
            produktion en speciell fördel på andra näringsgrenars bekostnad,
            måste motiv härför vara klart redovisade. Från denna synpunkt
            hade det varit mera logiskt att kommittén som riktpunkt för sitt
            arbete haft tullfrihet eller möjligen den nedre gränsen för de
            vanligare tullsatserna och där- efter undersökt i vilken utsträckning
            man kunde sänka övriga. Det finns nämligen ingen anledning att
            höja tullskyddet för de lågtullnäringar, som
          </p>
          <pb facs="riksdagen-motions-pdf/data/1958/mot_1958_a_fk__367/mot_1958_a_fk__367-005.pdf"/>
          <fw xml:id="i-BjbC4iFrY5koFyv51ZHsgE">
            16 Motioner i Första kammaren, nr 367 år 1958
          </fw>
          <p xml:id="i-PABV41LCEjabyt73ykC8up">
            nu ändå klarar sig, enbart av den orsaken att man därigenom skall
            nå upp till en viss, teoretiskt fixerad genomsnittstull. Det kan
            mot ovanstående bakgrund måhända beklagas, att kommittén icke
            i tillräcklig utsträckning drog konsekvenserna av sina egna resone-
            mang och lade fram ett förslag med lägre tullsatser. Sedan utredningen
            publicerades har emellertid läget undergått väsent- liga förändringar,
            som i olika avseenden påverkar bedömningen av hela tullfrågan.
            Sverige är nu inbegripet i förhandlingar dels om ett europeiskt
            frihandelsområde, dels om en nordisk tullunion. Det första innebär,
            att de berörda länderna i Västeuropa i etapper skulle införa en
            inbördes tull- frihet men att de i förhållande till andra länder
            skulle bibehålla sina egna tullsatser. En nordisk tullunion skulle
            medföra tullfrihet inbördes men gemensam tulltaxa i förhållande
            till omvärlden. För den händelse den europeiska marknaden realiseras
            skulle de svenska tullsatserna — eller de gemensamma nordiska,
            om denna union kommer till stånd — efter hand förlora sin betydelse
            i förhållande till Västeuropa. Principerna för utfor- mandet av
            en ny tulltaxa, som sålunda på längre sikt främst kanske kom-
            mer att gälla gentemot icke västeuropeiska länder, borde så långt
            möjligt ta sikte på en successiv reducering av tullnivån i avsikt
            att hålla varuför- dyringen på importen från dessa länder nere.
            Det synes då vara olyckligt att för närvarande förstärka tullskyddet
            i allmänhet och för vissa i den västeuropeiska fria konkurrensen
            mindre motståndskraftiga näringsgre- nar i synnerhet. Vid nu pågående
            förhandlingar om en nordisk tulltaxa bör man också i görligaste
            mån tillse, att den nordiska tulltaxan blir så låg som möjligt.
            Det synes emellertid vara klart, att slutresultatet måste bli
            ett förhandlingsresultat, där vi icke kan få alla önskemål beaktade.
            För den händelse dessa förhandlingar icke skulle leda till en
            nordisk tullunion, återfår vi vår handlingsfrihet, och i så fall
            vill motionärerna framhålla det önskvärda i att en överarbetning
            av tulltaxan företas. Den av tulltaxekommittén använda normaltullmetoden
            syftade till att i princip ge varje produktionsgren ett i förhållande
            till manufakturerings- delen lika stort tullskydd. Förutsättningarna
            för produktionens omfatt- ning och differentiering kommer i händelse
            av en europeisk frihandel att radikalt förändras. Den jämnt fördelade
            tullnivån, som kommittén valt som utgångspunkt för bedömandet
            av tullskydd för de olika produktions- grenarna, ter sig därför
            i dagens läge synnerligen orealistisk. De omställ- ningssvårigheter,
            som säkerligen kommer att uppstå för produktionen i riktning mot
            en specialisering, måste nödvändigtvis analyseras och tas i beaktande
            vid bedömningen av tullskyddsbehovet och utformandet av taxan.
            Det är därför att beklaga, att någon systematisk undersökning
            av produktionsvillkoren för de olika näringsgrenarna vid en europeisk
            fri- handel av allt att döma icke har varit tillgänglig vid propositionens
            ut-
          </p>
          <pb facs="riksdagen-motions-pdf/data/1958/mot_1958_a_fk__367/mot_1958_a_fk__367-006.pdf"/>
          <fw xml:id="i-25NiWjRk7X9ASukeyHcHkP">
            Motioner i Första kammaren, nr 367 år 1958 17
          </fw>
          <p xml:id="i-XPYMv5YmgMzVGQRK8jwboY">
            arbetande. Detta är så mycket mer att beklaga som den ekonomiska
            ge- menskapen på kontinenten är i funktion fr. o. m. 1958. Detta
            innebär redan tendens till ökad specialisering inom unionen, t.
            o. m. innan tullsänkningar- na påbörjas vid kommande årsskifte,
            därigenom att de kontinentala före- tagen måste ta hänsyn till
            unionens existens både i nuet och i sin planering. Denna specialisering
            innebär i sin tur, att näringslivet på kontinenten får en annan
            struktur än tidigare och härigenom ökad konkurrensförmåga. Sverige
            kan inför denna skärpta konkurrens uppträda på i huvudsak två
            sätt, antingen främja ökad specialisering eller tillgripa skärpt
            protektio- nism. Tullhöjningar kan därvid visserligen lätta utvecklingen
            för en eller flera svaga näringar men försvagar konkurrensförmågan
            för det svenska näringslivet som helhet betraktat genom att höja
            kostnadsnivån, öka knappheten på produktionsfaktorer och minska
            exportnäringarnas expan- sionsmöjligheter. Tullhöjningar motverkar
            alltså den specialisering, som borde underlättas med hänsyn till
            kraven på högre effektivitet inom nä- ringslivet, och reser krav
            på nya tullhöjningar.
          </p>
          <p xml:id="i-TnXycdYXeX8bg1iRVfpavM">
            De förestående omställningskraven inom svenskt näringsliv till
            följd av utvecklingen på kontinenten kan ej tillgodoses genom
            tullpolitik utan måste lösas genom konkreta ekonomisk-politiska
            åtgärder, som underlät- tar specialisering. Det är härvid uppenbart
            att under omställningsperioden arbetsmarknadspolitiken och den
            ekonomiska politiken måste tillmätas stor betydelse, då påfrestningarna
            i frågan om kapitalförsörjningen för näringslivet i allmänhet
            och i synnerhet för företag med stora expansions- möjligheter
            kan väntas bli mycket stora vid ökad frihandel.
          </p>
          <p xml:id="i-KrTQPMSskGpVus53rNwu2k">
            Som allmän slutsats vill motionärerna framhålla att de delar
            den upp- fattning som framförts i tidigare remissvar från LO,
            TCO och KF,
          </p>
          <p xml:id="i-LTgc54dPQirur2Yk5ckSDn">
            att tullförslaget innebär ökad belastning på konsumenterna och
            att över- gången från vikttullar till värdetullar innebär att
            den automatiska nedgång av tullarna, som ägt rum under senare
            decennier, avbryts, att lägre tullar och ökad tullfrihet leder
            till ökad konkurrens, och att en sådan ökad konkurrens hjälper
            näringslivet att utvecklas i effektiv riktning och skapar förutsättningar
            för lägre levnadskostnader åt kon- sumenterna, att tullhöjning
            just nu skulle innebära påtagliga risker för en snedvrid- ning
            inom det svenska näringslivet inför den utveckling mot ökad europeisk
            frihandel som redan är inledd på kontinenten från och med 1958
            och som på ett eller annat sätt av alla tecken att döma inom en
            nära framtid även kommer att innefatta vårt land, att eventuella
            svårigheter för viss näringsgren icke bör botas genom att konkurrensläget
            genom ökad protektionism försämras för andra nä- ringsgrenar,
            som tvingas betala kostnaderna, utan att eventuella svå- righeter
            inom viss näringsgren skall lösas genom konkreta ekonomisk- politiska
            åtgärder, som underlättar uppkomsten av effektiva företag bland
            annat genom ökad specialisering.
          </p>
          <p xml:id="i-6Nueh4VpBR6UtRNneqe6if">
            2 Bihang till riksdagens protokoll 1958. .3&gt; saml. NY 359—367
          </p>
          <pb facs="riksdagen-motions-pdf/data/1958/mot_1958_a_fk__367/mot_1958_a_fk__367-007.pdf"/>
          <fw xml:id="i-Cre4u7TCW35bCTyYCm5pkX">
            18 Motioner i Första kammaren, nr 367 år 1958
          </fw>
          <p xml:id="i-63tndqybV2NnkZZUg6MK8X">
            Motionärerna hemställer därför, att riksdagen vid sin behandling
            av propositionen måtte beakta de ovan framförda synpunkterna och
            besluta om så- dana sänkningar i de föreslagna tullsatserna att
            den to- tala tullbelastningen på konsumenterna icke blir högre
            än den skulle ha blivit, om den gamla tulltaxan från tiden före
            1955 alltjämt vore i kraft.
          </p>
          <p xml:id="i-RhHUPYe5a3SKZUu1CTnVtk" type="date">
            Stockholm den 9 april 1958
          </p>
          <div xml:id="i-CM2yFo855WXBUj9Meqk9BK" type="signatureBlock">
            <p xml:id="i-4s7JBgLwaUQ1fX7TZnxVs8" who="unknown" type="signature">
              Carl Albert Anderson Bo Siegbahn Valter Åman
            </p>
          </div>
          <p xml:id="i-LCdExcxCCVtrpfToT1L6NK">
            Alfa Boktr., Sthlm 1958
          </p>
        </div>
      </div>
    </body>
  </text>
</TEI>
