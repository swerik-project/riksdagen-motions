<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00348">
  <teiHeader>
    <fileDesc>
      <titleStmt>
        <title>Säkerhetspolitik</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitik</title>
          <idno type="rdwebb">GV02U348</idno>
          <rs type="number">U348</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U348/text</ref>
          <ref type="dokument_url_html">http://data.riksdagen.se/dokument/GV02U348</ref>
          <ref type="dokumentstatus_url_xml">http://data.riksdagen.se/dokumentstatus/GV02U348</ref>
          <ref type="doc">http://data.riksdagen.se/fil/EA02C7F5-D7C9-406E-87AB-356D4B5882EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EqbmmLHWvhRSkbH7BompLV" type="signed"/>
        <correspContext corresp="i-EqbmmLHWvhRSkbH7BompLV">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction type="referral" xml:id="i-TXekhbar2XmdxPENgJfJQR">
          <date when="2007-10-16"/>
        </correspAction>
        <correspAction type="dismissal" xml:id="i-GMmkHxthPoz6hcXD82okwJ">
          <date when="2007-10-16"/>
        </correspAction>
        <correspAction type="numbering" xml:id="i-3RGnEy4TPpM8FXPit2xN14">
          <date when="2007-10-09"/>
        </correspAction>
        <correspAction type="submission" xml:id="i-MVmnyT1xSJpc8Lmw42mTs7">
          <date when="2007-10-05"/>
        </correspAction>
        <correspAction type="transfer" xml:id="i-L4APNCHpA6kX1hGrvZSEis">
          <date when="2007-10-05"/>
        </correspAction>
        <correspAction type="assigned" xml:id="i-TdsWKDzDZzrUaYTmmoPuK6"/>
        <correspContext corresp="i-TdsWKDzDZzrUaYTmmoPuK6">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Bkpr8FSjfTuMuPebho1LfB">
            Förslag till riksdagsbeslut
          </head>
          <list style="ol">
            <item xml:id="i-6Ntq7X7Vr2kQ2xa4fyjr1j">
              Riksdagen tillkännager för regeringen som sin mening vad som
              anförs i motionen om att regeringen bör ta fram en strategi för
              hur svenskt stöd till postkonfliktländer ska utformas för att
              ge hållbar effekt och god samhällsstyrning.
            </item>
            <item xml:id="i-2pMkXsjXkqJxLP12gN2zTS">
              Riksdagen tillkännager för regeringen som sin mening vad som
              anförs i motionen om att regeringen bör visa större intresse för
              förebyggande av konflikter.
            </item>
            <item xml:id="i-Wj6VTmUQRr5cbujSFVTj7p">
              Riksdagen tillkännager för regeringen som sin mening vad som
              anförs i motionen om nya hot och en modern säkerhetspolitik.
            </item>
            <item xml:id="i-E7QuAZExo6j7xeFkgLt4Kb">
              Riksdagen tillkännager för regeringen som sin mening vad som
              anförs i motionen om att regeringen i alla sammanhang vad gäller
              arbetet mot konflikter anammar kvinnors avgörande roll i fredsprocesser
              i enlighet med säkerhetsrådsresolution 1325.
            </item>
            <item xml:id="i-WvBs4m27YY3kyNUkegMZdF">
              Riksdagen tillkännager för regeringen som sin mening vad som
              anförs i motionen om att arbetet med att utveckla EU:s civila
              insatser bör fortsätta.
            </item>
            <item xml:id="i-E2ztn4eJTfdzAdf22vUneu">
              Riksdagen tillkännager för regeringen som sin mening vad som
              anförs i motionen om FN:s, EU:s och regionala organisationers
              roll i kris- och konflikthantering samt deras kris- och konflikthanteringsförmåga.
            </item>
            <item xml:id="i-KaEaLo5qrqwSA6rN9n4ESj">
              Riksdagen tillkännager för regeringen som sin mening vad som
              anförs i motionen om att riksdagen bör understryka Sveriges vilja
              till fortsatt militär alliansfrihet.
            </item>
          </list>
        </div>
        <div type="motContent">
          <head type="h1" xml:id="i-RumuEoBYv1q54HyzL7W9Re">
            Motivering
          </head>
          <p xml:id="i-XqA1ZvjFBQBcQBpoezhLzh">
            Sedan 1990-talets början har antalet väpnade konflikter mellan
            stater minskat dramatiskt. Allvarligt är dock att den politiska
            avspänningen mellan öst och väst inte har lyckats bryta den internationella
            trenden av återigen ökade militära utgifter. Stater väljer att
            möta icke-militära hot med militära medel, varför världen behöver
            en ny kultur av nedrustning och avmilitarisering. Trots utvecklingen
            med avspänning mellan länder tvingar konflikter inom stater många
            människor att leva med krigets fasor. Lidande skulle ofta ha kunnat
            förhindras, men omvärlden har reagerat först när krisen är ett
            faktum. Tydligast är det vid systematiskt förtryck av etniska
            och religiösa grupper inom en stat som efter många år leder till
            en regional väpnad konflikt och etnisk rensning. Många av dagens
            hot och kriser har sina rötter i en ojämlik fördelning av resurser,
            avsaknad av demokrati eller brist på respekt för mänskliga rättigheter.
            Extrem fattigdom är ett direkt hot mot miljoner människor men
            utgör också grund för väpnade konflikter. Alla länder och människor
            måste ges möjlighet till utveckling. Endast så är en säkrare värld
            möjlig. Ekonomisk och social utveckling är en förutsättning för
            fred. Likaså gäller det omvända, nämligen att fred och mänsklig
            säkerhet är förutsättning för utveckling. Så länge miljontals
            människor lever under hotet av väpnade konflikter, eller på flykt
            undan kriser, går all kraft åt till att överleva och skydda sig
            och sin familj. För den enskilda människan och samhället blir
            det en ond cirkel av konflikter, osäkerhet och fattigdom.
          </p>
          <p xml:id="i-EhjoJ9U1yjrpWxNmXwNitM">
            I den rika delen av världen ser vi att våld, vapen och sårbarheter
            till stor del ändrat karaktär. Andra vapen än militära kan användas
            för att slå ut viktiga samhällsfunktioner, skapa instabilitet
            och orolighet och skada tilltron till vår samhällsmodell. Det
            är inte bara stater utan i allt högre utsträckning grupper och
            enskilda som står för dessa hot. Genom att skada elförsörjning,
            telekommunikationer och IT-system inom till exempel sjukvård,
            kreditväsende och liknande kan vår självbestämmanderätt hotas.
            Den snabba teknikutvecklingen har fört med sig att vårt dagliga
            beroende av högteknologiska system utgör den främsta säkerhetspolitiska
            utmaningen. Staters maktmonopol är brutet och människors säkerhet
            kan i dag hotas genom angrepp i syfte att skada värden och funktioner.
            Det är hot som är gränsöverskridande och kan drabba utan förvarning.
            Sveriges försvarspolitik utgår av tradition från att med militära
            medel slå tillbaka ett väpnat angrepp från annan stat. Försvarsförmåga
            i en ny tid är betydligt mer än så. Vår försvarspolitik måste
            bygga på insikten om nationens sårbarhet och den nya tidens aktörer
            och medel.
          </p>
          <p xml:id="i-EofYphu3FScnerbsj6BNm6">
            Sverige och övriga i världssamfundet har ett gemensamt ansvar
            att möta både militära hot och andra utmaningar mot demokrati
            och trygghet. För att se hot och lösningar i ett sammanhang måste
            vi utgå från ett bredare säkerhetsbegrepp, arbeta mer förebyggande,
            men samtidigt kunna agera snabbare och mer kraftfullt när en konflikt
            inte kunnat förhindras. Utgångspunkten ska vara att skydda människor
            och mänskliga värden, inte endast stater och dess gränser. Socialdemokraterna
            har drivit fram en svensk politik för förebyggande insatser där
            det finns konkreta förslag om medling, politisk påtryckning, polisiär
            övervakning och insatser för att stärka rättstaten, men även snabba
            och kraftfulla militära insatser. Sverige ska satsa mer på att
            sprida och genomföra den strategi för förebyggande arbete som
            finns. När en konflikt väl uppstått krävs det snabba insatser
            för att hantera den uppkomna krisen. Av­görande är att kunna gripa
            in tidigt för att förhindra att en konflikt sprids eller förvärras.
            Vi har sett för många exempel där en konflikt leder till massmord
            eller etnisk rensning. Här behövs en förstärkning internationellt
            av både resurserna, kunskapen och förmågan att snabbt kunna hantera
            akuta kriser.
          </p>
          <p xml:id="i-FKFaUpBJPtBHyF6jhEXCy7">
            För en varaktig fred i ett konflikthärjat samhälle krävs ett
            långsiktigt återuppbyggnadsarbete med en kombination av civila
            och militära medel. I länder med långvariga konflikter där unga
            män i långa tider bara känt till livet som soldat eller gerillakrigare
            måste det satsas på utbildning och program för att dessa ska kunna
            komma tillbaka till ett fungerande liv.
          </p>
          <p xml:id="i-WScao3WrwT3b1Ws7nJtcQx">
            I arbetet med mänsklig säkerhet saknas oftast det genusperspektiv
            som behövs för att se skillnader i mäns och kvinnors säkerhetsbehov.
            Oftast är det kvinnors situation som osynliggjorts. Kvinnor och
            barn är de som drabbas hårdast i en konflikt. Systematiska våldtäkter
            används för att slå sönder samhällen. Betydande resurser måste
            satsas på de behov som kvinnor och flickor har av skydd och stöd
            under och efter en konflikt. Samtidigt är det viktigt att understryka
            kvinnors avgörande uppgifter och roll i fredsprocesser, som beskrivs
            i FN:s säkerhetsråds resolution 1325.
          </p>
          <p xml:id="i-EMN5k7Kf1sEhDkthuLy3mT">
            I dag och under överskådlig tid är ett militärt angrepp från
            en annan stat direkt mot Sverige osannolikt samtidigt som behovet
            av internationella insatser för fred och säkerhet ökar. Till denna
            verklighet måste Sveriges säkerhets- och försvarspolitik anpassas.
            Vi ska lämna kalla krigets invasionsförsvar bakom oss och istället
            forma ett modernt och flexibelt insatsförsvar som har ansvar för
            att bidra till att hantera och förebygga kriser i vår omvärld.
            På så sätt bidrar vi till fred och säkerhet globalt samtidigt
            som vi stärker vår egen och Europas säkerhet.
          </p>
          <p xml:id="i-QLbXwdSMWGrNCyXSEeAkSv">
            Förmåga till internationella insatser handlar både om att kunna
            vara när­varande i ett konfliktområde under lång tid i stabiliserande
            syfte och om att snabbt kunna ingripa i en uppblossande konflikt.
            Sveriges insatser ska därför spänna över hela skalan från förebyggande
            åtgärder till fredsframtvingande insatser på säkerhetsrådets uppdrag.
            Vi kan dock inte utesluta att ett väpnat angrepp mot Sverige skulle
            kunna uppstå på längre sikt. System och funktioner utöver de som
            är aktuella för internationella insatser kommer därför att behövas.
            Många av de resurser som i dag finns inom den militära strukturen,
            men som främst används för icke-militär krishantering, ska överföras
            till de civila myndigheter som bär ansvar för sådan verksamhet.
            Därmed kan beredskap inför plötsliga katastrofer i Sverige och
            utomlands stärkas.
          </p>
          <p xml:id="i-GEsPGWxS5iHag8DnNYL1vm">
            Sveriges säkerhetspolitik syftar till att bevara fred och självständighet
            för vårt land, bidra till stabilitet och säkerhet i vårt närområde
            samt att stärka internationell fred och säkerhet. Den militära
            alliansfriheten ger oss handlingsfrihet. Alliansfriheten innebär
            också möjlighet att agera vid internationella konflikter där militärt
            bundna stater av olika skäl inte kan utnyttjas.
          </p>
          <p xml:id="i-5HgLMv5aYHg2oSWkFtHnhR">
            Nato befinner sig i en förändringsprocess som kommer att pågå
            under lång tid framöver. Också Sverige berörs av detta. Från att
            ha varit en försvarsorganisation vars primära syfte var att försvara
            västeuropeiskt territorium har Nato gradvis ställt om för att
            möta den nya tidens säkerhetshot. Nato har idag ett ökat fokus
            på fredsfrämjande operationer. Det är en nödvändig omorientering.
            Den har också lett till att Sverige idag har ett samarbete med
            Nato. Sverige ska vara fortsatt militärt alliansfritt. Sverige
            bör dock fortsätta samarbetet med Nato som sedan flera år utvecklats.
            Internationella operationer blir alltmer krävande, farliga och
            komplexa och det behövs därför standardisering och samövning.
            För att möjliggöra svenskt deltagande i internationella krishanteringsinsatser
            är det därför viktigt att våra soldater tränas och samövas med
            andra länders soldater, vilket främst sker inom Natostrukturen.
            Sverige bör fortsätta det aktiva engagemanget och deltagandet
            i internationella insatser inom ramen för FN, EU, Nato och OSSE.
          </p>
          <p xml:id="i-VELHcWL4SiRivHsmbYStRf">
            EU håller på att utvecklas till en aktör som innehåller just
            den bredd av instrument som krävs för att kunna möta dagens mångfasetterade
            hot. Detta är positivt. Den solidaritet som finns mellan de europeiska
            länderna innebär att det är otänkbart att Sverige skulle förhålla
            sig passivt om ett annat medlemsland drabbades av en allvarlig
            kris.
          </p>
          <p xml:id="i-P4gW3yRKrvo7F79X7h11YV">
            Samtidigt som Förenta nationerna har det övergripande ansvaret
            för fred och säkerhet i världen ökar kraven från FN på att också
            regionala organisationer som EU ska ta ett större ansvar. En region
            som representerar 450 miljoner människor, en fjärdedel av jordens
            rikedom och som spenderar mer än 1 500 miljarder kronor på militärt
            försvar bör också ta ett större ansvar för fred och säkerhet.
            Därför är det viktigt att den säkerhets- och försvarspolitik som
            utvecklas inom EU ger ökad förmåga och kapacitet för krishantering.
            Det råder ingen motsättning mellan att delta i EU:s krishantering
            och ett fortsatt starkt engagemang för FN. Tvärtom kommer en fungerande
            krishantering i Europa att stärka FN och ge stabil och pålitlig
            säkerhet i Europa. EU:s krishantering ska i alla delar ske i enlighet
            med principerna i FN-stadgan. Därför bör EU förbättra sin förmåga
            att förebygga och hantera kriser, i nära samarbete med FN. EU
            har tillgång till ett mycket brett spektrum av instrument. Dessa
            sträcker sig över diplomati, handelsavtal, bistånd till rättsväsende
            och polis samt till militära insatser. Bredden av instrument,
            samt förmågan att koordinera dessa inom en gemensam ram, gör EU
            till en unik aktör för internationell krishantering. Redan i dag
            genomför EU såväl militära som civila krishanteringsinsatser.
            FN och regionala organisationer som Afrikanska unionen efterfrågar
            stöd för snabba internationella insatser. Här råder globalt en
            stor brist på kapacitet. Att tidigt kunna vara på plats för att
            förhindra att en kris växer och sprids är avgörande. Det är viktigt
            att EU etablerar civila snabbinsatsgrupper med bland annat räddningstjänst,
            sjukvård, polis och åklagare. Dessa ska snabbt kunna sättas in
            för att hjälpa offer för terrordåd, naturkatastrofer eller andra
            kriser.
          </p>
          <p xml:id="i-WYpTYmr4H1tqd2wqVYqZH1">
            Sverige har under åren efter kalla krigets slut på ett bra sätt
            klarat att hävda den militära alliansfriheten på ett trovärdigt
            sätt samtidigt som Sverige visat vilja och förmåga att bidra till
            internationella fredsbevarande eller fredsskapande operationer.
            Den svenska opinionen har under en lång tid visat på en överväldigande
            majoritet för dem som vill behålla den framgångsrika militära
            alliansfriheten. För moderater och folkpartister har detta naturligtvis
            varit en nagel i ögat. Viljan hos dessa partier att föra Sverige
            in i Nato ska inte underskattas även om de deklarerat att det
            inte blir aktuellt under denna mandat­period och att det behövs
            ett stöd från Socialdemokraterna för en sådan kursändring i säkerhetspolitiken.
            För dessa partier handlar det nu om att försöka förbereda opinionen
            för det som moderaterna länge kallat nästa naturliga steg nämligen
            en medlemskapsansökan. Vi kan redan nu ser hur svensk utrikespolitik
            och försvarspolitik anpassas till detta mål.
          </p>
          <p xml:id="i-JEh4swzJmdKEFGuKnPtd59">
            Länge ville regeringen att Sverige skulle delta i en Natooperation,
            Operation Active Endeavour, som enbart grundades på ett beslut
            i Nato i enlighet med artikel 5 i Natostadgan, omedelbart efter
            terrorattentatet den 11 september. Vi socialdemokrater tog bestämt
            avstånd från denna glidning iväg från den etablerade svenska hållningen
            att det krävs FN-mandat för att sända svensk trupp utomlands i
            internationella operationer.
          </p>
          <p xml:id="i-2SYhhboishGXQT9eRpuR5J">
            Regeringen säger sig också vilja uppgradera den svenska Natodelega­tionen
            till en egen my ndighet, vilket tydligt visar vad som är viktigast
            i bor gerlig utrikespolitik. Ambassader i Afrika måste läggas
            ned för att finansiera en i alla stycken onödig uppgradering bara
            för att regeringen vill visa sin vilja att komma närmare Nato.
          </p>
          <p xml:id="i-J2qoMemdnHQzhUavDnx18Y">
            I årets regeringsförklaring beskrev inte statsministern den svenska
            säkerhetspolitikens grundläggande hållning, nämligen vår vilja
            att vara militärt alliansfria. Svepande undanflykter och konstiga
            förklaringar efteråt kan inte dölja det faktum att regeringens
            två partier som vurmar för svenskt Natomedlemskap tar alla möjligheter
            de kan för att försvaga trovärdigheten i svensk säkerhetspolitik.
            Detta måste upphöra.
          </p>
        </div>
        <div type="motSignatures">
          <list>
            <item xml:id="i-HVbtwn1fSa2WKgLXGUMQLK" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-C1HBombb6FSL6x3QzuNNXo" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-G9i9aVm64MEFTZGT62Yw7X" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-5Cv8ejdGrjMmrireW8jm4j" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-QAUpr4KeBXvjVbk5MXjin8" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-HAVWF5XvKL8aDu1x62VBQ4" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-3CyH9uV4Bu4Zz7JRCa4B9q" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-6EY7mCmuHshq4unQ1Pqv7e" who="i-RZNwwHohbyBgLVVG4Dy1Bj">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
