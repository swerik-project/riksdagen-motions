<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00309">
  <teiHeader>
    <fileDesc>
      <titleStmt>
        <title>Utökade åtgärder mot förövare av sexualbrott mot barn</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utökade åtgärder mot förövare av sexualbrott mot barn</title>
          <idno type="rdwebb">GZ02So309</idno>
          <rs type="number">So309</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So309/text</ref>
          <ref type="dokument_url_html">http://data.riksdagen.se/dokument/GZ02So309</ref>
          <ref type="dokumentstatus_url_xml">http://data.riksdagen.se/dokumentstatus/GZ02So309</ref>
          <ref type="doc">http://data.riksdagen.se/fil/4BFB391E-D663-4255-8C76-1DE8C9FCCAE0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5eX3FxvgZ5WwSgLUvW78Nz" type="signed"/>
        <correspContext corresp="i-5eX3FxvgZ5WwSgLUvW78Nz">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-FY6GcyS6atiiY2wZBw1Nv5" type="numbering">
          <date when="2011-10-05"/>
        </correspAction>
        <correspAction xml:id="i-TPGV8BNR2msiBhzgx44DJ3" type="submission">
          <date when="2011-10-03"/>
        </correspAction>
        <correspAction xml:id="i-FcEMbXN4q2tDmaeXp2fcUp" type="transfer">
          <date when="2011-10-02"/>
        </correspAction>
        <correspAction xml:id="i-2HPHCNZ9nhLUKsRa67jMY2" type="assigned"/>
        <correspContext corresp="i-2HPHCNZ9nhLUKsRa67jMY2">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FKucUYZ5wowbUufrtKrCiA">
            Förslag till riksdagsbeslut
          </head>
          <list style="ol">
            <item xml:id="i-8A14SEvqMAYKzBBfmc3NMh">
              Riksdagen tillkännager för regeringen som sin mening vad som
              anförs i motionen om att inrätta en nationell hjälptelefonlinje
              för personer som är i riskzonen för att begå sexuella övergrepp
              mot barn.
            </item>
            <item xml:id="i-7unoYXPvF34UxpWQUNqKCQ">
              Riksdagen tillkännager för regeringen som sin mening vad som
              anförs i motionen om att inrätta ett nationellt kunskapscentrum
              med syfte att sprida och öka kunskapen om förövare av sexualbrott
              mot barn.
            </item>
            <item xml:id="i-3rcCdEM4bW4E9iHNZr1on7">
              Riksdagen tillkännager för regeringen som sin mening vad som
              anförs i motionen om att utreda möjligheten att erbjuda internetbaserad
              behandling för personer som är i riskzonen för att begå sexuella
              övergrepp mot barn.
            </item>
            <item xml:id="i-BpTHtyXUPceFANKTTRMXY3">
              Riksdagen tillkännager för regeringen som sin mening vad som
              anförs i motionen om att personer som dömts för sexualbrott mot
              barn och barnpornografibrott bör hindras från att utöva verksamhet
              som inbegriper regelbunden kontakt med barn.
            </item>
          </list>
        </div>
        <div type="motContent">
          <head xml:id="i-GCJ4zc2tagXUNKJNrigadJ" type="h1">
            Inledning
          </head>
          <p xml:id="i-K55aB3nHoLkFQ4RDDEPXPA">
            Den kommersiella barnsexhandeln har ökat såväl i omfattning som
            i komplexitet och inte minst tagit rent industriella former de
            senaste åren. Den primära drivkraften bakom handeln är efterfrågan,
            det vill säga sexköpare som beställer barn för sexuella syften
            antingen med leverans på hemmaplan eller utomlands där varan kan
            tillhandahållas billigt och riskfritt. Konsumtionen kan också
            ske via mobiltelefon eller datorer där sexuella övergrepp på barn
            i realtid kan bevittnas eller genom övergreppsdokumentation beskådas.
          </p>
          <p xml:id="i-QJKEZamHUcLpXq2NkZuS53">
            Oavsett hur övergreppen begås är det efterfrågan som utgör incitamentet
            för handelns existens och för att barn i Sverige och resten av
            världen utsätts för horribla övergrepp. En hel del åtgärder har
            vidtagits med fokus på offren, inte minst genom handlingsplanen
            mot prostitution och människohandel för sexuella ändamål. Det
            behövs emellertid fler åtgärder för att stävja en växande efterfrågan.
          </p>
          <p xml:id="i-21QSMPutfRg6Y5TvNe6pBL">
            Sexuella övergrepp mot barn är den absolut värsta och grövsta
            kränkningen av barns rättigheter. Sverige är enligt barnkonventionen
            och dess tilläggsprotokoll om handel med barn för sexuella ändamål
            och barnpornografi skyldigt att vidta alla åtgärder för att förhindra
            denna cyniska handel.
          </p>
          <head xml:id="i-WtzXCtdpctJSDnS8Nyrwyt" type="h1">
            Bakgrund
          </head>
          <p xml:id="i-8NxuL3yWqjgT5R7EcGZ3Ss">
            I vårt svenska samhälle är det svårt för personer som känner
            en sexuell attraktion till barn att hitta någonstans där de kan
            få vård eller behandling. Denna brist på möjligheter till hjälp
            får förödande konsekvenser.
          </p>
          <p xml:id="i-XjzErTTtVVqVRaoY1jBPby">
            Vård erbjuds först vid fällande dom och då primärt vid fängelsevistelse
            vid några av de fem stängda kriminalvårdsanstalter i Sverige som
            tar emot sexualbrottslingar. Många gånger är strafftiden för kort
            för att en behandling skall vara möjlig att genomföra. Ett minimum
            om några månader krävs för att kunna erbjuda en kvalitativ vård.
          </p>
          <p xml:id="i-C1kh1gqxpQbQahjuEfDn34">
            Centrum för andrologi och sexualmedicin på Karolinska universitetssjukhuset
            i Huddinge är den enda öppna mottagningen i Sverige dit personer
            med ett sexuellt avvikande beteende kan vända sig för att få telefonrådgivning.
            Mottagningen har dock begränsade resurser och för behandling krävs
            hemvist i Stockholms län. Det kan således konstateras att den
            preventiva vården samt även vården under och efter avtjänat fängelsestraff
            är ytterst begränsad.
          </p>
          <p xml:id="i-VepZWcKyZXPAGH4t6BWZbf">
            Mot denna bakgrund finns det ett stort behov av att utöka det
            preventiva arbetet mot sexuell exploatering av barn genom utökade
            insatser mot såväl presumtiva förövare som personer som redan
            har begått sexuella övergrepp mot barn.
          </p>
          <p xml:id="i-JvQrknnBzZoYVoQVu2hPsc">
            Av denna anledning bör exempelvis en nationell hjälptelefonlinje
            för personer i riskzonen att begå sexuella övergrepp inrättas,
            vilket bl.a. föreslagits av Centrum för andrologi och sexualmedicin
            på Karolinska universitetssjukhuset i Huddinge. Syftet med en
            dylik hjälptelefon skulle primärt vara att hjälpa presumtiva förövare,
            men också att ge såväl närstående som personal inom barn- och
            ungdomsverksamhet, socialtjänst etc. rådgivning vid övergreppssituationer.
          </p>
          <p xml:id="i-LTcD8Q9S8cn8vkhSWvvuHd">
            Det bör även inrättas ett nationellt kunskapscentrum med syfte
            att sprida och öka kunskapen om förövare av sexualbrott mot barn.
            Ett sådant centrum skulle kunna bidra med ny kunskap och forskning
            på området och därmed bidra till att bättre förebygga sexuella
            övergrepp på barn och kommersiell sexuell exploatering av barn.
          </p>
          <p xml:id="i-TXuNFZvzZ8u3uWnATnpsuT">
            Möjligheten till Internetbaserad behandling för personer som
            är i riskzonen för att begå sexuella övergrepp på barn bör också
            utredas för att underlätta vård för personer som annars har svårt
            att uppsöka vård på grund av det tabu och den skam som dessa brott
            är belagda med.
          </p>
          <p xml:id="i-7cM5fqvyT7xjypD6XE5tUB">
            Ytterligare ett sätt att öka skyddet för barn och minska återfallsrisken
            för förövare är att göra en översyn av den befintliga registerkontrollen.
            Idag finns redan flera former av möjlighet till registerkontroll
            för olika grupper som genom sin anställning kommer i kontakt med
            barn.
          </p>
          <p xml:id="i-DXQbSF97TYZn15hw4me5qa">
            För förskoleverksamhet, skola och skolbarnsomsorg samt HVB-hem
            som tar emot barn gäller obligatorisk registerkontroll, vilket
            i praktiken innebär att en arbetsgivare inte får anställa en person
            som inte har lämnat ett registerutdrag. Om registerutdraget innehåller
            en anteckning om något av de brott som omfattas (bland annat sexualbrott
            och barnpornografibrott) är det dock upp till arbetsgivaren att
            avgöra om personen ifråga skall anställas eller inte. Detsamma
            gäller för en statlig, kommunal eller landstingskommunal myndighet
            som beslutar om anställning av personal inom bland annat vård
            av barn och ungdom i fråga om den som myndigheten avser att anställa
            eller anlita som uppdragstagare, samt för en socialnämnd, i ärenden
            om adoption, vårdnad om barn, barns boende, umgänge med barn,
            medgivande att ta emot barn m.m. gällande brott som föranlett
            annan påföljd än böter.
          </p>
          <p xml:id="i-6aUUiQrP1Vq4LA7BTHdo7Q">
            Även en överförmyndare eller överförmyndarnämnd får utföra registerkontroll
            i ärenden om förmynderskap, godmanskap eller förvaltarskap, i
            fråga om den som överförmyndaren eller nämnden avser att utse
            eller avser att föreslå att rätten utser till förmyndare, god
            man eller förvaltare. För dessa grupper är dock inte registerkontrollen
            obligatorisk.
          </p>
          <p xml:id="i-CTXGvGeHkk7X6adyUSyc5h">
            Ett flertal utredningar har föreslagit en utvidgning av registerkontrollen
            till att även omfatta bland annat personliga assistenter för barn
            och unga, kontaktpersoner, kontaktfamiljer och särskilt kvalificerade
            kontaktpersoner.
          </p>
          <p xml:id="i-3qa4tGk3tXC17PpTnFkDAW">
            Registerkontrollen är dock fortsatt särreglerad mellan olika
            yrkesgrupper och mellan obligatorisk registerkontroll och möjlighet
            därtill. Dessutom har ingen förändring föreslagits gällande arbetsgivarens
            möjlighet att ändå anställa en person som förekommer i belastningsregistret.
            Detta medför ett icke heltäckande skydd och en åtskillnad mellan
            de olika grupper som omfattas. Dessutom saknas krav på registerkontroll
            vid anställning av andra grupper som kommer i kontakt med barn,
            exempelvis anställda med patientkontakt inom sjuk- och hälsovård,
            tandvård för personal med patientkontakt och för ideella organisationer,
            exempelvis scouter och idrottsföreningar.
          </p>
          <p xml:id="i-6SAe2v7nxg3FfEB4vu5TAU">
            För att uppnå ett heltäckande skydd bör registerkontrollen ändras
            och en generell bestämmelse införas som innebär ett förbud mot
            att anställa den som förekommer i belastningsregistret eller misstankeregistret
            gällande sexualbrott mot barn och barnpornografibrott samt vidare
            även ett förbud mot att inneha förtroendeuppdrag i frivilligsektorn
            om anställningen eller förtroendeuppdraget innebär regelbunden
            kontakt med barn.
          </p>
          <head xml:id="i-yUdzJ9fpG97Uu4JUEbxHi" type="h1">
            Förslag till åtgärder
          </head>
          <p xml:id="i-BipUD3zXi7NC9rT7UpN5Dq">
            Mot bakgrund av det ovan anförda föreslås ett antal konkreta
            åtgärder för att i första hand stärka det förebyggande arbetet
            med att minimera risken att barn utsätts för sexualbrott.
          </p>
          <p xml:id="i-T42kGFNVMFs9aybLJmkqYj">
            En nationell hjälptelefonlinje borde införas så att personer
            i riskzonen för att begå sexuella övergrepp mot barn får ökade
            möjligheter att nå kvalificerat stöd och en kanal för att söka
            behandling. Vidare bör ett nationellt kunskapscentrum med syfte
            att sprida och öka kunskapen om förövare av sexualbrott mot barn
            snarast inrättas. Regeringen bör återkomma till riksdagen med
            förslag på hur dessa reformer kan genomföras och finansieras.
          </p>
          <p xml:id="i-UyC1Hfyuhfh9k16zjScKT5">
            Vidare bör möjligheten att erbjuda internetbaserad behandling
            för personer som är i riskzonen för att begå sexuella övergrepp
            mot barn skyndsamt utredas. Slutligen bör även registerkontrollen
            förbättras så som beskrivs i motionstexten så att personer som
            dömts för sexualbrott mot barn och barnpornografibrott effektivt
            hindras från att delta i verksamhet som inbegriper regelbunden
            kontakt med barn.
          </p>
        </div>
        <div type="motSignatures">
          <list>
            <item xml:id="i-5xkUD6o2z9QTCbuHY47yJG" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
