<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00006">
  <teiHeader>
    <fileDesc>
      <titleStmt>
        <title>med anledning av prop. 2010/11:25 Åtgärder för att höja kvaliteten i järnvägssystemet</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:25 Åtgärder för att höja kvaliteten i järnvägssystemet</title>
          <idno type="rdwebb">GY02T6</idno>
          <rs type="number">T6</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T6/text</ref>
          <ref type="dokument_url_html">http://data.riksdagen.se/dokument/GY02T6</ref>
          <ref type="dokumentstatus_url_xml">http://data.riksdagen.se/dokumentstatus/GY02T6</ref>
          <ref type="doc">http://data.riksdagen.se/fil/C280F978-9601-411B-B0CE-A50DD53BA7AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Rz7hkgKwJuJjUpdbShXNN" type="basedOn"/>
        <correspContext corresp="i-7Rz7hkgKwJuJjUpdbShXNN">
          <ref>Proposition 2010/11:25</ref>
        </correspContext>
        <correspAction xml:id="i-66EqZfrLawEtoWW5CPzFK2" type="signed"/>
        <correspContext corresp="i-66EqZfrLawEtoWW5CPzFK2">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-PmzZKKgzcjyjJYyMkB5TZc" type="referral">
          <date when="2010-11-12"/>
        </correspAction>
        <correspAction xml:id="i-GPjEcDXXdHurJA4p2ngvXa" type="dismissal">
          <date when="2010-11-11"/>
        </correspAction>
        <correspAction xml:id="i-Fr7q5xkg6x9fgD7pJP1cqG" type="dismissal">
          <date when="2010-11-11"/>
        </correspAction>
        <correspAction xml:id="i-WFVEdFaLtihcBud3nJGzWU" type="transfer">
          <date when="2010-11-10"/>
        </correspAction>
        <correspAction xml:id="i-Skr1mBMfuqdnTLW4Lx7z38" type="submission">
          <date when="2010-11-10"/>
        </correspAction>
        <correspAction xml:id="i-KtyPsiP9ZnKhnUCZb9rQeq" type="assigned"/>
        <correspContext corresp="i-KtyPsiP9ZnKhnUCZb9rQeq">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9ZTWccqRDJJ89hCL3QrW8d" type="motBody">
        <div xml:id="i-3QhebPw73JomqHCHZaJfay" type="motProposal" subtype="förslag">
          <head xml:id="i-92Q4Vs1xWHdyVTmVK2Wm6r">
            1 Förslag till riksdagsbeslut
          </head>
          <list xml:id="i-9saVY8RVqMq5xZpsFBEL61" style="ol">
            <item xml:id="i-JHTcn7f9N19RNgKqwtYuse">
              Riksdagen avslår regeringens proposition Åtgärder för att höja
              kvaliteten i järnvägssystemet.
            </item>
            <item xml:id="i-3hZt31uyorZuNHLbkqco6g">
              Riksdagen tillkännager för regeringen som sin mening vad som
              anförs i motionen om att banavgifter inte ska utformas så att
              någon kan köpa sig framkomlighet och därmed krävs inte heller
              olika nivåer på ersättningen vid driftstörning.
            </item>
            <item xml:id="i-F8rZC2T9k6pzXaZd5HmbeQ">
              Riksdagen tillkännager för regeringen som sin mening vad som
              anförs i motionen om att det i ett trafikeringsavtal ska kunna
              göras undantag från kravet på verksamhetsstyrning med kvalitetsavgifter
              när det handlar om lågtrafikerade järnvägsnät, om delar av järnvägen
              där driftstörningar anses obefintliga eller om tider på dygnet
              då risken för driftstörningar är obetydliga.
            </item>
            <item xml:id="i-KonxVZ9HS4jFMLq13vyxdR">
              Riksdagen tillkännager för regeringen som sin mening vad som
              anförs i motionen om att det krävs bättre konsekvensanalyser av
              vilka effekter en samlad höjning av banavgifterna i kombination
              med kvalitetsstyrande avgifter får för tågtrafiken på lång sikt.
            </item>
          </list>
        </div>
        <div xml:id="i-FJuNFXrhWQMdUpPMbwSADP" type="motContent">
          <head xml:id="i-Cmv7xk2yi7Rx1F1TzpL9WQ" type="h1">
            2 Bakgrund
          </head>
          <p xml:id="i-3JX1UBRAugAZbXTTtaJHW6">
            Regeringen vill införa bestämmelser om ett ekonomiskt incitamentssystem
            som innebär att det i trafikeringsavtalet mellan infrastrukturförvaltare
            och järnvägsföretag ska regleras villkor för verksamhetsstyrning
            med kvalitetsavgifter. Det betyder att den part som orsakar en
            avvikelse från det som är fastställt i tågplan eller trafikeringsavtal
            när det gäller nyttjande av infrastrukturen, ska betala en på
            förhand bestämd kvalitetsavgift till sin motpart.
          </p>
          <head xml:id="i-QHbZQxQYgGqPJQKcwSQovd" type="h1">
            3 Att bota symptom och inte sjukdom
          </head>
          <p xml:id="i-UKUGrWPhFTSiRRWxdABZr3">
            Det råder i dag stora kapacitetsbrister inom det svenska järnvägssystemet.
            Grundorsaken är att det finns för lite spår att köra på och att
            banunderhållet är för lågt satt.
          </p>
          <p xml:id="i-EeeJmL1fhYLdtLmDFkj6qS">
            Våra partier har föreslagit stora satsningar på nya järnvägssträckor.
            Totalt vill vi tillföra mer än 100 miljarder kronor mer från staten
            till kollektivtrafik och järnväg. Förslag som påtagligt ökar kapaciteten,
            t.ex. genom att bygga höghastighetsbanor, dubbelspår längs Ostkustbanan,
            Norrbottniabanan, Västlänken och Hamnbanan i Göteborg. Vi har
            även med en rad små och strategiskt viktiga järnvägsinsatser för
            att lösa upp flaskhalsar och göra riktade satsningar längs godstråken.
          </p>
          <p xml:id="i-XXT9gja3Vv1x3yV3Kpm8ut">
            Ett ännu viktigare skäl till förseningar är bristande underhåll
            av den järnväg som redan är byggd. Banverket menar att om man
            vill minska tågförseningarna med 50 % och öka godskapaciteten
            med 50 %, så måste 7,6 miljarder kronor per år läggas på banunderhåll.
            Den borgerliga regeringen har bara avsatt 5,3 miljarder kronor
            per år under planperioden 20102021. Det är alltså alldeles för
            lite! Det är därför inte konstigt att det är trångt på spåren
            och att vi har stora problem med förseningar. Lägger vi till att
            vi inte kan rå på vädrets makter så är läget mycket allvarlig
            om det uppstår en situation som liknar den vi hade vintern 2009/2010.
          </p>
          <p xml:id="i-7xveaLC1CTEg2o6DsTzkvL">
            I stället för att satsa mer resurser på nya järnvägar och öka
            banunderhållet väljer regeringen att försöka lösa problemet genom
            att införa marknadsbaserade avgifter där den som är skuld till
            förseningen får betala till den andra parten. Det är precis som
            att försöka bota symptomen på en patient, men strunta i grundorsaken
            till varför hon eller han är sjuk.
          </p>
          <p xml:id="i-Jk9zi9JQpg339bcig9TgYj">
            Situationen hade kanske varit annorlunda om järnvägssystemet
            redan i dag hade stor kapacitet och bra underhåll. Då hade kvalitetsstyrande
            avgifter kunnat ha en rimlig funktion. Men att införa ett sådant
            system i dagens järnvägsnät, med dess uppenbara brister, är inte
            ändamålsenligt. Fokus bör ligga på att undanröja orsakerna till
            dagens problem: kapacitetsbrist och dåligt underhåll. Riksdagen
            bör därför avslå propositionen Åtgärder för att höja kvaliteten
            i järnvägssystemet.
          </p>
          <head xml:id="i-XByiBXTHsorCLXDka5WEbP" type="h1">
            4 Köpa sig före i kön
          </head>
          <p xml:id="i-ENHBtoSxwYXR7F5wXoErUW">
            I dag sköts fördelning av tåglägen av Trafikverket. Fördelningen
            görs strikt utifrån vilken trafik som är samhällsekonomiskt mest
            lönsam. Det innebär t.ex. att pendeltågen i Stockholm har förtur
            under morgontrafiken eftersom det är samhällsekonomiskt klokt
            att människor kommer till jobbet i tid. På eftermiddagen görs
            den omvända prioriteringen, och fjärrtågen placeras i stället
            först i kön. En sådan ordning, som kan liknas vid en slags ransonering,
            är nödvändig för ett system som präglas av stor kapacitetsbrist
            och för vilket förändringar i trafikutbudets sammansättning får
            tydliga effekter på samhällsekonomin.
          </p>
          <p xml:id="i-Kt5LRiBgUwQLJLPhU8ZGay">
            Regeringen anser att Trafikverket ska använda avgifter som ett
            verktyg för fördelningen av spårkapacitet. I propositionen skriver
            regeringen: Den som är beredd att betala högre banavgift skulle
            i sådana fall kunna köpa en högre framkomlighetsgaranti som omfattar
            tillhandahållandet av ett eller flera tilldelade tåglägen. Vid
            trafikstörningar skulle de tåg som framförs i enlighet med tilldelade
            tåglägen som omfattas av en sådan högre garanti om framkomlighet
            få företräde framför andra tåg.
          </p>
          <p xml:id="i-9B36sjbQ1VEUg5ktiZhJ5T">
            Ett troligt scenario blir då att de starka tågbolagen med SJ
            i spetsen kommer att köpa upp större delen av det mycket begränsade
            utrymme som finns tillgängligt på de mest trafikerade sträckorna
            för att där köra fjärrtåg. För att de regionala trafikhuvudmännen
            ska kunna konkurrera om banutrymmet med fjärrtågsbolaget fordras
            taxehöjningar och/eller ett ökat skatteuttag för att höja subventionsgraden
            ytterligare. Alternativet är att länstrafikbolagen i framför allt
            Mälardalen, Skåne, Västsverige och Östergötland ersätter stora
            delar av sina tågavgångar med buss.
          </p>
          <p xml:id="i-F5DVrMc9Aots6vRbDqZXk6">
            I dag har SJ på vissa sträckor upp till fem gånger högre intäkter
            per personkilometer från fjärrtågsresenärerna än från arbetspendlarna.
            Med ett avre-glerat system, där man betalar för tåglägen efter
            köpkraft, finns det uppenbar risk att den högre betalningsviljan
            hos fjärrtågsresenärerna kommer att förändra trafikutbudet på
            ett sätt som leder till allvarliga samhällsekonomiska konsekvenser.
          </p>
          <p xml:id="i-5kNLivz7s9fab6q6UXWpn9">
            Trots den nuvarande regleringen ser man redan tendenser till
            detta. Men eftersom det i dag är samhällsekonomisk lönsamhet som
            avgör strukturen på trafikutbudet begränsas SJ:s möjligheter att
            göra sig av med arbetspendlarna till att höja biljettpriserna
            och/eller minska antalet stopp för på- och avstigning. Med en
            avreglering får SJ och andra tillkommande fjärrtågsbolag helt
            andra möjligheter att styra trafikutbudet mot en struktur som
            är företagsekonomiskt gynnsam men samtidigt samhällsekonomiskt
            skadlig.
          </p>
          <p xml:id="i-31QiqgSuRrLEWaorNrQB63">
            Som en konsekvens av regeringens viljeinriktning att tågoperatörer
            ska kunna köpa sig före i kön vill regeringen nu även att de som
            betalat mest även ska få en högre ersättning vid driftstörning.
            Beroende på förseningens storlek ska hela eller delar av den erlagda
            banavgiften betalas tillbaka och vid större förseningar anser
            regeringen att det till och med kan vara aktuellt att låta ersättningen
            vara större än vad som betalats för tågläget.
          </p>
          <p xml:id="i-Bd4EpZCR8Xt8etncAWK8su">
            Liksom i frågan om att införa straffavgifter vid driftsstörningar
            har regeringen även här fel utgångspunkt. Om man inte inför banavgifter
            som bygger på att den som betalar mest får köra före alla andra,
            behöver man inte heller ge större ersättningar om det uppstår
            störningar i trafiken. Om regeringen ser till helheten i ett fungerande
            system, behövs inte detaljlösningar lösryckta från sitt sammanhang.
            Banavgifter ska inte utformas så att någon kan köpa sig framkomlighet
            och därmed krävs inte heller olika nivåer på ersättning vid driftstörning.
            Detta bör ges regeringen till känna.
          </p>
          <head xml:id="i-VpaPzVPSfz24x9eKDnmvHg" type="h1">
            5 Undantag för kvalitetsavgifter
          </head>
          <p xml:id="i-QGsx6GscEZUkKFYLCSDaay">
            Regeringen anser att det ibland finns situationer där man i ett
            trafikeringsavtal kan bortse från kravet om verksamhetsstyrning
            med kvalitetsavgifter. Det gäller i fråga om
          </p>
          <list xml:id="i-Pt3QqJoRdz1LSEMEBVAf2Z" style="ul">
            <item xml:id="i-9bhVJKhDaQ8LSjtK4mpEvA">
              lågtrafikerade järnvägsnät
            </item>
            <item xml:id="i-WWmUtSJQJoohL6Zk52BCuD">
              delar av järnvägen där risken för driftstörningar är obefintliga
            </item>
            <item xml:id="i-2EFE145m2vkCFF8Lmr7Tc3">
              tider på dygnet där risken för driftstörningar är obetydliga.
            </item>
          </list>
          <p xml:id="i-EYdNxX3fssN1pZTcMCuoNu">
            Vi delar regeringens bedömning att om man inför kvalitetsavgifter,
            finns det onekligen situationer där det är helt onödigt att använda
            sig av ett sådant system. Regeringen föreslår att det får göras
            undantag i ett trafikeringsavtal när det handlar om de ovan angivna
            situationerna. Vi menar att det inte räcker med att möjliggöra
            undantag, utan att det ska göras undantag i dessa fall. I ett
            trafikeringsavtal ska det göras undantag från kravet på verksamhetsstyrning
            med kvalitetsavgifter i frågan om lågtrafikerade järnvägsnät,
            där driftstörningar anses obefintliga eller vid tider på dygnet
            där risken för driftstörningar är obetydliga. Detta bör ges regeringen
            till känna.
          </p>
          <p xml:id="i-Xd6XQtDE18gsRXo1KDH6po">
            6 Bättre konsekvensanalyser
          </p>
          <p xml:id="i-Gvq4bm8YZ6yegrS3jCAALg">
            Just nu föreslår regeringen en hel del förändringar av avgifterna
            för järnvägstrafiken, inte minst planeras en fördubbling av banavgifterna.
            Samtidigt föreslås förändring av Transportstyrelsens avgifter
            så att en ansenlig del av järnvägsverksamheten ska finansieras
            med nya avgifter. Och så har vi förslaget om kvalitetsstyrande
            avgifter som behandlas i denna motion. Alla dessa åtgärder innebär
            sammantaget stora förändringar för järnvägssystemet, och hittills
            har konsekvensanalyserna fokuserat på effekterna av de olika åtgärderna
            för sig. Vi skulle därför vilja se en samlad bild av hur tågtrafiken
            påverkas av regeringens förslag på avgiftsförändringar. Frågan
            om kvalitetsstyrande avgifter hänger samman med regeringens höjning
            av banavgifterna och bör därför analyseras utifrån detta sammanhang.
            Vi anser därför att regeringen bör ta fram bättre konsekvensanalyser
            av vilka effekter en samlad höjning av banavgifterna i kombination
            med kvalitetsstyrande avgifter får för tågtrafiken på lång sikt.
            Detta bör riksdagen ge regeringen till känna.
          </p>
        </div>
        <div xml:id="i-S2yzVy5RwoC7u64bpqYTxb" type="signatureBlock">
          <list xml:id="i-4Kbfn5bTTd7c3dsgNwSL9B">
            <item xml:id="i-S1y8MzoeJbi8oFiSkLqoY9" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-5u81FXFcDrUZGpPAptEJ1n" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-U1vodQDt9pGw8BDWPG6GjM" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-x6Tropzxwwg3BLNVS8EAC" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
