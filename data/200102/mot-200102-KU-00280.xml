<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-KU-00280">
  <teiHeader>
    <fileDesc>
      <titleStmt>
        <title>Försvar för friheten och demokratin</title>
        <author corresp="i-4i5vpDVzDizjgGeYkeoK2E">av Bo Lundgren m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvar för friheten och demokratin</title>
          <idno type="rdwebb">GP02K280</idno>
          <rs type="number">K280</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GP02K280/text</ref>
          <ref type="dokument_url_html">http://data.riksdagen.se/dokument/GP02K280</ref>
          <ref type="dokumentstatus_url_xml">http://data.riksdagen.se/dokumentstatus/GP02K280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BbWhKN8LYooYPeK77uLHBD</idno>
            <name>Per Unckel</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8d1Y8z9sPbywJy42Y7Roqc</idno>
            <name>Carl Fredrik Graf</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UkRVDvbmgQTeC2YtiGZ7K5</idno>
            <name>Chris Heister</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KppE1YHfdGUC31EQj8LDUt</idno>
            <name>Henrik Landerholm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9sbggAkNaaFH8ywMWFbLEk</idno>
            <name>Göran Lennmarker</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-D74cdq6EQpWG5dWigfnSSw</idno>
            <name>Per Westerberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PP1yPVnCvCn8uTeycDwSU9" type="signed"/>
        <correspContext corresp="i-PP1yPVnCvCn8uTeycDwSU9">
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-BbWhKN8LYooYPeK77uLHBD"/>
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-8d1Y8z9sPbywJy42Y7Roqc"/>
          <note type="signatory" corresp="i-UkRVDvbmgQTeC2YtiGZ7K5"/>
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-KppE1YHfdGUC31EQj8LDUt"/>
          <note type="signatory" corresp="i-9sbggAkNaaFH8ywMWFbLEk"/>
          <note type="signatory" corresp="i-XgRZtFgzPDL7KcwsDvGVej"/>
          <note type="signatory" corresp="i-MtQDAwnav9eHyeftxbQLvf"/>
          <note type="signatory" corresp="i-D74cdq6EQpWG5dWigfnSSw"/>
        </correspContext>
        <correspAction xml:id="i-6bozD5JQvLvQ9dK1vtihZp" type="referral">
          <date when="2001-10-11"/>
        </correspAction>
        <correspAction xml:id="i-UVi5v6LRfyi2wLWamnhY26" type="dismissal">
          <date when="2001-10-11"/>
        </correspAction>
        <correspAction xml:id="i-VyUSaZZjbaKqYuv2d4SmbF" type="termination">
          <date when="2001-10-05"/>
        </correspAction>
        <correspAction xml:id="i-BCiyGuVAFsE9wAk54EsnyS" type="submission">
          <date when="2001-10-05"/>
        </correspAction>
        <correspAction xml:id="i-FJ4QGsxNVoUYvtdvk8sDTi" type="numbering">
          <date when="2001-10-05"/>
        </correspAction>
        <correspAction xml:id="i-54evLCppCU8mM2t1uqhjCD" type="proposed_referral">
          <date when="2001-10-05"/>
        </correspAction>
        <correspAction xml:id="i-8dPfpzRTyfJgw5sR5xZard" type="committee_proposal">
          <date when="2001-10-05"/>
        </correspAction>
        <correspAction xml:id="i-4jRFLdYf6P77D72MZvpiQ4" type="reviewing">
          <date when="2001-10-05"/>
        </correspAction>
        <correspAction xml:id="i-Fu5KiCZsoWnMgF1vAuRzWV" type="registration">
          <date when="2001-10-05"/>
        </correspAction>
        <correspAction xml:id="i-nUoLKnCJ1Shq9SpoWCmPF" type="assigned"/>
        <correspContext corresp="i-nUoLKnCJ1Shq9SpoWCmPF">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_K_0280/mot_200102_K_0280-0001.pdf"/>
      <div xml:id="i-DQiJtG4mwsSpJhX6j145RB" type="motHeader">
        <div xml:id="i-6jUvhCT5g6boFLAzbvtaJT" type="motTitle"/>
        <div xml:id="i-N6H57B2HwQXneKpUydMjw5" type="motSubmissionInfo"/>
      </div>
      <div xml:id="i-Lg8JRtd7mbfKeJYTaAPrxT" type="motBody">
        <div xml:id="i-X6eN1J95Jx6xvMNVM2k4pJ">
          <p xml:id="i-2djFZ4TnvMVLvJYRgD8w2m">
            2001/02 mnr: K280 pnr: m019
          </p>
          <p xml:id="i-Tmqfxiqr587AsWXssaWkod">
            Motion till riksdagen 2001/02:K280
          </p>
          <p xml:id="i-BLVcxGkNuU86Tvv3rRXTvj">
            av Bo Lundgren m.fl. (m)
          </p>
          <p xml:id="i-K8B2YKYrNgGMESyhx8Tv7k">
            Försvar för friheten och demokratin
          </p>
          <p xml:id="i-HQS2iQpB23eouMxXFuEHqK">
            1 Sammanfattning
          </p>
          <p xml:id="i-TR8uCa2AMA665zXu9mfqWV">
            Ett fritt samhälle är öppet, demokratiskt och pluralistiskt —
            byggt på respekt för den enskilde, allmän och lika rösträtt, maktdelning,
            marknadsekonomi och styre under lagarna. Varje medborgare är fri
            inte bara att välja politiska representanter, utan framför allt
            att fatta egna beslut och söka sin egen väg i livet. Demokratin
            har aldrig varit okontroversiell. Än finns det totalitära och
            auktoritära samhällssystem i vår värld. Även i Sverige ifrågasätts
            demokratin, främst av socialister. Medan yttrande- och demonstrationsfriheten
            skyddar också dem som vill ifrågasätta, är det också av avgörande
            betydelse att kunskap sprids om de totalitära staternas brutala
            ordning. Våld eller rättighetskränkningar i politiska syften får
            aldrig accepteras. När mötesfriheten hotas genom blockader, när
            människor hotas till liv och egendom av stenkastande aktivister
            eller när terrorister riktar attentat mot den fria världens institutioner
            — då måste den demokratiska staten försvara sina medborgare mot
            våldsverkarna. Inte minst genom de kravaller som utbröt i samband
            med EU-toppmötet i Göteborg tidigare i år har frågan om politiskt
            våld aktualiserats. I denna motion läggs fyra förslag med syfte
            att försvara friheten och demokratin fram. Det första och viktigaste
            förslaget är att värna den rättsstat, med sin polis och sitt rättsväsende,
            som har till uppgift att försvara det fria samhället mot våldsamma
            angrepp. Det andra förslaget är att upplysa om kommunistiska och
            nationalsocialistiska staters brott mot mänskligheten. Det tredje
            förslaget är att det offentliga inte med bidrag skall stödja organisationer
            som använder politiskt våld eller aktiviteter som innebär lagöverträdelser.
            Det fjärde förslaget handlar om strängare straff för dem som hotar
            politiska företrädare.
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0002.pdf"/>
          <p xml:id="i-yX4uLDAzpjWcKEdJdVVyo">
            2001/02:K280
          </p>
          <p xml:id="i-U9vbM9wqmnj36jREWfSvex">
            2
          </p>
          <p xml:id="i-5ibGpKVCEo3oYezw3ECW6T">
            Innehållsförteckning
          </p>
          <p xml:id="i-Q7E9MVMT64a4yRvmrxi3Vh">
            1 Sammanfattning.......ssssessssesssressronssrsssrrnsrrrsrrrnsrrenerrrnnrnnsrrnnrnn
            ss rnn rr nn nnn 5
          </p>
          <p xml:id="i-Mvi3jAVbB7E6DhvFZmNe7Y">
            2 Innehållsförteckning...... 3 Förslag till riksdagsbeslut. 4
            Friheten är kontroversiell 5 Ett fritt samhälle.. 6 Det totalitära.....
            6.1 Våld som politiskt medel... 6.2 ”Icke-våld” kan också innel
            6.3 Acceptansen för politiskt våld 7 Till frihetens försvar.
          </p>
          <p xml:id="i-emgn8i59CgaMZP6Tn9vvq">
            ra kränkningar
          </p>
          <p xml:id="i-RBTfTwvS3eJoZVJxVa7EoR">
            7.1 Utgångspunkter. 7.2 Värna rättsstaten... 7.3 Upplysning om
            nationalsocialismens och kommunismens brott13 7.4 Avskaffa offentligt
            stöd till antidemokratiska organisationer. 14 7.5 Skydd för demokratins
            förtroendemän..........ssssssessessssssrsrsssrnn 14
          </p>
          <p xml:id="i-7sREXnUGp1JvPxbDKtwAK9">
            Förslag till riksdagsbeslut
          </p>
          <p xml:id="i-SzEaHcQ49wV4fYMxqa4YgU">
            k
          </p>
          <p xml:id="i-DX9anQW6W4h65fgDMBZb7g">
            3
          </p>
          <p xml:id="i-CyBnHktVUoZDUp6Ld21XNZ">
            Riksdagen tillkännager för regeringen som sin mening vad i motionen
            anförs om rättsstatens roll i en demokrati. Riksdagen tillkännager
            för regeringen som sin mening vad i motionen anförs om upplysning
            rörande nationalsocialismens och kommunismens brott. Riksdagen
            beslutar att inga offentliga medel skall utgå till organisationer
            som använder politiskt våld eller till aktiviteter som innebär
            lagöverträdelser. Riksdagen tillkännager för regeringen som sin
            mening vad i motionen anförs om våld mot politiska företrädare.
          </p>
          <p xml:id="i-KQwRQ4usdbGEh2DiyPm4RN">
            Friheten är kontroversiell
          </p>
          <p xml:id="i-FEy58XvJpkquuQbpwDDVjy">
            Idén om ett fritt, öppet och demokratiskt samhälle är kontroversiell,
            ifrågasatt och i delar av världen fortfarande bespottad. De terrordåd
            som tisdagen den 11 september drabbade USA blev en brutal påminnelse
            om detta.
          </p>
          <p xml:id="i-YbMGWhLErszcW5cdqorCfv">
            Det fria, öppna och demokratiska samhällets livsluft är ifrågasättandet
            av
          </p>
          <p xml:id="i-6hpGC7F7boZhr4DVC2mKpY">
            etablerade uppfattningar, skyddet av de avvikande och i majoritetens
            tycke kanske rent befängda åsikterna, religionerna och livsstilarna.
            Bara genom att i det öppna samtalet och genom det fria levnadsvalets
            exempel demonstrera demokratins överlägsenhet, kan den vinnas
            för framtida generationer.
          </p>
          <p xml:id="i-Edk6JNPd9K4euabFs3aPXr">
            Lika självklart är att varje form av våldshandling, varje kränkning
            av
          </p>
          <p xml:id="i-DdPe5muDgiB1h9oZ9uVunR">
            demokratins grundläggande fri- och rättigheter är oacceptabel.
            I en demokrati
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0003.pdf"/>
          <p xml:id="i-APDjxE3fdLzKwYBo3As2Sj">
            har alla — genom yttrandefrihet, fria medier, organisationsfrihet
            och demokratiska val — möjligheten att övertyga andra. De som
            väljer våldets och kränkningarnas väg har däremot satt sig över
            andra människors vilja och värdighet. I försvaret för demokratin
            måste rättsstaten stå stark och kompromisslös mot dem som använder
            våld och kränkningar som politisk metod.
          </p>
          <p xml:id="i-NNkLuEr453wzRvHFeqqego">
            4 Ett fritt samhälle
          </p>
          <p xml:id="i-DVQDT8gBZutefJmcd6dnBH">
            Det fria samhällets viktigaste byggsten och utgångspunkt är den
            enskilde medborgaren, den minsta minoriteten i samhället. Det
            är suveräna medborgare, med okränkbara fri- och rättigheter, som
            delegerar beslutandemakt och mandat åt politiska församlingar
            i vissa gemensamma angelägenheter. Samtidigt förblir medborgarna
            fria att agera i frivilliga gemenskaper med andra och på marknaden.
            Demokratin är inte främst, än mindre enbart, majoritetens styre
            över minoriteten. Det är först i kombination med marknadsekonomi,
            maktdelning och en begränsad statsmakt som demokratin görs urskiljbar
            från despotin. Majoritetsstyret i Athen (där kvinnor och slavar
            förvisso förvägrades rösträtt) hindrade inte att Sokrates mördades
            för sina åsikter. Först med liberalismen kom yttrande- och mötesfrihet.
            Demokratin hindrade inte Robespierres terrorvälde i Frankrike.
            Främst med liberalismen, men även genom den brittiska traditionen
            av styre under lagarna, kom synen på den enskilde medborgaren
            som ett självändamål och skyddsobjekt, snarare än en umbärlig
            del av samhällskroppen, att få genomslag. Ett oinskränkt majoritetsstyre
            kan bara existera på bekostnad av individens frihet och rättigheter.
            Varje sfär där människor fattar egna beslut skulle med denna syn
            innebära en inskränkning av demokratin. ”Ekonomisk demokrati”
            innebär att staten äger eller styr företag eller investeringar.
            Det betyder att individer i egenskap av företagare, kapitalister
            och konsumenter inte är fria att fatta beslut om vad som skall
            produceras och konsumeras. En komplett ”ekonomisk demokrati” skulle
            vara liktydig med planekonomi. På samma sätt skulle ”yttrandedemokrati”
            innebära att staten bestämmer vem som får säga vad genom monopoliserade
            medier och censur; ”mötesdemokrati” skulle innebära att staten
            bestämmer vilka som får mötas och vad mötena får handla om; ”äktenskaplig
            demokrati” skulle innebära att staten bestämmer vem som får gifta
            sig med vem. Om demokrati görs liktydigt med ökad makt till staten
            och politikerna skulle det forna Östtyskland, eller Tyska Demokratiska
            Republiken, i själva verket kunna betraktas som den demokrati
            den påstods vara. De utvalda folkföreträdarna hade stor makt,
            så stor att den även omfattade själva valprocessen. Ett demokratiskt
            samhälle är ett samhälle med allmän och lika rösträtt till
          </p>
          <p xml:id="i-XYBuAU2YSadhJAJAcR6WNs">
            politiska församlingar — men det är också ett samhälle där människor
            är fria att leva, tycka och handla som de själva finner lämpligt.
          </p>
          <p xml:id="i-Tkzb3MKHW2GvaAQt8L7shk">
            2000/01:c999
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0004.pdf"/>
          <p xml:id="i-2DhUSWQYwbebxtNEJyZWnZ">
            2001/02:K280
          </p>
          <p xml:id="i-ALaYFmY3QebJccNojRZkA">
            5 Det totalitära
          </p>
          <p xml:id="i-qQxmtDFR94KeWrm6MXCMX">
            I Sverige är det främst olika grupper av extrema socialister
            som förespråkar demokratins avskaffande. Det handlar vanligen
            om vänsteranarkister, kommunister eller nationalsocialister/fascister.
            Rörelserna förenas i dag i sitt motstånd mot kapitalism, mot globalisering,
            mot den parlamentariska demokratin och mot rättsstatens institutioner.
            Kommunismen och = nationalsocialismen har många ideologiska beröringspunkter.
            Det gäller allt från den kollektivistiska samhällsanalysen, enligt
            vilken olika grupper ställs mot varandra och där målet är att
            utplåna den ena gruppen (kapitalister respektive judar), via förespråkandet
            av en omfattande statsmakt, till de enpartivälden med hemlig polis
            och örintelseläger som blivit det praktiska resultatet. Kommunismen
            och nationalsocialismen har lett till över hundra miljoner människors
            död genom avrättningar, planerad svält eller i arbets- och oncentrationsläger.
            Att de diktatorer som stod ansvariga för detta, Lenin, Hitler,
            Stalin och Mao, nu hyllas av politiska rörelser i Sverige kan
            tyckas ofattbart, men är likafullt ett faktum. Det har förekommit
            manifestationer i samband med Adolf Hitlers och andra ledande
            nazisters födelsedagar. Flaggor öreställande Lenin och Mao förekom
            = flitigt vid exempelvis demonstrationerna mot EU-toppmötet i
            Göteborg i juni i år. Det är uppenbart att undervisning och samhällsdebatt
            inte har förmått örmedla tillräcklig kännedom om historiens illdåd
            och tillräcklig vaksamhet mot de antidemokratiska resonemangen.
          </p>
          <p xml:id="i-SPQ4tfQuT7b7AC9c3Mx2T4">
            5.1 Våld som politiskt medel
          </p>
          <p xml:id="i-LJh7ZNZhGRWvbvB9gFAc8g">
            Med tanke på de miljontals dödsoffer som dessa socialistiska
            läror redan skördat är det föga överraskande att deras moderna
            förespråkare ser sig berättigade att ta till våld som politisk
            metod. Det grövsta våldet har utövats av nationalsocialister,
            förutom hot och misshandel har även ett bombattentat mot granskande
            journalister och mord på syndikalisten Björn Söderberg och två
            poliser i Malexander i samband med ett bankrån utförts av nationalsocialister.
            I samband med demonstrationer och politiska manifestationer har
            även vänsteranarkister och kommunister använt sig av våld och
            vandalisering. Framför allt skedde detta i Göteborg i samband
            med EU-toppmötet. En så kallad antikapitalistmarsch fram till
            toppmötets avspärrningar urartade på förmiddagen fredagen den
            15 juni i ett upplopp. Flera hundra aktivister attackerade polisen
            med gatstenar och järnrör. Längs Avenyn vandaliserades butiker
            och bränder anlades längs gatan. Vanliga medborgare, som försökte
            ingripa mot förstörelsen, angreps och misshandlades. Mål för gatstensattackerna
            var främst banker, internationella företag och den moderata partilokalen,
            som ligger på Avenyn. Även andra butiker och uteställen längs
            Avenyn vandaliserades. Organisationen Afa (Antifascistisk
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0005.pdf"/>
          <p xml:id="i-QbFbFuGSeXwkhxvzx6CPFU">
            Aktion) tog på sig ansvaret för upploppen. De hade på sin hemsida
            tillhandahållit detaljerad information om hur man förbereder sig
            för upplopp. De upprepade vid flera tillfällen i sina texter att
            polisen skulle vara underbemannad. Polisen attackerades även vid
            andra tillfällen av maskerade aktivister, bland annat vid ett
            tillslag mot Hvitfeldtska gymnasiet på torsdagen, där några av
            de mer militanta vänstergrupperna börjat samla gatsten och andra
            vapen. På fredagskvällen angreps polisen då den försökte upplösa
            en olaglig tillställning vid Götaplatsen och skottlossning utbröt
            där tre aktivister skadades, en allvarligt.
          </p>
          <p xml:id="i-4WfQy8tqpA8SivvDVnXJ9t">
            Många våldsamma konfrontationer sker också mellan vänsteranarkistiska/kommunistiska
            — grupper å ena = sidan och nationalsocialistiska/fascistiska
            — grupper å den = andra. - Denna
          </p>
          <p xml:id="i-5ZMz8VhPgSddkh1eoCYnqh">
            våldskonfrontation tas ibland till intäkt för att grupperna står
            ideologiskt långt ifrån varandra. Det ömsesidiga hatet beror snarare
            på att likheterna i viljan att skapa ett totalitärt samhälle gör
            motståndarna till konkurrenter om samma typ av makt, även om också
            många sakfrågor skiljer. Båda grupperna vill erövra makt med våld.
            Därför ser de till att hålla sig med egna våldsverkare. En viktig
            del av kommunistiska och nationalsocialistiska samhällen har varit
            att en ideologiskt drillad våldsapparat ersätter rättsstaten.
            Båda grupperna ser sig därför som svurna fiender till polisen.
            Samma slagord, exempelvis ACAB (all cops are bastards), skanderas
            av både Afa och nationalsocialister. Genom frekventa våldsamma
            konfrontationer kan båda grupperna rekrytera nya medlemmar, och
            samtidigt görs gatorna osäkra för demokratiska organisationers
            manifestationer. Att i tid bryta denna våldsspiral mellan totalitära
            grupperingar är av central vikt för frihetens och demokratins
            fortlevnad.
          </p>
          <p xml:id="i-FmCdf5kouSEQWgJwoarwJa">
            5.2 ”Icke-våld” kan också innebära kränkningar
          </p>
          <p xml:id="i-KWBxpSFkFoRbzCQMv38yNg">
            Manifestationer liknande den i Göteborg har hållits runt om i
            världen. De samlar stora skaror av demonstranter och aktivister
            med olika utgångspunkter, men huvudsakligen med någon form av
            vänsteråsikter. Samlingarna sker med anledning av möten mellan
            personer och i organisationer som vänstern ogillar. Det kan vara
            Världshandelsorganisationen (WTO), som i Seattle, Internationella
            valutafonden (IMF) och Världsbanken (VB), som i Prag, eller Europeiska
            unionen (EU), som i Göteborg. En hel del fredliga demonstrationer
            och seminarier brukar hållas. Organisationer och individer som
            är ute efter att konfrontera polis och vandalisera är i minoritet.
            Det övergripande syftet, som även flera av de ”fredliga” organisationerna
            ställer sig bakom, är dock att störa mötena eller förhindra att
            de alls äger rum. Det misslyckade WTO-mötet i Seattle har således
            beskrivits som en stor framgång. Demonstranterna samlas alltså
            för att kränka mötesfriheten, och menar därmed att mötesfriheten
            inte skall gälla för alla.
          </p>
          <p xml:id="i-NwWnQZ8cYuhRX9yhhJvrYb">
            2000/01:c999
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0006.pdf"/>
          <p xml:id="i-RMUD26zhFEQhcSHfnD1rPT">
            2001/02:K280
          </p>
          <p xml:id="i-PJKnGDvAex4AQLaw3ZocKg">
            10
          </p>
          <p xml:id="i-TB7LMNEwBzoHccbTdyuQqZ">
            Inte sällan beskrivs aktioner som syftar till att blockera eller
            ta sig in på möten som ”icke-våld”. Vad som planeras som ”icke-våldsaktioner”
            är exempelvis att storma avspärrningar och poliskedjor iklädd
            skyddsutrustning och att bli motad av polis inför medias kameror
            och därmed framstå som martyr. Vandalisering verkar tas för given,
            eller hur tolkar man annars Göteborgs icke-våldsnätverks riktlinje:
            ”Vi förstör inte materiel på ett sätt som kan innebära fara för
            kännande varelser.” Vad som kallas för ickevålds-aktioner kan
            alltså vara planerade kränkningar av mötesfriheten. När polisen
            försöker hindra aktivisterna att genomföra dessa kränkningar menar
            sig många aktivister ha rätt att använda våld ”i självförsvar”.
            Att den här typen av aktioner regelmässigt urartar i våld mot
            polismän och vandalisering är inte förvånande.
          </p>
          <p xml:id="i-EK4G1gTG7n48ABJppihxXy">
            5.3 Acceptansen för politiskt våld
          </p>
          <p xml:id="i-KXkTnsgtALuxkHy5n61icK">
            Synen på olika former av politiskt våld — rättighetskränkningar,
            vandalism och våldshandlingar — splittrar vänstern, inte minst
            i samband med demonstrationer. Det går alldeles utmärkt att anordna
            stora, fredliga demonstrationer. I Göteborg medverkade en bra
            bit över tiotusen personer i ett demonstrationståg mot EU och
            en manifestation på Götaplatsen. Maskering var förbjuden av arrangören
            och detta förbud upprätthölls av demonstrationsvakter. De militanta
            grupperna vägrade att delta. I det andra stora demonstationståget,
            som anordnades på lördagsförmiddagen, tilläts de maskerade att
            medverka. De sköt raketer mot en balkong där någon hängt en kritisk
            banderoll. Många grupper på vänsterkanten, bland dem Attac, Ung
            vänster och ett antal SSU-distrikt, ställde upp på att gå i samma
            tåg som maskerade aktivister, trots att dessa bara dagen innan
            vandaliserat Avenyn och andra delar av Göteborg. Varför går då
            organisationer som vill framstå som fredliga och seriösa i samma
            demonstrationståg som stenkastande aktivister? I svenska Attacs
            bok ”En annan värld är möjlig” beskrivs avvägningen som följer:
            Man kan tala om att det råder en ”arbetsfördelning” inom rörelsen:
            de metodradikala aktivisterna säkrar uppmärksamheten i massmedia
            genom sina spektakulära aktioner, medan den stora massan fredliga
          </p>
          <p xml:id="i-8vzJ5BaA3wtjPDiFpediPT">
            demonstranter i sin tur omöjliggör för etablissemanget att avfärda
            aktivisterna som ”terrorister”.(s 348 f)
          </p>
          <p xml:id="i-6VZCyU5W7Bc7auySy94HQj">
            Genom att låta de våldsamma aktivisterna vara med ökar man det
            massmediala genomslaget. Sådana hänsyn är alltså viktigare för
            en organisation som Attac än respekt för mötesfriheten, enskilda
            människors egendom och enskilda polismäns liv och hälsa. Författaren
            gör klart att han ”har ingenting emot direkta aktioner av princip”
            (”direkta aktioner” är sådant som stoppade möten och fönsterkrossande
            — vår anm). Invändningen mot vandalerna är av pragmatisk art,
            våldsverkarna riskerar att skrämma bort andra demonstranter. Det
            är talande att denna attityd till våldet även företräds av en
            av riksdagens uttalade kommunister. I Sydsvenska Dagbladet har
            den
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0007.pdf"/>
          <p xml:id="i-7rSe2hfurXEPfVMU16xufy">
            Vänsterpartistiske riksdagsledamoten Kalle Larsson förklarat
            att ”Våldet är en taktisk/strategisk fråga, inte en moralisk”.
            Acceptansen för skadegörelse som politisk påtryckningsmetod är
            så stor hos Vänsterpartiet och Miljöpartiet, att deras representanter
            i demokratiutredningen reserverat sig mot en passus som fördömer
            detta. ”Det finns aktioner där skadegörelse kan försvaras”, skriver
            Pernilla Zethraeus (v) och Elisa Abascal Reyes (mp) i reservationen
            (SOU 2000:1 ”En uthållig demokrati”, s 264). Skadegörelse skall
            exempelvis vara tillåten ”om syftet är att motivera ett högre
            värde än äganderätten”. Med tanke på att kommunismen inte erkänner
            någon äganderätt över huvud taget och att Vänsterpartiet enligt
            sitt program vill begränsa ägandets rättigheter, kan man undra
            vilken typ av skadegörelse som egentligen utesluts med ovanstående
            begränsning. Organisationer som är beredda att sätta grundläggande
            rättigheter ur spel för att maximera det mediala genomslaget för
            sitt budskap har givit klara besked om sin inställning till demokratin.
            Deras verksamhet må hålla sig inom lagens råmärken, men de bör
            i debatt och andra sammanhang ställas till svars. De bär ett stort
            ansvar för att ett fåtal aktivister regelbundet tillåts utnyttja
            folksamlingar och demonstrationer för att begå lagbrott och kränka
            andra människors rättigheter. Att från offentligt håll stödja
            och uppmuntra sådana organisationer är förkastligt.
          </p>
          <p xml:id="i-Nj1oMsFbDCMrmtrV9snpdw">
            6 Till frihetens försvar 6.1 Utgångspunkter
          </p>
          <p xml:id="i-P49Y1ii6mrbEf6thx6qLrQ">
            Den politiska vardagsarbetet är inte alltid speciellt glamouröst.
            Skilda ideologiska och principiella ståndpunkter stöts och blöts
            i utskott, budgetprocesser och partikompromisser ner till konkreta
            beslut i sakfrågor. Att var och en skall kunna gå på vilka möten
            de vill ses som så självklart att det som diskuteras snarare är
            varför politiska möten lockar så få. Att få uttrycka sin mening
            i olika debattfora är självklart, likaså att kunna gå och rösta.
            Den som utsätts för övergrepp eller konflikter förväntar sig att
            få sin sak prövad av en opartisk domstol, enligt lagar som gäller
            lika för alla. Bakom den grå vardagen döljer sig dock de värden
            och principer på vilka vårt öppna samhälle vilar: demokrati, yttrandefrihet,
            mötesfrihet, likhet inför lagen, en fri ekonomi och människors
            lika rättigheter. Friheten och rättsstaten tas ofta för givna,
            likaså våra rättigheter som enskilda medborgare. Det är på sitt
            sätt ett sundhetstecken, eftersom det tyder på en grundläggande
            acceptans för denna ordning. Med detta följer dock risken att
            invaggas i en falsk säkerhet om att friheten och demokratin är
            för alltid givna. Vaksamheten mot totalitära läror, mot politiskt
            våld och mot diktaturers maktsträvanden måste alltid finnas. Vi
            menar att denna vaksamhet kan och bör förbättras också i vårt
            land.
          </p>
          <p xml:id="i-TYWpf8V3LrT4bPuPrRnetX">
            2000/01:c999
          </p>
          <p xml:id="i-6Hs6riuhaF7rox1RXA3a7U">
            21
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0008.pdf"/>
          <p xml:id="i-NFRyg8jCFC38JZL9nDKZ3">
            2001/02:K280
          </p>
          <p xml:id="i-HAJbEW3oXn7qX8QeuAtd89">
            12
          </p>
          <p xml:id="i-SH8ovAxKzVjZXynQ1xKPSo">
            6.2 Värna rättsstaten
          </p>
          <p xml:id="i-RSWs6tugVGiWkrYemdT6F8">
            I dag sprider sig en misstro mot rättsstatens och demokratins
            grundläggande principer. Till en del kan denna misstro bottna
            i vad många uppfattar som rättsstatens brister. Många ungdomar
            möter redan under sin högstadietid brottslighet i form av rån,
            hot eller misshandel. I Malmö och Stockholm har var femte elev
            i nian utsatts för rån eller rånförsök. Över var tjugonde elev
            i landet har utsatts för grovt våld. Det övervägande antalet av
            alla rån, stölder och misshandel blir aldrig ens utrett. Tänk
            en ung kille eller tjej som blivit utsatt för rån, våld eller
            hot, och då finns inte en polis i sikte. Tänk sedan att samma
            kille eller tjej åker till Göteborg för att uttrycka sin åsikt
            (den stora majoriteten av demonstranterna som var där använde
            aldrig våld), och då plötsligt får se att en femtedel av Sveriges
            poliskår finns på plats för att skydda höga politiker. Då är det
            inte konstigt att de undrar hur det står till med rättvisan här
            i landet. Det var naturligtvis inte fel att polisen skyddade toppmötet
            i Göteborg. En rättsstat har till uppgift att skydda mötesfriheten
            för alla, liksom att skydda människors liv och egendom mot ideologiska
            våldsverkare och vandaler. Det var alltså inte fel att polisen
            var på plats. Felet är att polisen i vardagen, så ofta och för
            så många människor, inte är på plats. En rättsstat som bara fungerar
            för de högt uppsatta är ingen rättsstat. När rättsstaten sviker
            firar demokratins fiender triumfer. När brott inte beivras kan
            konspirationsteorier spridas om att staten är ett instrument för
            att skydda de besuttna, men inte vanligt folk. Brott som inte
            beivras startar spekulationer om förövarnas kön, bakgrund eller
            hudfärg. Rädslan och osäkerheten gror och förenklingarna, myterna
            och främlingsfientligheten får äste. Risken ökar att människor
            genom medborgargarden eller ideologiskt ärgade våldsorganisationer
            tar lagen i egna händer. I spåren av en sviktande rättsstat stegar
            de totalitära lärorna fram. Kommunister och nationalsocialister
            vill att staten skall kontrollera allt, medan anarkister vill
            avskaffa staten. I praktiken betyder deras lösningar detsamma:
            Att det blir fri väg för våld, terror och förtryck. Den avgörande
            insatsen mot demokratins fiender är att se till att rättsstaten
            fungerar. Rättsstaten skall finnas där för alla och värna människors
            trygghet till liv och egendom. Genom att den finns där skall den
            ta död på de myter och den rädsla som är antidemokraternas livsluft.
            Att klart och tydligt ta ställning för frihet, öppenhet och demokrati
            .ommer alltid att provocera våldets och förtryckets förespråkare.
            De som genom granskning och debatt avslöjar de våldsamma rörelserna
            måste kunna lita på att få beskydd. Mötesfriheten måste kunna
            garanteras alla — även dem med åsikter som avviker från majoritetens
            eller våldsverkarnas åsikter.
          </p>
          <p xml:id="i-KvcYUbnz6RUtxPfFKCBzD9">
            Människor måste kunna känna sig trygga till liv och egendom,
            även vid demonstrationer och manifestationer. Detta kräver att
            poliserna är tillräckligt många och välutrustade och att straffen
            för överträdelser är avskräckande. Om polis och rättsväsende inte
            är tillräckligt starka finns risken att det i stället är medborgerliga
            friheter som beskärs för att på sådant sätt skapa ett
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0009.pdf"/>
          <p xml:id="i-3QL9ZzobNFUpU9sC6gxbNy">
            bedrägligt lugn. Det är inte genom vida och godtyckliga befogenheter
            som polisen skall kunna stoppa och domstolar bestraffa våldsverkare.
            Inskränkningar i demonstrations- och mötesfriheten får inte bli
            svaret på maskerade aktivisters vandalisering. I stället måste
            rättsstaten ha resurser för att kunna upprätthålla allas medborgerliga
            frihet. Principen om maktdelning förtydligar också behovet av
            att kunna granska och pröva att polisen alltid sköter sitt uppdrag
            i enlighet med gällande lagar.
          </p>
          <p xml:id="i-PJakp3Z2F9J7CVwZB7HdrN">
            6.3 Upplysning om nationalsocialismens och kommunismens brott
          </p>
          <p xml:id="i-2YUxg45UpNk937EWusrqsT">
            När skolan misslyckas med att förmedla kunskap och färdigheter
            till alla elever är det inte bara en personlig tragedi. Detta
            kan indirekt medverka till att underminera demokratin, genom att
            eleverna lättare blir offer för demagoger. Ett mera direkt problem
            är att elever ofta inte får tillräckliga kunskaper om totalitära
            diktaturers begångna oförrätter. Undervisningen gällande nationalsocialisternas
            politiska massmord och förintelseläger har på senare år förbättrats
            genom särskilda insatser. Det har varit en framgångsrik upplysningsinsats.
            En liknande uppmärksamhet borde ägnas åt kommunismens brott mot
            mänskligheten. I dag är kunskaperna om exempelvis Sovjetunionens,
            Kinas och Kambodjas politiska massmord alltför ofta bristfälliga.
            Det är en skyldighet mot de offer som mördades — en del i våra
            grannländer i Baltikum — att kunskapen om de barbariska övergreppen
            sprids till kommande generationer. Detta får helt enkelt aldrig
            inträffa igen. Vi föreslår att det i statsbudgeten avsätts 20
            miljoner kronor för en särskild
          </p>
          <p xml:id="i-BKaJSf1WARzuQQeJyv2PRm">
            upplysningskampanj om kommunismens brott.
          </p>
          <p xml:id="i-FY881CrEgYewHiTo3PuLRg">
            6.4 Avskaffa offentligt stöd till antidemokratiska organisationer
          </p>
          <p xml:id="i-U1aB94eoaciJoyHJpdHuia">
            I samband med toppmötet i Göteborg har regeringen, myndigheter
            och Göteborgs kommun stött och betalat ut bidrag till organisationer
            och aktiviteter vars demokratiska förankring är tvivelaktig. Regeringen
            bidrog med pengar till debatter och aktiviteter organiserade främst
            av Attac. Det är anmärkningsvärt att aktiviteter och organisationer
            som orsakat kravallerna uppbar statsunderstöd. En av de av Attac
            ordnade aktiviteterna var det protestmöte vid Götaplatsen som
            var upptakten till vandaliseringen av Avenyn. Det ”icke-våldsnätverk”
            som förberett inträngningsaktioner i syfte att störa mötesfriheten
            fick offentliga bidrag. Afa, den organisation som tagit på sig
            ansvaret för stenkastning och vandalisering, har genom att ingå
            med 17 lokala föreningar i ”Nätverket mot rasism” fått bidrag
            av Integrationsverket. Göteborgsaktionen 2001, som tillät maskerade
            demonstranter som avfyrade
          </p>
          <p xml:id="i-AkKiDdZaW8RPyg5ZWEEqZQ">
            2000/01:c999
          </p>
          <p xml:id="i-SjxFSruXKxCkHSx2QWZXJv">
            13
          </p>
          <pb facs="riksdagen-motions-pdf/data/200102/mot_200102_K_0280/mot_200102_K_0280-0010.pdf"/>
          <p xml:id="i-NReRWiDZni3y3WYiYftLS">
            2001/02:K280
          </p>
          <p xml:id="i-RJRzKG2mgsmCCUQrdQ6qjS">
            14
          </p>
          <p xml:id="i-NbzEDSP6USTHvahm8EWz5Q">
            raketer mot människor i sitt tåg och där Afa också ingick, fick
            bidrag från regeringen. Att det offentliga ger bidrag till organisationer
            som använder politiskt våld och genomför aktiviteter som innebär
            lagöverträdelser är inte acceptabelt. Att det har skett i samband
            med Göteborgstoppmötet visar att bidragsflödet från regering och
            myndigheter till politisk opinionsbildning bör ändras.
          </p>
          <p xml:id="i-Xkw2T2rC1BbPqiEeirvTC3">
            6.5 Skydd för demokratins förtroendemän
          </p>
          <p xml:id="i-ApfJMGu161d9MhLswzHJrd">
            Hot och våld mot politiska företrädare har ökat under de senaste
            åren. Sådana hot och sådant våld är angrepp inte bara mot en person,
            utan angrepp på det demokratiska systemet som sådant. Att genom
            våld eller hot påverka demokratiska beslut måste ses som ett allvarligt
            brott. En jämförelse kan göras med synen på våld mot tjänsteman
            eller hot mot vittnen, vilket redan idag föranleder strängare
            straffskalor. Ett bättre skydd för demokratins företrädare riskerar
            förvisso att ytterligare förstärka bilden av ett politikerfrälse
            avskärmat från vanligt folk. Likväl bör det övervägas om ett sådant
            skydd ändå skulle behövas, för att värna det öppna och demokratiska
            samhället och säkerställa att inte våld gör det ogörligt att utöva
            detta samhälles centrala uppgifter. Stockholm den 1 oktober 2001
          </p>
          <p xml:id="i-7upVXfWj9f4AyVm1UcuS4w">
            Bo Lundgren (m)
          </p>
          <p xml:id="i-EQYuaMQKxL28iL3Y3BEUEp">
            Per Unckel (m) Beatrice Ask (m) Anders Björck (m) Carl Fredrik
            Graf (m) Chris Heister (m) Anders G Högmark (m) Gunnar Hökmark
            (m) Henrik Landerholm (m) Göran Lennmarker (m) Fredrik Reinfeldt
            (m) Inger René (m) Per Westerberg (m)
          </p>
        </div>
      </div>
    </body>
  </text>
</TEI>
