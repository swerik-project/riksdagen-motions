<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00221">
  <teiHeader>
    <fileDesc>
      <titleStmt>
        <title>Bortrövade barn</title>
        <author corresp="i-TECanR77Prb79DHwPvLitN i-EFJ93MgPh6dJrzDB1Tt657">av Annelie Enochson och Yvonne Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bortrövade barn</title>
          <idno type="rdwebb">GY02C221</idno>
          <rs type="number">C221</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C221/text</ref>
          <ref type="dokument_url_html">http://data.riksdagen.se/dokument/GY02C221</ref>
          <ref type="dokumentstatus_url_xml">http://data.riksdagen.se/dokumentstatus/GY02C221</ref>
          <ref type="doc">http://data.riksdagen.se/fil/70461E75-8CB2-4586-BA20-5C245CADD8C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WAw1Svh6LNrpAy8YYBa468" type="signed"/>
        <correspContext corresp="i-WAw1Svh6LNrpAy8YYBa468">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction type="numbering" xml:id="i-NEtJogoNqAjs8F5mgDac2p">
          <date when="2010-10-26"/>
        </correspAction>
        <correspAction type="submission" xml:id="i-8n19k3ZZeKtKEAR4UEkn3E">
          <date when="2010-10-21"/>
        </correspAction>
        <correspAction type="transfer" xml:id="i-X5Zvd5mL8uXTZM7fMse5Ff">
          <date when="2010-10-21"/>
        </correspAction>
        <correspAction type="assigned" xml:id="i-X9x6yBmgdP7syrVtUUwSW8"/>
        <correspContext corresp="i-X9x6yBmgdP7syrVtUUwSW8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-781XFjUTPPHAXub1JX9Eyt">
            Förslag till riksdagsbeslut
          </head>
          <list style="ol">
            <item xml:id="i-5XY6JjXRSbB616AfbS1r7C">
              Riksdagen tillkännager för regeringen som sin mening vad som
              anförs i motionen om att en ordentlig bedömning av risken att
              barnen ska bortrövas bör göras i samband med vårdnadsprocesser.
            </item>
            <item xml:id="i-FEthT7mzxHXvg3oNDhapyU">
              Riksdagen tillkännager för regeringen som sin mening vad som
              anförs i motionen om att umgängesrätten bör inhiberas med omedelbar
              verkan när en förälder befaras planera att föra bort sitt barn.
            </item>
            <item xml:id="i-LXxZswuRaxBhZZSAFENhuP">
              Riksdagen tillkännager för regeringen som sin mening vad som
              anförs i motionen om att aktivera och informera om larmnumret
              116 000 i Sverige.
            </item>
            <item xml:id="i-VNputo3vn3tNwZrKL8LS2v">
              Riksdagen tillkännager för regeringen som sin mening vad som
              anförs i motionen om att förbättra de bilaterala kontakterna mellan
              Sverige och andra länder med det särskilda syftet att effektivisera
              tidiga insatser i samband med bortföranden av barn.
            </item>
          </list>
        </div>
        <div type="motContent">
          <head type="h1" xml:id="i-RMHMwADC7EGZfDXi47X3f">
            Motivering
          </head>
          <p xml:id="i-NG1wSYN9pYTKk7W2htuqzQ">
            Varje år förs barn bort från Sverige. Barnen rycks ur den tillvaro
            de är trygga i och tvingas klippa banden med hemmet, skolan och
            kompisar de haft i sin vardag. De rycks upp och finner sig själva
            fångna i ett främmande land. Det är något av det mest traumatiska
            som kan drabba ett barn och en familj. Ett hundratal barn befinner
            sig just nu i denna situation.
          </p>
          <p xml:id="i-Ff9mJBMnac25mtne7W8BoP">
            Det har skett en ökning av antalet barn som olovligt bortförs
            eller kvarhålls i internationella förhållanden. Det kan handla
            om barn som förts från Sverige utan vårdnadshavares medgivande,
            och även barn som förs till Sverige från ett annat land. Oavsett
            anledningen till att ett barn försvinner är det aldrig bra för
            barnet att skiljas från sin hemmiljö. Att föra bort ett barn olovligt
            är brottsligt och innebär psykisk misshandel av det barn som bortförs.
            Det finns anledning att både se över straffskalan för detta brott,
            och inte minst arbeta brottsförebyggande.
          </p>
          <p xml:id="i-2oqTx7APneXyCJ81NmfPJU">
            Internationella regler som Haagkonventionen syftar till att förenkla
            återförande av bortrövade barn. Tyvärr är det dock oerhört svårt
            och i värsta fall för sent att agera när ett barn väl förts ut
            ur landet. Det blir komplicerat, både juridiskt, politiskt och
            praktiskt, för alla inblandade. Barnet hålls ofta gömt. Myndigheterna
            i det andra landet kan i många fall inte göra något. Om lång tid
            går och barnet börjar anknyta till det nya landet, kan det försvåra
            ett beslut om omedelbart återförande. Därför måste resurser satsas
            på förebyggande insatser, att snabbt kunna förhindra bortföranden
            av barn.
          </p>
          <p xml:id="i-SSPjPLUSLERfgjnFfhiR3X">
            Idag är internationella förhållanden och äktenskap mycket vanligt.
            Problem inom familjer får därför internationella proportioner.
            Inom EU är det varje år ungefär 1 000 000 skilsmässor och 13 procent
            av dessa är internationella. Det kan ligga nära tillhands för
            en förälder i en vårdnadstvist att se som en lösning att resa
            till sitt hemland och ta med sig sitt barn. Är detta emot den
            andra förälderns vilja eller till och med en förälder som har
            ensam vårdnad, måste det finnas verktyg inom ramen för vårdnadsprocessen
            att bedöma risken för olovliga bortföranden och att snabbt sätta
            in preventiva åtgärder. Dagens svenska lagstiftning som styr bedömningarna
            i vårdnadstvister ligger efter den globala utvecklingen.
          </p>
          <p xml:id="i-bGqKiPtmcWPM9mwdd9ghq">
            För det första måste en ordentlig riskbedömning göras i alla
            vårdnadsprocesser. Barnets säkerhet måste här väga tyngre än föräldrarnas
            intresse av att få träffa sitt barn utan inskränkning. I de svenska
            domstolarna finns idag inte ett fungerande riskbedömningsinstrument.
            I andra länder i Europa är umgänges- och vårdnadsbeslut mycket
            striktare än i Sverige. I exempelvis Storbritannien formuleras
            beslut om umgängesrätt oftast med detaljerade anvisningar kring
            hur umgänget ska gå till. Svenska domstolar har också denna möjlighet,
            men den utnyttjas sällan. Föreligger risk för olovliga bortföranden
            bör domstolarna uttryckligen förordna att ingen av föräldrarna
            får åka utomlands med barnet.
          </p>
          <p xml:id="i-XePVkZPBYpHsxq5EJcZ7t">
            För det andra: om det blir känt att en förälder förbereder att
            föra bort sitt barn måste det snabbt fattas ett tillfälligt beslut
            om att förälderns umgängesrätt inhiberas, alltså stoppas, med
            omedelbar verkan. Ett sådant beslut kan fattas enligt bestämmelsen
            i 21 kap. 10 § föräldrabalken men det görs sällan i svenska domstolar.
            Om en förälders umgängesrätt stoppas kan socialtjänst och polis
            ingripa och hämta barnet från föräldern, om föräldern försöker
            föra bort barnet utomlands. Liksom för brottmål borde det finnas
            jourdomstolar för sådana brådskande familjerättsliga ärenden.
          </p>
          <p xml:id="i-CBCrGKJ9g32CHmMTymccPc">
            För det tredje borde det vara prioriterat att börja använda larmnumret
            116 000 i Sverige. Till detta larmnummer, som EU-kommissionen
            har upprättat för brådskande fall av försvunna barn, kan allmän­heten
            lämna tips och information. Numret finns redo för användning,
            men Sverige har inte aktiverat numret. Larmnumret kan komma att
            bli ett centralt verktyg för återförande av barn, men då måste
            det implementeras. I DS 2010:19 uppmanas regeringen att ge PTS
            i uppdrag att verka för att 116 00 tas i bruk i form av telefonjour
            för rapportering av försvunna barn. Det är därför hög tid att
            regeringen i en proposition går ut med detta uppdrag. Information
            om numret måste också nå ut till allmänheten.
          </p>
          <p xml:id="i-84D27F91g9JEUwvaZAv2Qu">
            För att effektivt förhindra olovliga bortföranden krävs dessutom
            samarbete mellan länder och effektiva system för att snabbt återfinna
            barn i ett tidigt skede av bortförandet. Viktiga saker är att
            öka insatserna och vara mer alerta vid flygplatser och andra gränsövergångar.
            Att lämna ut bild och signalement på efterlysta barn till polis,
            tull och internationella flygplatser i Europa vore ett bra sätt
            att öka det internationella samarbetet.
          </p>
          <p xml:id="i-B7rj5dzD2LVEHWbqHCFYV3">
            En ökad proaktivitet är nödvändig för att minska antalet olovliga
            bortföranden av barn. Det är också nödvändigt med ett bättre stöd
            till de föräldrar som drabbas. Konkreta steg finns att ta som
            att börja använda det europeiska larmtelefonnummer som redan finns,
            göra ordentliga riskbedömningar i vårdnadstvister samt att snabbt
            stoppa umgängesrätt om ett barn håller på att föras bort. Vi kan
            göra detta. Mer kan göras för att skydda barn så att de inte förs
            bort olovligen från sitt hem och sin trygga miljö.
          </p>
        </div>
        <div type="motSignatures">
          <list>
            <item xml:id="i-GHrPfmMQ8ioadnmYTMMrKi" who="i-TECanR77Prb79DHwPvLitN">
              Annelie Enochson (KD)
            </item>
            <item xml:id="i-QVxsALHT3pdAf9zTvvDJjH" who="i-EFJ93MgPh6dJrzDB1Tt657">
              Yvonne Andersson (KD)
            </item>
          </list>
        </div>
      </div>
    </body>
  </text>
</TEI>
