<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-04012">
  <teiHeader>
    <fileDesc>
      <titleStmt>
        <title>med anledning av skr. 2020/21:169 Riksrevisionens rapport om statens insatser mot exploatering av arbetskraft</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4012 av Ali Esbati m.fl. (V)</title>
          <idno type="rdwebb">H8024012</idno>
          <rs type="number">4012</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8024012/text</ref>
          <ref type="dokument_url_html">http://data.riksdagen.se/dokument/H8024012</ref>
          <ref type="dokumentstatus_url_xml">http://data.riksdagen.se/dokumentstatus/H8024012</ref>
          <ref type="docx">http://data.riksdagen.se/fil/E092C7A1-588F-49B5-BA5B-84DBBC2E97FA</ref>
          <ref type="pdf">http://data.riksdagen.se/fil/2037D35D-B111-4BB0-BB89-3E41F65944C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Tj1agDokwBfyYg4sDYTiWW" type="basedOn"/>
        <correspContext corresp="i-Tj1agDokwBfyYg4sDYTiWW">
          <ref>Skrivelse 2020/21:169</ref>
        </correspContext>
        <correspAction xml:id="i-Stw8KWVLE3vE6cEfHj2nE6" type="signed"/>
        <correspContext corresp="i-Stw8KWVLE3vE6cEfHj2nE6">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-JU6Zvu9npWCxBnEYraW7tZ" type="submitted">
          <date when="2021-04-28"/>
          <time when="13:15:06"/>
        </correspAction>
        <correspAction xml:id="i-VLJFxfzvTGJHP5Ws8spy2i" type="reviewed">
          <date when="2021-04-29"/>
          <time when="18:29:19"/>
        </correspAction>
        <correspAction xml:id="i-GB5tVicZRnZDzLediAigt5" type="dismissed">
          <date when="2021-04-30"/>
        </correspAction>
        <correspAction xml:id="i-83fF2FBahUREgpgpj8f4ak" type="referred">
          <date when="2021-05-04"/>
        </correspAction>
        <correspAction xml:id="i-4PWwN46qoZ4hS3UTeMhory" type="assigned">
          <date when="2022-03-24"/>
          <time when="18:03:56"/>
        </correspAction>
        <correspContext corresp="i-4PWwN46qoZ4hS3UTeMhory">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-BdCgppd8NfXbCaGrtkoAtA" type="behandlas_i"/>
        <correspContext corresp="i-BdCgppd8NfXbCaGrtkoAtA">
          <ref type="uppgift">2020/21:AU12</ref>
          <ref type="ref_dok_id">H801AU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU12</ref>
          <ref type="ref_dok_titel">Riksrevisionens rapport om statens insatser mot exploatering av arbetskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GDgd88wA9aAYBgSdgKft4G" type="behandlas_i"/>
        <correspContext corresp="i-GDgd88wA9aAYBgSdgKft4G">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9ydDV9geBkbx5Y7GPoPSfa" type="motHeader">
        <div xml:id="i-Nh26TW7cDhLPGCHLPGsk6g" type="motTitle">
          Motion till riksdagen 2020/21:4012 av Ali Esbati m.fl. (V) med
          anledning av skr. 2020/21:169 Riksrevisionens rapport om statens
          insatser mot exploatering av arbetskraft
        </div>
      </div>
      <div xml:id="i-8638Ub26bAcVWDrCS9XedM" type="motBody">
        <div xml:id="i-3CRPSn7gwzi3jQUiBAPJQG" type="motProposal" subtype="förslag">
          <head xml:id="i-K8R1eskoitAnbkNFEtKooZ">
            1 Förslag till riksdagsbeslut
          </head>
          <list xml:id="i-9nQ8dgUFcG3wgwFUHT5R6r" style="ol">
            <item xml:id="i-BAUwBUy7P6qAxztVKF6mnE">
              Riksdagen ställer sig bakom det som anförs i motionen om att
              regeringen bör tillsätta en utredning som ser över möjligheterna
              att inrätta arbetslivskriminalitetscenter för att stärka det myndighetsgemensamma
              arbetet mot den systematiska kriminaliteten på arbetsplatserna
              och tillkännager detta för regeringen.
            </item>
            <item xml:id="i-9HrRydFQyTaQMEsvN2Aeco">
              Riksdagen ställer sig bakom det som anförs i motionen om att
              regeringen bör se till att lämpliga myndigheter tar fram en process
              för skydd och stöd som är anpassad till offer för arbetskraftsexploatering
              och tillkännager detta för regeringen.
            </item>
            <item xml:id="i-JHSPd4KCwArwVWJPnfTpaz">
              Riksdagen ställer sig bakom det som anförs i motionen om att
              regeringen bör utreda hur riskgrupper för arbetskraftsexploatering
              i praktiken kan få bättre möjligheter att utkräva en avtalad eller
              innestående lön, hur krav på boendestandard och kostnad kan ställas
              på arbetsgivare när en anställd erbjuds boende som en del av anställningen
              samt om myndigheterna bör utöva tillsyn över arbetsvillkor för
              utländsk arbetskraft i branscher med ökad risk för arbetskraftsexploatering,
              och detta tillkännager riksdagen för regeringen.
            </item>
          </list>
        </div>
        <div xml:id="i-TvGPqnXNyj9bNwbBP9iLFv" type="motContent">
          <head xml:id="i-6X1x7srsU13LSn4tHkDdBR" type="h1">
            2 Skrivelsens huvudsakliga innehåll
          </head>
          <p xml:id="i-MPGNMnprcuH6QKBjjiTJNb">
            Skrivelsen innehåller regeringens bedömningar och åtgärder med
            anledning av Riksrevisionens rapport Statens insatser mot exploatering
            av arbetskraft – regelverk, kontroller samt information och stöd
            till de drabbade (RiR 2020:27).
          </p>
          <p xml:id="i-3PMJ4qj1R4gibUyhycJFrS">
            Riksrevisionen gör iakttagelsen att statens insatser mot exploatering
            av arbetskraft har stora brister och rekommenderar regeringen
            att ge myndigheterna på området tydliga uppdrag och mandat för
            att kunna genomföra åtgärder. Regeringen anser att arbetskraftsexploatering
            fortfarande är ett allvarligt samhällsproblem trots insatser för
            att motverka detta men instämmer inte i att myndigheternas uppdrag
            och mandat är den huvudsakliga anledningen till att insatserna
            har svårt att fullt ut åtgärda problemet. Regeringen menar att
            en effektiv samverkan mellan myndigheterna är centralt för att
            motverka att människor utnyttjas. I skrivelsen gör regeringen
            också bedömningar av Riksrevisionens iakttagelser och rekommendationer
            kring bl.a. det regelverk som ska motverka att arbetskraftsexploatering
            uppstår, information om rättigheter för arbets­tagare samt stöd-
            och skyddsprocessen för utsatta för människohandel.
          </p>
          <p xml:id="i-SEfTiXWK1Dx46SALFsjhLn">
            Regeringen redovisar vidtagna åtgärder som bl.a. omfattar en
            pågående översyn av delar av det relevanta regelverket, höjda
            ambitioner för samverkan mot arbetslivskrimi­nalitet och uppdrag
            till myndigheterna att återkomma med förslag på hur en varaktig
            samverkan kan organiseras.
          </p>
          <head xml:id="i-C5Cax52r1hh5mFmrcERn3K" type="h1">
            3 Inledning
          </head>
          <p xml:id="i-3gqcurZhq85FC2fqcoAPd6">
            På svensk arbetsmarknad förekommer en utbredd arbetslivskriminalitet.
            Oseriösa företag dumpar löner och villkor och bryter systematiskt
            mot lagar och regler i syfte att skaffa sig konkurrensfördelar.
            Arbetslivskriminaliteten påverkar arbetstagare, företag och i
            förlängningen hela samhället. Arbetstagare utnyttjas och tvingas
            arbeta för låga löner och till usla villkor, vilket även pressar
            ned löner och villkor för övriga löntagare i utsatta branscher.
            Företag som följer lagar, avtal och regler konkurreras ut av oseriösa
            aktörer. Samhället går miste om miljardbelopp via uteblivna skatter
            och avgifter. Utvecklingen är systemhotande och måste stoppas.
            För att stoppa utvecklingen krävs kraftfulla insatser från statens
            sida. En central del i detta arbete är att motverka arbets­kraftsexploatering
            på svensk arbetsmarknad, dvs. att arbetskraft utnyttjas genom
            t.ex. mycket låga löner, orimligt långa arbetstider och dålig
            arbetsmiljö.
          </p>
          <head xml:id="i-M4PBkf2gkwS7H6oy4wDqS3" type="h1">
            4 Riksrevisionens rapport
          </head>
          <p xml:id="i-WNB4DDzpjRii3dfhrGuv5k">
            Riksrevisionens rapport Statens insatser mot exploatering av
            arbetskraft – regelverk, kontroller samt information och stöd
            till de drabbade (RiR 2020:27) visar på stora brister i statens
            arbete mot arbetskraftsexploatering, främst på grund av att regeringen
            inte har gett myndigheterna mandat och tydliga uppdrag för att
            motverka problemet. Enligt Riksrevisionen finns bristerna i alla
            delar av systemet: i regelverk, kontroller, information och stöd
            till brottsoffer. Framför allt är det utländsk arbetskraft som
            drabbas, men i förlängningen riskerar arbetskraftsexploateringen
            att ge följdverkningar genom att företag som erbjuder goda arbetsvillkor
            slås ut (RiR 2020:7, s. 6).
          </p>
          <p xml:id="i-GopKuLfuSy48fz67AdVcyE">
            Riksrevisionen ger tre övergripande rekommendationer till regeringen
            med anled­ning av granskningen.
          </p>
          <p xml:id="i-A2hm2DeTcb2WLaqDRHuRwe">
            För det första rekommenderar Riksrevisionen regeringen att ta
            ett helhetsgrepp för att motverka arbetskraftsexploatering genom
            att
          </p>
          <list xml:id="i-5SXZSppWn2Wct9huyLtrsv" style="ol">
            <item xml:id="i-VGgP7qFbPSVQGS8uUbU5u3">
              ge myndigheterna på området tydliga uppdrag och mandat för att
              kunna genomföra åtgärder mot problemet
            </item>
            <item xml:id="i-PVY7KW4FJ5yBD7MvrzmJ86">
              ta fram en handlingsplan för att samla åtgärderna och möjliggöra
              uppföljning
            </item>
            <item xml:id="i-B55GqXMZJeb2WMf4atvbFQ">
              ge Arbetsmiljöverket i uppdrag att samordna arbetet.
            </item>
          </list>
          <head xml:id="i-Nmzup9yeLSjaqcX9FGKQsa" type="h1">
            För det andra rekommenderar Riksrevisionen regeringen att se
            till att lämpliga myndigheter tar fram
          </head>
          <list xml:id="i-FLnkfhWnbLUrSD2tkaidPF" style="ol">
            <item xml:id="i-7TcoEptzAqtiY9QYrTg8Ma">
              information tillgänglig för alla riskgrupper om arbetstagares
              rättigheter och skyldigheter samt information om vart man kan
              vända sig och hur man kan få hjälp och stöd om man är utsatt för
              arbetskraftsexploatering
            </item>
            <item xml:id="i-XZ6h7T4imggCXhDVwPMscL">
              en process för skydd och stöd som är anpassad till offer för
              arbetskraftsexploatering.
            </item>
          </list>
          <head xml:id="i-63YNW75DLucS4hnN59bnhH" type="h1">
            För det tredje rekommenderar Riksrevisionen regeringen att utreda
            följande områden:
          </head>
          <list xml:id="i-9qokkhYAz67f4vcrs1J4X3" style="ol">
            <item xml:id="i-ga99Qumf3DY3QxxkPL9LE">
              hur riskgrupper för arbetskraftsexploatering kan få bättre möjligheter
              att utkräva en avtalad eller innestående lön
            </item>
            <item xml:id="i-Y9DWWe6YdLpS4QzPfB5iPC">
              hur krav på boendestandard och kostnad kan ställas på arbetsgivare
              när en anställd erbjuds boende som en del av anställningen
            </item>
            <item xml:id="i-RF6BVftWF4W9KCGBkdqMHn">
              om myndigheterna bör utöva tillsyn över arbetsvillkor för utländsk
              arbetskraft i branscher med ökad risk för arbetskraftsexploatering.
            </item>
          </list>
          <head xml:id="i-4q7CCYCd3yfATDa3BLPdmS" type="h1">
            5 Regeringens skrivelse
          </head>
          <p xml:id="i-3cRHPtcZZWLsXQiyA3SF3z">
            I skrivelsen vänder sig regeringen mot Riksrevisionens iakttagelse
            att myndigheternas uppdrag och mandat är den huvudsakliga anledningen
            till att statens insatser mot arbetskraftsexploatering har svårt
            att fullt ut åtgärda problemet. Regeringen framhåller att en effektiv
            samverkan mellan myndigheterna är centralt för att motverka att
            människor utnyttjas på svensk arbetsmarknad. De relevanta myndigheterna
            behöver, enligt regeringen, kunskap om och goda förutsättningar
            att identifiera tecken på att människor utnyttjas för att vid
            behov kunna vidta adekvata åtgärder. Samtliga myndigheter som
            genomför arbetsplatsinspektioner behöver även, enligt regeringen,
            adekvat utbildning om arbetskraftsexploatering (skr. 2020/21:169
            s. 5). Regeringen redogör därefter för det myndighetsgemensamma
            arbetet mot arbetslivskriminalitet och framhåller att åtgärderna
            i nuläget inriktas på att skapa förutsättningar för en effektiv
            myndighetssamverkan och ökad kunskap hos de som arbetar operativt
            i de aktuella miljöerna (skr. 2020/21:169 s. 6). Regeringen hänvisar
            vidare till dels pågående utredningar inom området (såsom Utredningen
            för arbetskraftsinvandring), dels de uppdrag som nyligen getts
            till berörda myndigheter inom ramen för arbetet mot arbetslivskriminalitet
            (A2021/00085). Sammantaget framgår det av skrivelsen att regeringen
            inte avser att vidta några åtgärder med anledning av Riksrevisionens
            rekommendationer.
          </p>
          <head xml:id="i-LA9myv4E3rmHuuNqecBtu" type="h1">
            6 Vänsterpartiets ståndpunkt
          </head>
          <head xml:id="i-PCPRVqddxcfxsHQjA4eefJ" type="h2">
            6.1 Brister i Riksrevisionens granskning – ytterligare åtgärder
            krävs
          </head>
          <p xml:id="i-7s3k8SBXk963nkvKBrWxWh">
            Vänsterpartiet delar regeringens bedömning att en effektiv samverkan
            mellan myndig­heterna är centralt för att motverka arbetskraftsexploatering.
            Vi delar även regeringens bedömning att myndigheternas uppdrag
            och mandat inte är den huvudsakliga anledn­ingen till att statens
            insatser mot arbetskraftsexploatering inte åtgärdar problemet
            fullt ut. Myndigheternas uppdrag och mandat är relativt tydliga.
            Enligt vår mening är den huvudsakliga anledningen det faktum att
            staten inte satsar tillräckligt med resurser på det myndighetsgemensamma
            arbetet mot arbetslivskriminalitet och arbetskraftsexploa­tering
            – ett faktum som Riksrevisionen över huvud taget inte berör i
            sin granskning.
          </p>
          <p xml:id="i-FhFYRTFgVWTNmwYEGJaevo">
            För att berörda myndigheter ska kunna samverka på ett effektivt
            sätt, och motverka arbetslivskriminalitet och arbetskraftsexploatering,
            krävs i första hand mer resurser i form av höjda och riktade anslag.
            Vänsterpartiet kan konstatera att regeringens satsning på området
            inte räcker givet problemets omfattning. Vi har därför bl.a. föreslagit
            kraf­tiga höjningar av anslaget till Arbetsmiljöverket, den myndighet
            som samordnar arbetet mot arbetslivskriminalitet (mot. 2020/21:3193).
          </p>
          <p xml:id="i-WUG3snsSK4Y7pVA4vMrqs1">
            Utöver mer resurser behöver det myndighetsgemensamma arbetet
            stärkas och utvecklas på andra sätt. Ett sätt att stärka och utveckla
            arbetet är att inrätta särskilda kontor där företrädare för de
            berörda myndigheterna kan arbeta tillsammans. I Norge, där arbetet
            mot arbetslivskriminalitet är mer utvecklat än i Sverige, finns
            fem sådana kontor på olika platser i landet. Dessa senter mot
            arbeidslivskriminalitet utgör en viktig del i arbetet mot den
            systematiska arbetslivskriminaliteten på norsk arbetsmarknad.
            Vänsterpartiet anser att detta är en bra modell som Sverige bör
            överväga.
          </p>
          <p xml:id="i-FDciTxMCPmmJDZzq5qrvFN">
            Regeringen bör tillsätta en utredning som ser över möjligheterna
            att inrätta arbets­livskriminalitetscenter i syfte att stärka
            det myndighetsgemensamma arbetet mot den systematiska kriminaliteten
            på arbetsplatserna. Detta bör riksdagen ställa sig bakom och ge
            regeringen till känna.
          </p>
          <p xml:id="i-Y1gbPmqm1YLDFyrVDYyD6a">
            Det är vidare viktigt att de samverkande myndigheterna kan utbyta
            den information som krävs för en effektiv och ändamålsenlig kontrollverksamhet.
            Nuvarande regelverk om offentlighet och sekretess, som förhindrar
            informationsutbyte mellan myndigheter, behöver ses över och förändras
            i syfte att möjliggöra en förbättrad myndighetssam­verkan. Vänsterpartiet
            välkomnar regeringens ambitioner på detta område. Behovet av att
            förändra sekretessreglerna har lyfts av såväl LO som Skatteverket.
            Vi förutsätter att regeringen tillsätter en utredning skyndsamt
            och att frågan snabbutreds i enlighet med förslagen i Ds 2021:1.
            Reglerna behöver ändras i närtid för att möjliggöra en förbättrad
            myndighetssamverkan i arbetet mot arbetslivskriminalitet och arbetskraftsexploatering
            på svensk arbetsmarknad.
          </p>
          <p xml:id="i-UCx652Tn2hGZjcegnNxvRc">
            En grundläggande och viktig uppgift är att förhindra att arbetskraftsexploatering
            över huvud taget sker på svensk arbetsmarknad. Majoriteten av
            dem som exploateras är utländsk arbetskraft, varav många är arbetskraftsinvandrare
            från länder utanför EU. Nuvarande regelverk för arbetskraftsinvandring
            är riggat för att arbetsgivare ska kunna utnyttja arbetstagare
            med låga löner och dåliga villkor. För att förhindra att arbetskrafts­invandrare
            exploateras på svensk arbetsmarknad behöver regelverket för arbetskrafts­invandring
            förändras i grunden. Vänsterpartiet har länge krävt att regelverket
            ska förändras i syfte att minska arbetsgivarnas makt och stärka
            arbetskraftsinvandrarnas ställning – ett rättvist system för arbetskraftsinvandring
            (mot. 2020/21:431). I Riks­revi­sionens rapport nämns regelverket
            för arbetskraftsinvandring som en av flera faktorer som har potential
            att motverka att arbetskraft exploateras (RiR 2020:27, s. 11).
            Riks­revisionen väljer dock, av utrymmesskäl, att inte beröra
            regelverket för arbets­krafts­invandring inom ramen för granskningen
            – trots att det utgör en huvudorsak till den arbetskraftsexploatering
            som präglar delar av svensk arbetsmarknad. Det är anmärk­ningsvärt.
            En genomgående förändring av nuvarande regelverk för arbetskrafts­invand­ring
            torde vara en av de mest centrala insatser som staten kan göra
            på området.
          </p>
          <p xml:id="i-SGf4jKuq6kVcYmrdQsYT6J">
            Vid sidan av de åtgärder som redogjorts för ovan, vilket Riksrevisionen
            inte valt att titta på i sin granskning av statens insatser mot
            arbetskraftsexploatering, behöver ytterligare åtgärder vidtas
            för att motverka att arbetskraft exploateras på svensk arbets­marknad.
            Statens insatser är viktiga, men minst lika viktiga är de insatser
            som fackföre­ningsrörelsen gör. Skyddsombuden, såväl lokala som
            regionala, har en central roll i arbetet med att upptäcka och
            anmäla missförhållanden på arbetsplatser, däribland arbetskraftsexploatering.
            En stark fackföreningsrörelse med hög organisationsgrad och många
            skyddsombud, i synnerhet inom de branscher som har en ökad risk
            för arbets­kraftsexploatering, är därför helt avgörande. Vi ser
            därför allvarligt på dels den sjunkande organisationsgraden inom
            flera LO-förbund, dels det faktum att tusentals skyddsombud inom
            LO-förbunden valt att lämna sina uppdrag det senaste decenniet.
            Utvecklingen måste vändas.
          </p>
          <head xml:id="i-qRKHdGkR79t2aXVcVjVrM" type="h2">
            6.2 Vänsterpartiets syn på Riksrevisionens rekommendationer
          </head>
          <p xml:id="i-3F8XHPKeb1NB8MG5BrHCKi">
            Riksrevisionen ger tre övergripande rekommendationer till regeringen
            med anledning av granskningen. Vänsterpartiet bedömer att den
            första rekommendationen (att regeringen bör ta ett helhetsgrepp
            för att motverka arbetskraftsexploatering genom att ge myndig­heterna
            på området tydliga uppdrag och mandat för att kunna genomföra
            åtgärder mot problemet, ta fram en handlingsplan för att samla
            åtgärderna och möjliggöra uppfölj­ning samt ge Arbetsmiljöverket
            i uppdrag att samordna arbetet) ligger i linje med det arbete
            regeringen bedriver på området, vilket regeringen redogör för
            i skrivelsen (skr. 2020/21:169 s. 9).
          </p>
          <p xml:id="i-VzUin4wX7UuPu1VJJPHAD2">
            Vad gäller Riksrevisionens andra rekommendation (att regeringen
            bör se till att lämpliga myndigheter tar fram information tillgänglig
            för alla riskgrupper om arbets­tagares rättigheter och skyldigheter,
            information om vart man kan vända sig och hur man kan få hjälp
            och stöd om man är utsatt för arbetskraftsexploatering samt en
            process för skydd och stöd som är anpassad till offer för arbetskraftsexploatering)
            bedömer vi att regeringens arbete på området till viss del omfattar
            det Riksrevisionen rekommen­derar, vilket regeringen redogör för
            i skrivelsen (skr. 2020/21:169 s. 7 f.). Här finns det dock anledning
            för regeringen att göra mer, i synnerhet vad gäller att se till
            att lämpliga myndigheter tar fram en process för skydd och stöd
            som är anpassad till offer för arbetskraftsexploatering. Det saknas
            i dag.
          </p>
          <p xml:id="i-7UsyZSBAj9o3ut76R3mJaH">
            Regeringen bör se till att lämpliga myndigheter tar fram en process
            för skydd och stöd som är anpassad till offer för arbetskraftsexploatering.
            Detta bör riksdagen ställa sig bakom och ge regeringen till känna.
          </p>
          <p xml:id="i-94pMdaSaEJVgNkhvxzdrXm">
            Vad gäller Riksrevisionens tredje rekommendation (att regeringen
            bör utreda hur riskgrupper för arbetskraftsexploatering kan få
            bättre möjligheter att utkräva en avtalad eller innestående lön,
            hur krav på boendestandard och kostnad kan ställas på arbets­givare
            när en anställd erbjuds boende som en del av anställningen samt
            om myndig­heterna bör utöva tillsyn över arbetsvillkor för utländsk
            arbetskraft i branscher med ökad risk för arbetskraftsexploatering)
            bedömer vi att regeringen i nuläget inte gör tillräckligt. Det
            finns därför anledning för regeringen att följa Riksrevisionens
            rekom­mendation.
          </p>
          <p xml:id="i-XeenHmJbHehqxZGvvLDYMR">
            Regeringen bör utreda hur riskgrupper för arbetskraftsexploatering
            i praktiken kan få bättre möjligheter att utkräva en avtalad eller
            innestående lön, hur krav på boendestan­dard och kostnad kan ställas
            på arbetsgivare när en anställd erbjuds boende som en del av anställningen
            samt om myndigheterna bör utöva tillsyn över arbetsvillkor för
            utländsk arbetskraft i branscher med ökad risk för arbetskraftsexploatering.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-FhB8T2zTrLJFzkMRy2vb8n" type="motSignatures">
          <list xml:id="i-R5ZrbxpXLPNxTC8oRvW66M">
            <item xml:id="i-BV8cKipqCaHJUsUN63sUp9">
              Ali Esbati (V)
            </item>
            <item xml:id="i-JD8h3W2taB4eD5cbjnLNfY">
              Ulla Andersson (V)
            </item>
            <item xml:id="i-VanF1AEXfxVoMy1U8sLHkJ">
              Lorena Delgado Varas (V)
            </item>
            <item xml:id="i-ExELTTpwMoQTMDpMEtmaS2">
              Tony Haddou (V)
            </item>
            <item xml:id="i-M6SX65bNyz7kBMSrYWwms6">
              Birger Lahti (V)
            </item>
            <item xml:id="i-7EU9vqrcev9YZPe3KDotE2">
              Ilona Szatmari Waldau (V)
            </item>
            <item xml:id="i-LPR7naJiz1QfmLLwewE2U4">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
