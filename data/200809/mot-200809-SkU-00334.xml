<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00334">
  <teiHeader>
    <fileDesc>
      <titleStmt>
        <title>Företagsskattefrågor m.m.</title>
        <author corresp="i-pSqD9LHdbNUrj3thRcKhS">av Marie Engström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Företagsskattefrågor m.m.</title>
          <idno type="rdwebb">GW02Sk334</idno>
          <rs type="number">Sk334</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk334/text</ref>
          <ref type="dokument_url_html">http://data.riksdagen.se/dokument/GW02Sk334</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk334</ref>
          <ref type="doc">http://data.riksdagen.se/fil/A15A85E9-7854-46BC-A9D3-B1A65C99B20D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6zmcipwnfCsrVGTcjksCxd" type="signed"/>
        <correspContext corresp="i-6zmcipwnfCsrVGTcjksCxd">
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-GL5aDPpTcY6JJ8vYmdsgu1" type="numbering">
          <date when="2008-10-07"/>
        </correspAction>
        <correspAction xml:id="i-KvTPBVKz4dMyt6KWi9HgaT" type="submission">
          <date when="2008-10-06"/>
        </correspAction>
        <correspAction xml:id="i-LNEm8DPFvYcyk2QsNG5gkb" type="transfer">
          <date when="2008-10-05"/>
        </correspAction>
        <correspAction xml:id="i-LN6Hcc19F4tTb3eTtNHivg" type="assigned"/>
        <correspContext corresp="i-LN6Hcc19F4tTb3eTtNHivg">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6PWxd3jAW2FTEmsqpepGC4" type="motBody">
        <div xml:id="i-M4C6XfPmR3dsbpfU5bL5rw" type="motProposal" subtype="förslag">
          <head xml:id="i-TexBcbdVBX9tRR2tMnayCZ">
            Förslag till riksdagsbeslut
          </head>
          <list xml:id="i-XVH5UsTsdfMXSSL6qZ52A9" style="ol">
            <item xml:id="i-CcGB5ReHAuZ4PNB7ecGF1U">
              Riksdagen tillkännager för regeringen som sin mening vad som
              anförs i motionen om sänkta arbetsgivaravgifter. 1
            </item>
            <item xml:id="i-TsgAPRJMqkBcMHPiVC8PHG">
              Riksdagen tillkännager för regeringen som sin mening vad som
              anförs i motionen om sänkta arbetsgivaravgifter för s.k. soloföretag.
              1
            </item>
            <item xml:id="i-RrzCFFPeWMYbnNCs3KU9QL">
              Riksdagen tillkännager för regeringen som sin mening vad som
              anförs i motionen om kreditering på skattekonto för satsning på
              forskning och utveckling i små och medelstora företag.
            </item>
            <item xml:id="i-XHQdCgjBoxPBzJiLw7QkAR">
              Riksdagen tillkännager för regeringen som sin mening vad som
              anförs i motionen om syftet med 3:12-reglerna.
            </item>
            <item xml:id="i-KBQAUFtDPrCnT1TCzv4iJK">
              Riksdagen tillkännager för regeringen som sin mening vad som
              anförs i motionen om schablonbeskattning.
            </item>
          </list>
          <p xml:id="i-7Ktp1PxFbXa4n9CTW3rgVC">
            1 Yrkandena 1 och 2 hänvisade till FiU.
          </p>
        </div>
        <div xml:id="i-6wemA1r2RPbu1QAJqUkVfu" type="motContent">
          <head xml:id="i-ARKtUs5oKN29Du49ucUSfc" type="h1">
            Bakgrund
          </head>
          <p xml:id="i-PVNEMiQ4fvCMoGrLu7fBmg">
            Vänsterpartiet anser inte att det är nödvändigt med stora skattesänkningar
            för att förbättra företagens situation. Däremot är vissa förbättringar
            och justeringar nödvändiga.
          </p>
          <p xml:id="i-VFcSvg6qAC29gm8sX7wxvG">
            Vi vill också peka på vikten av att ha ett enhetligt, likformigt
            regelsystem med få undantag, som är enkelt att förstå och tillämpa
            för den enskilde företagaren. Ett likformigt skattesystem förhindrar
            också inlåsningseffekter och en snedvriden konkurrens.
          </p>
          <head xml:id="i-8oyTsSevNHL94GU1XzppS7" type="h1">
            Bolagsskatt
          </head>
          <p xml:id="i-9aJKWrSZxBS92z68TFtCWn">
            Regeringen föreslår en sänkning av bolagsskatten (och även expansionsfondskatten)
            till 26,3 procent. I Vänsterpartiets motion med anledning av budgetpropositionen
            avvisas förslaget. Vi menar att dagens nivå är konkurrenskraftig
            och att en sänkning av bolagsskatten inte skulle få en avgörande
            betydelse för företags vilja att investera och göra nyanställningar.
            Det finns andra åtgärder som vi anser viktigare och som bland
            annat presenteras nedan.
          </p>
          <head xml:id="i-XBXKNpXXVVLzpaRwK3Dg8g" type="h1">
            Skattesubventioner i samband med att starta företag
          </head>
          <p xml:id="i-MwU6q85VmKmhhbbLXkaB7c">
            I debatten framförs ofta att det finns behov av skatteincitament
            i samband med start av företag eller i samband med expansion.
            Att stimulera nyföretagande är viktigt men måste också vägas mot
            de krav på affärsmässighet och överlevnad som är en del av företagandet.
            Om behov finns kan vi dock tänka oss ett begränsat stöd i ett
            inledningsskede. Vi avvaktar regeringens företagsfinansieringsutredning
            om behov och förutsättningar för ett sådant stöd, vilken beräknas
            vara färdig den 31 december 2008. Vi vill påminna om att det redan
            idag finns möjlighet att få skatteavdrag. Man kan få avdrag mot
            inkomst av tjänst med högst 100 000 kronor per beskattningsår
            under fem år för underskott av aktiv nystartad näringsverksamhet.
            Det finns också möjlighet för ett nystartat företag att få uppskov
            med att betala preliminär skatt på företagsinkomster i tre månader.
          </p>
          <head xml:id="i-ChJ7XKXMRFVQK191PFa2bz" type="h1">
            Arbetsgivaravgifter
          </head>
          <p xml:id="i-XyLvseGq24Bg7wBw2mfoa3">
            När alliansregeringen tillträdde tog den bort den generella nedsättning
            av arbetsgivaravgifterna som funnits sedan tidigare. Även om man
            inte kunnat påvisa en tydlig koppling mellan den tidigare nedsättningen
            och sysselsättningen, kom de höjda arbetsgivaravgifterna att i
            första hand drabba mindre företag. Regeringen har istället valt
            att satsa på selektiva nedsättningar, för bland annat olika åldersgrupper.
            Den typen av åtgärder är förenade med gränsdragningsproblem och
            kan dessutom öppna för skatteundandragande och ökat krångel. Vi
            menar att man i första hand bör sträva efter generella lösningar
            och tycker därför att regeringens inriktning är fel.
          </p>
          <p xml:id="i-DB9epeK8zNYd3kqHxYDgzz">
            Vänsterpartiet avvisar regeringens förslag i budgetpropositionen
            för 2009 om en sänkning med 1 procentenhet och föreslår i vår
            budgetmotion en sänkning av arbetsgivaravgifterna som i första
            hand gynnar mindre företag. Utformningen bör ske med tidigare
            nedsättning som förebild, och åtgärden ska vara positiv för de
            mindre företagen.
          </p>
          <p xml:id="i-59pHkmsSXz6zypLWPR46Ay">
            Vad som ovan anförs om sänkta arbetsgivaravgifter bör riksdagen
            som sin mening ge regeringen till känna.
          </p>
          <p xml:id="i-hHMqLMZx6endKaTMkkmxj">
            Vänsterpartiet har tidigare varit med och tagit fram förslag
            till en tidsbegränsad nedsättning av arbetsgivaravgifterna i så
            kallade soloföretag. Syftet är att öka viljan att anställa. Det
            har visat sig att det största motståndet mot att göra anställningar
            finns hos just de företagare som inte tidigare har någon anställd.
            När alliansregeringen tillträdde valde man att ta bort den åtgärden
            som vi var beredda att starta för två år sedan.
          </p>
          <p xml:id="i-MwjuyNVdgcqrH5jAyiLQB4">
            Regeringen föreslår i budgetpropositionen för år 2009 ytterligare
            nedsättning av arbetsgivaravgifterna för ungdomar. Vi menar att
            vårt förslag om en generell nedsättning som kopplas till en aktiv
            handling (nyanställning) är mycket mer träffsäkert. Vänsterpartiet
            föreslår därför i budgetmotionen en sänkning av arbetsgivaravgiften
            för soloföretagare till 10,21 procent vid en nyanställning. Sänkningen
            är i första hand avsedd att vara ett försök och ska utvärderas
            innan eventuellt beslut om att permanenta försöket tas.
          </p>
          <p xml:id="i-YMxCNvPMkMyMHKD3eHQaH">
            Vad som ovan anförs om sänkta arbetsgivaravgifter för så kallade
            soloföretag bör riksdagen som sin mening ge regeringen till känna.
          </p>
          <head xml:id="i-JbVte2YNnxKoPEMHKpMdGo" type="h1">
            Forskning och utveckling (FoU)
          </head>
          <p xml:id="i-7vvG41ofzWsCf1pDQcVGuQ">
            Forskning och utveckling är avgörande för framtida satsningar
            för att utveckla till exempel miljö- och energiteknik. Det behövs
            ökade resurser till alla delar inom FoU, från grundforskning till
            utveckling av produkter och tjänster. Inom ramen för Vinnova har
            små och medelstora företag under några år kunnat få bidrag till
            behovsidentifiering av, förstudier till och genomförande av FoU-projekt.
            Intresset har varit mycket stort och indikerar att här behövs
            ytterligare insatser.
          </p>
          <p xml:id="i-XtYW7gfb78W4VbyKK55JnH">
            Vi vill därför utöka möjligheterna genom kreditering på skattekonto.
            Stödet ska avse högst 35 procent av företagets kostnader upp till
            ett tak på 2,8 miljoner kronor. Alla företag med upp till 250
            anställda ska omfattas. Den här typen av system är inte ovanligt
            i andra länder. Vårt grannland Norge har ett sådant skatteavdrag
            sedan några år tillbaka. Medel finns avsatta i Vänsterpartiets
            budgetmotion för en ökad satsning på forskning inom små och medelstora
            företag.
          </p>
          <p xml:id="i-JAreDCi4D6b7LUEDVCqHBC">
            Vad som ovan anförs om kreditering på skattekonto för satsning
            på FoU i små och medelstora företag bör riksdagen som sin mening
            ge regeringen till känna.
          </p>
          <head xml:id="i-NmgUxJdsujsX4fQkxLFPMx" type="h1">
            3:12-regler m.m.
          </head>
          <p xml:id="i-89fS9atepZLKyV7mtUkonF">
            Vänsterpartiet har medverkat till att 3:12-reglerna, som gäller
            beskattning av utdelningar och kapitalvinster från fåmansföretag
            till delägare, reformerats. Reglerna tillkom i och med 1990 års
            skattereform med syftet att förvärvsinkomster ska beskattas lika
            oavsett om de kommer från ett lönearbete eller från arbetsinsats
            i ett eget aktiebolag.
          </p>
          <p xml:id="i-8NUNLT29ukRf8vESNwiZXL">
            Efter reformeringen 2006 beskattades vid utdelningar kapitaldelen
            med 20 procent upp till en viss nivå som bestäms schablonmässigt
            med hänsyn till företagets eget kapital och utbetalda löner. Därutöver
            sker beskattning progressivt i tjänst. Om delägaren istället sålde
            aktier beskattades vinst som ryms inom ett sparat utdelningsutrymme
            med 20 procent. Utöver det utrymmet beskattades vinsten i tjänst
            (upp till 100 basbelopp) och därutöver i kapital med 30 procent.
          </p>
          <p xml:id="i-8jGjihcwp18duR4YusTX1F">
            Därefter har man gjort vissa justeringar, bland annat har man
            höjt schablonbelopp i förenklingsregeln och gjort förändringar
            i löneunderlagsregeln. Dessutom har den hälftendelning mellan
            inkomstslagen tjänst och kapital av kapitalvinster från kvalificerade
            andelar som togs bort 2006, återinförts övergångsvis för åren
            2007, 2008 och 2009.
          </p>
          <p xml:id="i-Fd2gYHDwCSMVjPR7K6oPyU">
            Regeringen aviserar i budgetpropositionen för år 2009 en ytterligare
            sänkning av löneuttagskravet samt en höjning av schablonbeloppet.
            Vi ser det som en positiv åtgärd men återkommer med utförligare
            kommentarer i samband med eventuellt kommande proposition.
          </p>
          <p xml:id="i-GVr3jgB6bTMFidV7rseW9e">
            Regelverket får ibland kritik för att vara krångligt. Syftet
            är dock att förhindra att det som ska betraktas som tjänsteinkomster
            omvandlas till kapitalinkomster. Vänsterpartiet tycker att det
            syftet är viktigt och måste upprätthållas. Om möjligt ska förenklingar
            genomföras; en höjning av schablonbeloppet som regeringen nu föreslår,
            är en sådan åtgärd. Samtidigt är det viktigt att olika organisationsformer
            skattemässigt behandlas så likvärdigt som möjligt. En översyn
            kan vara nödvändig.
          </p>
          <p xml:id="i-EMrSCB9T32SzrahNidcqvj">
            Vad som ovan anförs om syftet med 3:12-regler bör riksdagen som
            sin mening ge regeringen till känna.
          </p>
          <head xml:id="i-kkLpnddfBbEQtJkMGoUyg" type="h1">
            Förenklad skatt schablonbeskattning
          </head>
          <p xml:id="i-9evT9qBazHUVhGfkh75SPm">
            Vänsterpartiet har i flera sammanhang tagit upp frågan om att
            införa en schablonskatt. Vi menar att detta kan vara en viktig
            del i förenklingsarbetet eftersom det skulle underlätta såväl
            skattemyndigheternas arbete som den enskilde företagarens. Vi
            skulle dessutom få ett system som på ett effektivt sätt skulle
            förhindra skatteundandragande. Skatteverket har i rapporter skisserat
            hur schablonbeskattning ska kunna användas.
          </p>
          <p xml:id="i-DwLbdKcTLgmD1pgCBt5nKJ">
            Schablonbeskattning lämpar sig bäst i kontantbranscher som till
            exempel restaurang-, frisör- eller taxibranscherna. Vi kan tänka
            oss att om ett första steg genomföra försök i en eller flera branscher.
            En övergång till schablonbeskattning bör främst vara ett frivilligt
            val, och möjligheten att använda konventionell beskattning ska
            kunna finnas kvar. Det finns förebilder från andra europeiska
            länder där man genomfört förändringar med gott resultat.
          </p>
          <p xml:id="i-CRDXYFJQnVHB3LVMKMKUcq">
            Det finns invändningar mot att en schablon inkräktar på kravet
            om rättvis beskattning och innebär mindre exakthet för den enskilde.
            Vissa menar att rättstryggheten kan sättas ur spel. Man bör vara
            medveten om att en schablon i sig innebär att träffsäkerheten
            blir mindre exakt. Vi menar att det vägs upp av andra positiva
            effekter, såsom enkelhet och möjlighet att minska fusk.
          </p>
          <p xml:id="i-LcibfLt5KDBEc6v4mG2PaC">
            Vad som ovan anförts om schablonbeskattning bör riksdagen som
            sin mening ge regeringen till känna.
          </p>
        </div>
        <div xml:id="i-RJiSFomC15UFQw7gau19eh" type="motSignatures">
          <list xml:id="i-XNu5Z64f19p4s58bXQqAzA">
            <item xml:id="i-3KcdUyaq5QbToL7k9bfsBf" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-D6B5phXvJPRYjbkAa68cFy" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-Y1gdvxJYjKSvboNwiCfSb5" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-Tyn1rCovTaLhsyqDCSuuex" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-6KLNeTSh5dxvVZnhEe1Nah" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-3XNTi8mo548rH4QwSCoLYW" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
