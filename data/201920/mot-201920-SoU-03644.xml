<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03644">
  <teiHeader>
    <fileDesc>
      <titleStmt>
        <title>med anledning av prop. 2019/20:164 Inriktningen för en nära och tillgänglig vård - en primärvårdsreform</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3644 av Camilla Waltersson Grönvall m.fl. (M)</title>
          <idno type="rdwebb">H7023644</idno>
          <rs type="number">3644</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023644/text</ref>
          <ref type="dokument_url_html">http://data.riksdagen.se/dokument/H7023644</ref>
          <ref type="dokumentstatus_url_xml">http://data.riksdagen.se/dokumentstatus/H7023644</ref>
          <ref type="docx">http://data.riksdagen.se/fil/2AE649D3-2A1B-4DC2-879C-9EF540AC783F</ref>
          <ref type="pdf">http://data.riksdagen.se/fil/3FA30A61-1172-4DAD-8312-0B0AFF5D271B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5xHMpGYsn2CmgGVhxuxVxx" type="basedOn"/>
        <correspContext corresp="i-5xHMpGYsn2CmgGVhxuxVxx">
          <ref>Proposition 2019/20:164</ref>
        </correspContext>
        <correspAction xml:id="i-JLy2ZNwJThCeEBFpjhQKxs" type="signed"/>
        <correspContext corresp="i-JLy2ZNwJThCeEBFpjhQKxs">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction xml:id="i-H9VQ1kQsCPeBFhTArxqC2b" type="submitted">
          <date when="2020-06-15"/>
          <time when="16:35:12"/>
        </correspAction>
        <correspAction xml:id="i-5djpoKzkySyu3Rn89Jutzi" type="dismissed">
          <date when="2020-06-16"/>
        </correspAction>
        <correspAction xml:id="i-Fgt32NUxupq7GP1LFfcSGN" type="reviewed">
          <date when="2020-06-16"/>
          <time when="15:07:44"/>
        </correspAction>
        <correspAction xml:id="i-LUBZZTQ5B9DSe7VAzojGFT" type="referred">
          <date when="2020-06-17"/>
        </correspAction>
        <correspAction xml:id="i-6mD4jBqbt8RX1TBrtVxCFd" type="assigned">
          <date when="2020-11-18"/>
          <time when="16:34:33"/>
        </correspAction>
        <correspContext corresp="i-6mD4jBqbt8RX1TBrtVxCFd">
          <ref type="assignedTo">Socialutskottet</ref>
        </correspContext>
        <correspAction xml:id="i-27ZesmtSit6YPBHXb8bQD2" type="behandlas_i"/>
        <correspContext corresp="i-27ZesmtSit6YPBHXb8bQD2">
          <ref type="uppgift">2020/21:SoU2</ref>
          <ref type="ref_dok_id">H801SoU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU2</ref>
          <ref type="ref_dok_titel">Inriktningen för en nära och tillgänglig vård - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RuLUVSz9JfNUtvhqXki2rW" type="motHeader">
        <div xml:id="i-J6cugZH8YF4kWxcaU9Abdq" type="motTitle">
          Motion till riksdagen 2019/20:3644 av Camilla Waltersson Grönvall
          m.fl. (M) med anledning av prop. 2019/20:164 Inriktningen för
          en nära och tillgänglig vård – en primärvårdsreform
        </div>
      </div>
      <div xml:id="i-48jxi9e8Yoyuxg8ryHStHb" type="motBody">
        <div xml:id="i-BkYkYcJ9Gm5abjxKVbx6Bj" type="motProposal" subtype="förslag">
          <head xml:id="i-XphAR4jsntcexmBYc6JFK">
            Förslag till riksdagsbeslut
          </head>
          <list xml:id="i-8yBH3XF41f6r6m3jTUewfT" style="ol">
            <item xml:id="i-MTjcMJy7U1kCXpotgFUfgS">
              Riksdagen ställer sig bakom det som anförs i motionen om att
              skyndsamt bredda regeringens förslag till definition av primärvård
              och tillkännager detta för regeringen.
            </item>
            <item xml:id="i-PmLbMW9jio3gQXnD1MFNwG">
              Riksdagen ställer sig bakom det som anförs i motionen om att
              primärvårdens grunduppdrag ska innehålla såväl förebyggande arbete
              som rehabilitering och tillkännager detta för regeringen.
            </item>
            <item xml:id="i-SnZKDA7cuM5enBs4LhiLQY">
              Riksdagen ställer sig bakom det som anförs i motionen om att
              införa fast läkare och samordning av vårdteam i primärvården och
              tillkännager detta för regeringen.
            </item>
            <item xml:id="i-NquuEjTTwMr2Mcne6vmx8h">
              Riksdagen ställer sig bakom det som anförs i motionen om att
              införa vårdval för samordnad vård i den nära vården för de mest
              sjuka och sköra och tillkännager detta för regeringen.
            </item>
            <item xml:id="i-RUf67EDzi3g39PwaB4cfiQ">
              Riksdagen ställer sig bakom det som anförs i motionen om att
              lagstiftningen ska förtydligas när det gäller ansvaret att samordna
              en sammanhållen vård för de mest sköra och sjuka och tillkännager
              detta för regeringen.
            </item>
            <item xml:id="i-CZEptZS1ypgQoN6ZecXbJQ">
              Riksdagen ställer sig bakom det som anförs i motionen om att
              säkerställa bemanning och kompetens inom vård och omsorg för de
              mest sköra och sjuka och tillkännager detta för regeringen.
            </item>
            <item xml:id="i-K1j8473VzTZMtNYm7jcWp7">
              Riksdagen ställer sig bakom det som anförs i motionen om att
              ge i uppdrag att ta fram riktlinjer för nationella ersättningssystem
              för samordnad vård och omsorg och hälsoförebyggande arbete och
              tillkännager detta för regeringen.
            </item>
            <item xml:id="i-LdWqWBgWYTtm7LFwzp1wmS">
              Riksdagen ställer sig bakom det som anförs i motionen om att
              fortbildning för vårdens och omsorgens medarbetare i hälsofrämjande
              insatser bör ses över noggrant i syfte att göra detta obligatoriskt
              och tillkännager detta för regeringen.
            </item>
            <item xml:id="i-Cv9re7ZePeTEbEGktHRoVE">
              Riksdagen ställer sig bakom det som anförs i motionen om att
              se över förutsättningar för systematiska hälsokontroller i den
              nära vården och tillkännager detta för regeringen.
            </item>
            <item xml:id="i-AdM94kvSSVE91h7fbrDmBB">
              Riksdagen ställer sig bakom det som anförs i motionen om att
              ge i uppdrag att ta fram riktlinjer för nationella ersättningssystem
              som underlättar utveckling och innovation av nya digitala arbetssätt
              i primärvården och tillkännager detta för regeringen.
            </item>
            <item xml:id="i-GbX6xfzp1Vp9ek8s2YFZPu">
              Riksdagen ställer sig bakom det som anförs i motionen om att
              hälso- och sjukvården ska erbjuda digitala vårdmöten och tillkännager
              detta för regeringen.
            </item>
            <item xml:id="i-NnUuE3xqZJfZyLtVTToLuG">
              Riksdagen ställer sig bakom det som anförs i motionen om att
              ge i uppdrag att kvalitetsresultat ska mätas och redovisas öppet
              och att regelbundna uppföljningar genomförs avseende patientupplevd
              nöjdhet i hela den nära vården och tillkännager detta för regeringen.
            </item>
          </list>
        </div>
        <div xml:id="i-37mihk7oqDGjNT8HxmCbNP" type="motContent">
          <head xml:id="i-XSVo1dVuSqKCCuQfos74wL" type="h1">
            Motivering
          </head>
          <p xml:id="i-9prSs1xwH4RmnDGe7whuy6">
            Av regeringens proposition framgår att huvudförslaget är att
            definitionen av primärvård ska ändras på så sätt att primärvården
            svarar för behovet av sådana åtgärder i form av medicinsk bedömning
            och behandling, omvårdnad, förebyggande arbete och rehabilitering
            som inte kräver särskilda medicinska eller tekniska resurser eller
            någon annan särskild kompetens. Därtill föreslås en bestämmelse
            om vad som ska ingå i primärvårdens grunduppdrag. Därutöver föreslås
            att signeringskravet ska ändras så att journalanteckningar inte
            heller måste signeras om det inte är behövligt. Lagändringarna
            föreslås träda i kraft den 1 juli 2021.
            <ref xml:id="i-RbL8ZiGrF5yTwBTscB1Hbp" target="i-JWQuDvrFV4rn3JckWw1p8A">
              [1]
            </ref>
          </p>
          <p xml:id="i-WkmCBNGRiN4v9MDKN7Aoft">
            Huvudförslagen i propositionen är av sådan inriktning som vi
            länge krävt, dvs. en tydligare definition av primärvårdens uppgifter
            och grunduppdrag.
            <ref xml:id="i-GDsjFvnAhDvTeuwF9eaJ2L" target="i-3y1NSemTNCDmS3akNBGJUX">
              [2]
            </ref>
          </p>
          <p xml:id="i-49Jh3m9Q4FLomv4u6LoFC7">
            Det är beklämmande hur saktfärdigt regeringen hanterar den helt
            nödvändiga resan från ett mycket sjukhustungt svenskt hälso- och
            sjukvårdssystem till en organisering av vården som är betydligt
            mer präglad av hög tillgänglighet i form av mer nära vård. Vi
            är inte kritiska mot de förslag som regeringen nu trots allt lägger
            fram till riksdagen och som i stora drag är hämtade ur utredningen
            Samordnad utveckling för god och nära vård.
            <ref xml:id="i-DKtVcXQvvZ3NPMvSsXzG69" target="i-BUbDRou2zppADEFuD5TxrY">
              [3]
            </ref>
          </p>
          <p xml:id="i-3jAyD81BhhhuanV5nN3cLC">
            Det allra mest uppenbara är att regeringen avstår från att lägga
            fram konkreta förslag som handlar om att förstärka möjligheterna
            till ökad kontinuitet i den nära vården. Detta skulle kunna göras
            genom att slå fast att det behövs skarpare möjligheter för inte
            minst de mest sköra och sjuka patienterna – ofta äldre multisjuka
            med kroniska sjukdomar – att få en mer sammanhållen vård och omsorg,
            samt vårdkontakt i form av fast läkare och samordning av vårdteam.
          </p>
          <p xml:id="i-5XcN9as54g19AeJ6tDSohm">
            Den 21 november 2013 tillsatte den borgerliga regeringen en nationell
            samordnare och utredare som i januari 2016 lade fram slutbetänkandet
            Effektiv vård.
            <ref xml:id="i-AiKHPHn3DX8F5MY4r9ikTD" target="i-Q4vuuYkbs2XdgFwNqNbDA8">
              [4]
            </ref>
            <ref xml:id="i-Wou5xaLgYr4oRqqBXUhQ7X" target="i-7bvAXHrWUbUe4fVeXyBMtf">
              [5]
            </ref>
          </p>
          <p xml:id="i-DwB69QLvnpUqyvsqKVghJ9">
            Det är verkligen olyckligt och oroande – för att uttrycka saken
            milt – att regeringen är så långsam med att lägga fram konkreta
            reformer avseende hälso- och sjukvården. Nu har det gått fyra
            och ett halvt år sedan slutbetänkandet Effektiv vård bl.a. tydligt
            beskrev vikten av skyndsamma reformer för att bygga ut primärvården
            och den samlade nära vården i Sverige. Patienter, anhöriga, vård-
            och omsorgspersonal och alla medborgare behöver en utbyggd nära
            vård. Det gäller inte minst de mest sköra och sjuka. Att särskilt
            notera på temat att regeringen agerar långsamt så föreslogs redan
            för sex år sedan, i utredningen Rätt information på rätt plats
            i rätt tid, att signeringskravet borde avskaffas.
            <ref xml:id="i-XrXXbAfSdQdBJMFG4HLpZY" target="i-NPew5qunrBtcjsWXqA5dEF">
              [6]
            </ref>
          </p>
          <head xml:id="i-FvthrhxwxPvVVDH2QGXEVj" type="h2">
            Principiella utgångspunkter och värderingar
          </head>
          <p xml:id="i-GRJRJoHuN3CjnF1wvRzPhM">
            Moderaternas utgångspunkt är att alltid sätta människan före
            systemen. Våra värderingar formas av vår syn på människan. Vi
            vill se till hela människan. Våra konkreta förslag tar utgångspunkt
            i att de allra flesta människor vill ta ansvar för och forma sina
            egna liv.
          </p>
          <p xml:id="i-FjzecnBxJ1VWyLQC1mU2tK">
            Vi vet att varje människa har omfattande förmågor och möjligheter
            som utvecklas när förutsättningarna är de rätta. Vi vet att de
            allra flesta människor under perioder – korta eller långa – av
            sina liv kommer att behöva stöd och hjälp. Inte minst när vi blir
            riktigt sköra och sjuka.
          </p>
          <p xml:id="i-AXtTD6YcpzjLeNecTiKvML">
            Svensk hälso- och sjukvård behöver utveckla sammanhållen samordnad
            vård för de mest sköra och sjuka – ofta äldre, multisjuka med
            kroniska sjukdomar. Ett samlat och samordnat omhändertagande av
            de mest sköra och sjuka är en av de allra största möjligheterna
            för att kunna höja kvalitet och effektivitet gällande patienternas
            vård och omsorg. För att kunna åstadkomma detta krävs det bl.a.
            mer utbyggd nära vård såsom primärvård, mer av mobil flexibel
            hemsjukvård och mer av snabbt tillgänglig digital nära vård.
          </p>
          <p xml:id="i-2VzCywWpe8LWaA5geBM17p">
            Ett betydande problem i dag är att många sjuka, som är äldre,
            multisjuka eller kroniskt sjuka, tvingas åka till sjukhusens akutmottagningar
            för besvär som egentligen hade kunnat åtgärdas i deras hem, oavsett
            om det handlar om ett äldreboende eller egen bostad, eller i primärvården.
            Detta att många känner sig hänvisade till sjukhusens akutmottagningar
            skapar onödig stress, väntan och oro för de mest sköra och sjuka.
          </p>
          <p xml:id="i-Jwiyqp71EKDTAcazoBZMmi">
            Det råder i dag stora skillnader mellan olika delar av landet
            när det gäller patienternas tillgång till primärvård och annan
            nära vård.
            <ref xml:id="i-Pt7Q5LLrhGegQZo1ghHgzp" target="i-5a2iuwewFCiLJwnndL9Qca">
              [7]
            </ref>
          </p>
          <p xml:id="i-9WrySJt8LBVjvL9sGPh57d">
            Det behövs en ny modell för svensk hälso- och sjukvård. Moderaterna
            kommer att göra en översyn av styrning, struktur, organisering
            och huvudmannaskap inom kommunal och regional hälso- och sjukvård.
            Bilden som nu träder fram allt tydligare i samband med hanteringen
            av det virus som sprider covid-19 ger vid handen att exempelvis
            äldreomsorgen och äldrevården i samspel med primärvården är i
            behov av reformer.
          </p>
          <head xml:id="i-CDXDxCyUffNHRah9W4Luv2" type="h2">
            Nu krävs det skyndsamt genomgripande primärvårdsreformer
          </head>
          <p xml:id="i-MytseHb7prkxpa9onQpCGG">
            Primärvården och den samlade nära vården behöver skyndsamt förstärkas
            och byggas ut. Detta kräver långsiktigt strukturerade reformer.
            Nedan redogör vi för tolv reformer som Moderaterna anser är angelägna
            att genomföra i syfte att stärka patienternas tillgänglighet till
            mer nära vård av hög kvalitet, ökad delaktighet för alla patienter
            i sin egen vårdprocess och med mer kontinuitet i kontakter och
            möten mellan patient och vårdpersonal i primärvården och övrig
            nära vård.
          </p>
          <p xml:id="i-Skzmb3t4thmERVfDbuR6Mu">
            För att kunna hantera detta krävs bl.a. arbetssätt där kommuner
            och regioner, som delar på det totala vård- och omsorgsansvaret
            för de mest sköra och sjuka, ser till helheten och den samlade
            patientnyttan av sina verksamheter. Allt fler regioner utvecklar
            mobila team och vårdnära organisationer för att kunna möta patienten
            i hemmet. Detta arbete måste stödjas och vidareutvecklas och kräver
            att den samlade nära vården och primärvården stärks.
          </p>
          <p xml:id="i-FDc4kMBuauFyD9J7m3sK5i">
            En central slutsats är att svensk hälso- och sjukvård kan användas
            på bättre och effektivare sätt för patienten om Sverige genomför
            en förflyttning: från slutenvård till mer av öppenvård, från sjukhus
            till mer av primärvård och nära vård, från sjukvård till mer av
            förebyggande proaktiva hälsofrämjande insatser.
          </p>
          <head xml:id="i-GUVpEdK1fUxaCem8vRuNFd" type="h3">
            Bredda regeringens förslag till definition av primärvård
          </head>
          <p xml:id="i-QYcLhgxudPTBzyydecqke4">
            Regeringen anser att definitionen av primärvård ska moderniseras:
            ”Definitionen av primärvård ska ändras på så sätt att primärvården
            svarar för behovet av sådana åtgärder i form av medicinsk bedömning
            och behandling, omvårdnad, förebyggande arbete och rehabilitering
            som inte kräver särskilda medicinska eller tekniska resurser eller
            någon annan särskild kompetens.”
            <ref xml:id="i-UGUkPaoswzG9AwMmtNo4E2" target="i-Umrn134q6CLfx4FtRhJRaJ">
              [8]
            </ref>
          </p>
          <p xml:id="i-7Gvp54qU4cQbqYxMTrgHAP">
            Moderaterna föreslår att regeringen skyndsamt gör ett tillägg
            till den föreslagna definitionen av primärvård som på ett tydligt
            sätt inbegriper den kommunala hälso- och sjukvården så att alla
            verksamheter inom primärvården faktiskt finns med i den nya definitionen
            av primärvårdens uppdrag. Vi uppfattar nämligen inte alls att
            det är regeringens avsikt att inte inkludera denna verksamhet
            som en väsentlig del i primärvårdens uppdrag.
          </p>
          <head xml:id="i-QXQ2hujc7MTqeGcdGzYmcB" type="h3">
            Primärvårdens grunduppdrag ska innehålla både förebyggande arbete
            och rehabilitering
          </head>
          <p xml:id="i-BPMgfF8SX4WvWjWBaEQkeo">
            Regeringen föreslår att primärvårdens grunduppdrag ska förtydligas.
            Regeringen föreslår att: ”Regioner och kommuner ska inom ramen
            för verksamhet som utgör primärvård särskilt tillhandahålla de
            hälso- och sjukvårdstjänster som krävs för att tillgodose vanligt
            förekommande vårdbehov, se till att vården är lätt tillgänglig,
            tillhandahålla förebyggande insatser utifrån såväl befolkningens
            behov som patientens individuella behov och förutsättningar, samordna
            olika insatser för patienten i de fall det är mest ändamålsenligt
            att samordningen sker inom primärvården samt möjliggöra medverkan
            vid genomförande av forskningsarbete.” Majoriteten av remissinstanser
            som yttrar sig över detta förslag tillstyrker att primärvårdens
            grunduppdrag behöver regleras på nationell nivå. Det är glädjande.
            Primärvårdens utbyggnad och tillgänglighet varierar mycket mellan
            olika delar av landet. Det är ett stort problem. Däremot saknar
            vi att regeringen inte tagit med utredningens förslag om att inkludera
            rehabilitering som en del av primärvårdens grunduppdrag.
          </p>
          <p xml:id="i-DoJm32XXznmNhpxuq44H2n">
            Moderaterna föreslår att regeringen gör ett tillägg till den
            föreslagna preciseringen av primärvårdens grunduppdrag. Det är
            helt centralt att både förebyggande arbete och rehabilitering
            ska ingå i primärvårdens grunduppdrag. Det är bekymmersamt att
            regeringen inte verkar dela den uppfattningen.
          </p>
          <head xml:id="i-W74pQCsRji14mYhWo3uzRf" type="h3">
            Fast läkare och samordning av vårdteam
          </head>
          <p xml:id="i-2rQVuuKmQRoybXob2AF3zc">
            Det samlade omhändertagandet av de mest sköra och sjuka ska prioriteras.
            Konkret handlar det exempelvis om att det ska ges mer möjligheter
            för patienten till mobil närvård, rörlig och flexibel hemsjukvård,
            kontinuitet och sammanhållna vårdkedjor. Det ska vara möjligt
            som patient att lista sig hos alla legitimerade yrken inom vården.
          </p>
          <p xml:id="i-BssQq8Ls8djpQVD8MyAPF1">
            Sett ur ett historiskt perspektiv har vården av människor med
            kroniska sjukdomar och multisjuka varit lägre prioriterad. Nu
            måste detta såväl genom tydliga politiska resursprioriteringar
            som i det vardagliga arbetet på riktigt ändras. Människor som
            har flera och kroniska sjukdomar behöver en samlad och samordnad
            hälso- och sjukvård som är väl anpassad till långa och komplexa
            vårdförlopp med ett stort behov av kontinuitet.
          </p>
          <p xml:id="i-43szaiWvrK3ZDwAxRbqKdk">
            Moderaterna föreslår att regeringen tar fram förslag som innebär
            att det införs ett system med fast läkare och samordning av ett
            vårdteam, till en början för de mest sköra och sjuka patienterna
            – oftast äldre, multisjuka och personer med kroniska sjukdomar.
            Den fasta läkaren ska ansvara för sina listade patienter och samordna
            den vård och omsorg som behövs med vårdteam som har multiprofessionella
            kompetenser. Att känna sin läkare skapar tryggare patienter.
          </p>
          <p xml:id="i-qA4Crn6oASY2RN6k6gqv7">
            Vårdteam kring patientens fasta läkare ska kunna skapas genom
            samarbete och samordning med andra relevanta vårdaktörer såsom
            fristående sjuksköterskor, psykologer, distriktssköterskor med
            specialistutbildning, arbetsterapeuter, undersköterskor och fysioterapeuter.
            Detta bl.a. i syfte att underlätta etablering av nya vårdcentraler
            eller motsvarande som kan startas av läkare, sjuksköterskor eller
            någon annan vårdprofession.
          </p>
          <head xml:id="i-YKQuwimXFJZJWa5e3q7dbZ" type="h3">
            Inför vårdval i den nära vården för de mest sköra och sjuka
          </head>
          <p xml:id="i-43V9p6tR3TQoducftAjMBa">
            Moderaterna föreslår att regeringen skyndsamt tar fram förslag
            om att införa vårdval för sammanhållen och samordnad vård och
            omsorg för de mest sköra och sjuka patienterna genom att samla
            resurserna för t.ex. hemtjänst, basal och avancerad hemsjukvård
            och geriatrik. Lagstiftning ska säkerställa denna rätt till vårdval
            för sammanhållen vård för de mest sköra och sjuka och även konkurrensneutralitet
            mellan offentliga och privata utförare av denna och annan vård.
            Vi vill pröva möjligheterna att införa vårdval för de mest sköra
            och sjuka genom att brett inrätta s.k. äldremottagningar på vårdcentraler
            för att bättre kunna möta och koordinera de mest sköra och sjukas
            vård och omsorg och utveckla den mobila vården så att den kan
            erbjudas flera olika patientgrupper.
          </p>
          <head xml:id="i-WGcLuVF51ewsQvVgAVa8UF" type="h3">
            Använd lagstiftning för mer sammanhållen nära vård och omsorg
          </head>
          <p xml:id="i-DJ83A1jL8TwXNYV483pmws">
            Moderaterna föreslår att lagstiftningen som reglerar vem som
            har vårdansvaret behöver uppdateras och förtydligas så att såväl
            regioner som kommuner har ett tydligt ansvar att samordna och
            samarbeta kring vården av de mest sköra och sjuka. För att åstadkomma
            ett långsiktigt hållbart skifte gällande sammanhållen och samordnad
            vård och omsorg för de mest sköra och sjuka krävs det, anser vi,
            konkreta lagstiftningsförändringar i såväl hälso- och sjukvårdslagen
            som socialtjänstlagen och kommunallagen. Detta kommer att kräva
            balanserade avvägningar mellan patientens intressen och den kommunala
            självstyrelsen. Moderaterna anser att patientens intressen alltid
            i slutändan ska väga tyngst.
          </p>
          <head xml:id="i-7aUtCTY19iDtbFY42XJdXP" type="h3">
            Genomför ökad flexibilitet i den nära vården av de mest sköra
            och sjuka
          </head>
          <p xml:id="i-BtLj2U3Fu4MtzfJFRuVLTY">
            Moderaterna föreslår att regeringen tar fram ett förslag som
            innebär reella möjligheter att även andra läkare än specialister
            i allmänmedicin ska kunna verka som fast läkare i syfte att säkerställa
            bemanning och kompetens i den nära vården och vården av de mest
            sköra och sjuka. ST-läkare, som blivande specialister i allmänmedicin,
            ska kunna vara fast läkare med egen patientlista.
          </p>
          <p xml:id="i-BkneE66jZaV8q6awUCr2S4">
            Vi vill sänka trösklarna för att kunna etablera en ny vårdcentral
            eller motsvarande som kan bidra till mer nära vård. I detta sammanhang
            är utformning av ersättningsmodeller som uppmuntrar till detta
            helt centralt. En reform för de mest sköra och sjuka kräver även
            ett starkt fokus på det preventiva förebyggande hälsoarbetet.
            Med inriktning bl.a. på tidig uppmärksamhet, att ge stöd till
            patienter som behöver hjälp med tidiga symptom på kronisk sjukdom.
          </p>
          <head xml:id="i-P7EE5k6Fma1jqBKgntvpFM" type="h3">
            Skapa förutsättningar för ersättningsmodeller som underlättar
            en samlad och samordnad nära vård av de mest sköra och sjuka
          </head>
          <p xml:id="i-RSSBs4eaNQKsvqzX2az2mY">
            Sverige måste arbeta mer sammanhållet, samordnat och systematiskt
            med åtgärder i den nära vården som är hälsofrämjande, preventiva
            och långsiktiga och som underlättar en samlad och samordnad nära
            vård av de mest sköra och sjuka. Det förebyggande hälso­främjande
            arbetet har varit och är fortfarande för lågt prioriterat inom
            vård och omsorg. Detta är inte vård- och omsorgspersonalens fel,
            det handlar i grunden om bristfälliga politiska prioriteringar.
          </p>
          <p xml:id="i-4ugozSjqgTiJXeywFLLRfa">
            Skapa förutsättningar för att styrningen av vården ska utgå från
            patienten. Skapa förutsättningar för effektiva ersättningssystem
            som kan stimulera kvalitetsutveckling, kostnadskontroll, nytänkande
            och innovation i den nära vården och genom hela den samlade vårdkedjan.
          </p>
          <p xml:id="i-SWCfEtAvK782dR6aUqzmJ8">
            Moderaterna föreslår att regeringen ger i uppdrag att ta fram
            riktlinjer för nationella ersättningssystem som underlättar samlad
            och samordnad vård för de mest sköra och sjuka och som uppmuntrar
            innovativt förebyggande hälsofrämjande arbete. Detta arbete bör
            ske i samarbete och samverkan med Sveriges Kommuner och Regioner.
          </p>
          <head xml:id="i-XgB7teABiBeXAGidcfzuFM" type="h3">
            Fortbildningen för vårdens och omsorgens medarbetare i hälsofrämjande
            insatser bör ses över
          </head>
          <p xml:id="i-RyYz3ewLe15pYkyQQb11Ko">
            Moderaterna föreslår att fortbildning för vårdens och omsorgens
            medarbetare i hälso­främjande insatser måste vara en fråga som
            ses över noggrant i syfte att göra detta obligatoriskt. Det är
            ett faktum att nuvarande hälso- och sjukvård i Sverige inte i
            tillräcklig utsträckning har fokus på förebyggande hälsoarbete.
            Tvärtom är nästan allt fokus inom vården inriktat på vårdgivande.
            Det är på många sätt fullt förståeligt. På längre sikt är emellertid
            detta arbetssätt inte hållbart.
          </p>
          <p xml:id="i-Uy8DbKmQQxNruy6vxprDZj">
            Fler systematiska hälsofrämjande insatser i primärvården och
            all nära vård kommer att minska onödigt lidande, förebygga och
            i många fall förhindra sjukdomar. Det skulle i sin tur leda till
            ett minskat allmänt tryck på hälso- och sjukvården speciellt sjukhusens
            akutmottagningar, förbättrad allmänhälsa hos många individer och
            ett effektivare användande av begränsade resurser. Vårdens medarbetare
            har en nyckelroll i detta arbete, inte minst kommande nyexaminerade
            som behöver och ska få gedigna kunskaper i hälsofrämjande insatser.
            Därutöver borde regeringen ta fram ett förslag som innehåller
            riktlinjer för att alla grundvårdutbildningar ska ge relevanta
            aktuella kunskaper och erfarenheter gällande hälsofrämjande insatser
            som grundas i forskning och beprövad erfarenhet.
          </p>
          <head xml:id="i-JKY6GH81dQyumxEpWW5kzJ" type="h3">
            Ge förutsättningar för systematiska hälsokontroller i den nära
            vården
          </head>
          <p xml:id="i-Ai1wMyaUFikRbsR7jFCcwt">
            Moderaterna föreslår att regeringen ger i uppdrag att se över
            förutsättningarna för att kunna ta fram och genomföra en samordnad
            process att få till stånd systematiska hälsokontroller för vuxna.
            Som en del i att bygga ut den nära vården med ett förebyggande
            proaktivt fokus skulle t.ex. en modell likt hur barnavårdscentraler
            fungerar motsvarande vuxenvårdscentraler växa fram. Denna form
            av förebyggande hälsofrämjande insats kan därtill ingå i ett vårdval
            med olika aktörer och utförare som tar fram varierande sätt att
            genomföra detta på.
          </p>
          <head xml:id="i-ag4bhgEPeU3zCpLRVk82j" type="h3">
            Säkerställ mångfald av vårdgivare och valfrihet för patienten
            i primärvården
          </head>
          <p xml:id="i-LoVVTcE59ddTTaHr1BddZj">
            Vården och omsorgen står inför betydande utmaningar de kommande
            åren. I det läget är det viktigt att tillvarata privata och ideella
            initiativ. Därför ska Sverige sträva efter att skapa förutsättningar
            för ökad mångfald av aktörer och utförare av vård och omsorg.
            Det är viktigt att etablera strukturer som skapar valfrihet, ökar
            kvaliteten via konkurrens, bidrar till kostnadseffektivitet och
            gör att fler aktörer är med och utvecklar nya idéer och lösningar.
          </p>
          <p xml:id="i-R5dTjcyEXh99491rPDn1eU">
            Valfrihet och mångfald inom hälso- och sjukvården innebär att
            olika vårdmodeller, organisationsformer samt olika vård- och behandlingsformer
            prövas. Alternativen driver på kvalitetsarbetet, kan förbättra
            tillgänglighet och korta vårdköer och åstadkomma mer av innovation.
            Skickligt ledarskap inom fristående verksamheter kan vara föregångsmodell
            för hur verksamheter kan förbättras även inom den offentligt drivna
            vården. Det innebär emellertid inte att den offentliga verksamheten
            inte ska ta sitt ansvar att driva på utvecklingen. Tvärtom ska
            skickligt ledarskap inom all hälso- och sjukvård uppmuntras och
            eftersträvas.
          </p>
          <p xml:id="i-TrBQgMxBfnyKTshKesESKs">
            Privata vårdgivare har de senaste åren hittat nya möjligheter
            att, inom ramen för befintliga otillräckliga ersättningssystem,
            erbjuda vård genom t.ex. digitala vårdtjänster. Dessa privata
            utförare av vård och omsorg använder digitaliseringens potential
            för att utveckla vården. Det har många gånger medfört högre och
            snabbare tillgänglighet för vårdtagare runtom i landet och att
            primärvården kunnat utvecklas. För att fortsätta uppmuntra den
            här utvecklingen krävs emellertid långsiktiga och förutsägbara
            ersättningssystem, som bidrar till nytänkande och innovation.
          </p>
          <p xml:id="i-2jzJM8fmJCtw6JLGtD4RcB">
            Moderaterna föreslår att regeringen ger i uppdrag att ta fram
            riktlinjer för nationella ersättningssystem som underlättar utveckling
            och innovation av nya digitala arbetssätt som når fler grupper
            och som förbättrar möjligheter för mångfald och valfrihet för
            patienten i primärvården. Detta arbete bör ske i samarbete och
            samverkan med Sveriges Kommuner och Regioner.
          </p>
          <head xml:id="i-3ch7XtLFkiCecmZMB2Rhrn" type="h3">
            Patienterna ska ha god tillgång till digitala vårdmöten i primärvården
          </head>
          <p xml:id="i-Ky9NasMjHgmeG2URm25msY">
            Ett av svensk sjukvårds främsta problem är dess bristande tillgänglighet.
            Problem som allvarligt har försämrats under nuvarande regering.
            Vårdgarantin bryts varje dag och som en konsekvens av coronapandemin
            har en betydande vårdskuld byggts upp och vårdköerna blivit allt
            längre. Den bristande tillgängligheten i den nära vården leder
            också till, som regeringen konstaterar i propositionen, att patienter
            vänder sig till andra vårdnivåer än primärvården.
          </p>
          <p xml:id="i-RCApLAQYU97iEa1TMeJXBj">
            Som patient har man rätt att få vård i rätt tid. Men en god tillgänglighet
            handlar också om att vården ska vara tillgänglig på patienternas
            villkor. Coronapandemin har fört det positiva med sig att digitaliseringen
            av hälso- och sjukvården har accelererats. Vi ser nu vad som förhoppningsvis
            är det verkliga genombrottet för digitala vårdmöten. Som patient
            bör man alltid ges möjlighet att möta vården digitalt, givet att
            ett fysiskt besök inte krävs utifrån ett medicinskt perspektiv.
            Regeringen ska återkomma till riksdagen med förslag om hur patientlagen
            kan förstärkas med bestämmelser om att hälso- och sjukvården ska
            erbjuda patienter möjlighet till digitala vårdmöten.
          </p>
          <head xml:id="i-7t3bT9FJEJigVeSZVBfv5T" type="h3">
            Kvalitetsresultat ska följas upp regelbundet och redovisas öppet
          </head>
          <p xml:id="i-Jdp8fHEaHP6buXkWP5KFzn">
            Styrningen av primärvården och den nära vården ska utgå ifrån
            patienten och dennes bästa. Moderaterna vill skapa förutsättningar
            för effektiva ersättningssystem som stimulerar kvalitetsutveckling,
            kostnadskontroll, nytänkande och innovation genom hela vårdkedjan.
            Detta gör man genom att skapa förutsättningar för att kvalitetsresultaten
            mäts och redovisas öppet samt att kontinuerliga uppföljningar
            genomförs av den patientupplevda nöjdheten avseende respektive
            klinik och vårdcentral.
          </p>
          <p xml:id="i-VnTaSUqYLewt5JFxM5bsPS">
            Vården och omsorgen går att styra genom kvalitetsmått. Kvalitet
            i all vård- och omsorgsverksamhet handlar emellertid ytterst om
            medarbetarna. Utan skickliga och kompetenta medarbetare som ges
            utrymme att utöva sitt yrke med tillit och självbestämmande kommer
            verksamheterna inte att fungera väl. Därför är det avgörande att
            det lokala ledarskapet säkerställer goda arbetsvillkor och är
            en attraktiv arbetsgivare. Inte minst gäller detta inom primärvården.
            Moderaterna föreslår att regeringen ger i uppdrag att skyndsamt
            förstärka uppföljningen av kvalitetsresultat i primärvården.
          </p>
        </div>
        <div xml:id="i-6etn2k9i2uSqi5JhALfqHe" type="motSignatures">
          <list xml:id="i-SrhorYqY8VX3KtKDFMCyk6">
            <item xml:id="i-VMfQjmAUUYGDSpMPn9RFBQ" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-PPgMPgka8HSx8pZsFNFpS2" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-BWN6p4ahwrY7CfJGvGJMVu" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-VKtxB568YDMDMWG5i9JkDQ" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-TA3xuQ19mxgSHwu6QonJGj" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-HNTHVPjPuGpVts8f3bjv3t" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-T2JRbGChVFxcnNLvaro9Mq" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
          </list>
        </div>
        <div xml:id="i-68yyg5vM8797BdDPfD1wta" type="motNotes">
          <noteGrp xml:id="i-EanmGF4MXa79D6s5pBCXf1">
            <note xml:id="i-JWQuDvrFV4rn3JckWw1p8A">
              [1] Regeringens proposition 2019/20:164 Inriktningen för en nära
              och tillgänglig vård – en primärvårdsreform.
            </note>
            <note xml:id="i-3y1NSemTNCDmS3akNBGJUX">
              [2] Se t.ex. Moderaternas partimotion 2017/18:3568 En nationell
              hälso- och sjukvårdsagenda.
            </note>
            <note xml:id="i-BUbDRou2zppADEFuD5TxrY">
              [3] Utredningen Samordnad utveckling för god och nära vård, delbetänkandet
              God och nära vård – en primärvårdsreform, SOU 2018:39.
            </note>
            <note xml:id="i-Q4vuuYkbs2XdgFwNqNbDA8">
              [4] Slutbetänkande av En nationell samordnare för effektivare
              resursutnyttjande inom hälso- och sjukvården, Effektiv vård, SOU
              2016:2.
            </note>
            <note xml:id="i-7bvAXHrWUbUe4fVeXyBMtf">
              [5] Effektiv vård, SOU 2016:2, se t.ex. s. 21, 28, 30, 31, 32,
              384–448.
            </note>
            <note xml:id="i-NPew5qunrBtcjsWXqA5dEF">
              [6] Rätt information på rätt plats i rätt tid, SOU 2014:23.
            </note>
            <note xml:id="i-5a2iuwewFCiLJwnndL9Qca">
              [7] Se t.ex. de statliga utredningarna Effektiv vård, SOU 2016:2,
              samt God och nära vård – en primärvårdsreform, SOU 2018:39.
            </note>
            <note xml:id="i-Umrn134q6CLfx4FtRhJRaJ">
              [8] Regeringens proposition 2019/20:164 Inriktningen för en nära
              och tillgänglig vård – en primärvårdsreform, s. 67–73.
            </note>
          </noteGrp>
        </div>
      </div>
    </body>
  </text>
</TEI>
