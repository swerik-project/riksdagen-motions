<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00012">
  <teiHeader>
    <fileDesc>
      <titleStmt>
        <title>med anledning av skr. 2007/08:85 Berättelse om verksamheten i Europeiska unionen under 2007</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:85 Berättelse om verksamheten i Europeiska unionen under 2007</title>
          <idno type="rdwebb">GV02U12</idno>
          <rs type="number">U12</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U12/text</ref>
          <ref type="dokument_url_html">http://data.riksdagen.se/dokument/GV02U12</ref>
          <ref type="dokumentstatus_url_xml">http://data.riksdagen.se/dokumentstatus/GV02U12</ref>
          <ref type="doc">http://data.riksdagen.se/fil/FB49E7AB-AF6A-4A23-8915-4097636B40F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NxLFNhRwrckTQwXJJzBBBA" type="basedOn"/>
        <correspContext corresp="i-NxLFNhRwrckTQwXJJzBBBA">
          <ref>Regeringsskrivelse 2007/08:85</ref>
        </correspContext>
        <correspAction xml:id="i-B5SZudUzHWPM94dh97g5ma" type="signed"/>
        <correspContext corresp="i-B5SZudUzHWPM94dh97g5ma">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-S187eodA5xPfbfU6chjrHa" type="submission">
          <date when="2008-03-27"/>
        </correspAction>
        <correspAction xml:id="i-R7qS6Pk4AEXyZNqezHqda1" type="transfer">
          <date when="2008-03-27"/>
        </correspAction>
        <correspAction xml:id="i-8oosurrpPVggdaDSKvUg1z" type="dismissal">
          <date when="2008-03-28"/>
        </correspAction>
        <correspAction xml:id="i-KXLdToGfGHFmzYQJN8i24U" type="dismissal">
          <date when="2008-03-28"/>
        </correspAction>
        <correspAction xml:id="i-7k77gAfZujLFdHH3bmBNF8" type="referral">
          <date when="2008-04-01"/>
        </correspAction>
        <correspAction xml:id="i-GP3QXVNnzqkqci58Zqsy6V" type="assigned"/>
        <correspContext corresp="i-GP3QXVNnzqkqci58Zqsy6V">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XHKUGYhYa38LqLFFqF4ccY" type="motBody">
        <div xml:id="i-7eKM9smZLhgF7U49zKEwSp" type="motProposal" subtype="förslag">
          <head xml:id="i-QEQkZaVfha1LWFeeTs3xLH">
            Förslag till riksdagsbeslut
          </head>
          <list xml:id="i-DXccgEFqcF5T4fQd4mQ7KF" style="ol">
            <item xml:id="i-JLgvhcaPHSYCpMhoAWdQq3">
              Riksdagen tillkännager för regeringen som sin mening vad som
              anförs i motionen om att EU ska ägna sig åt färre och genuint
              gränsöverskridande frågor.
            </item>
            <item xml:id="i-EtbU5uKzbJSSeYtq8CLmnK">
              Riksdagen tillkännager för regeringen som sin mening vad som
              anförs i motionen om att det är viktigare vilken politik Sverige
              för i EU än att vi ska tillhöra kärnländerna.
            </item>
            <item xml:id="i-T4fNvARKPRptHRURGdi1sf">
              Riksdagen tillkännager för regeringen som sin mening vad som
              anförs i motionen om hälsokontrollen för EU:s jordbrukspolitik.
            </item>
            <item xml:id="i-RNLKKM5Qg6kEystMgjZjkc">
              Riksdagen tillkännager för regeringen som sin mening vad som
              anförs i motionen om EU:s budget.
            </item>
            <item xml:id="i-BCUY2QNDgTdoeL6qafNrWU">
              Riksdagen tillkännager för regeringen som sin mening vad som
              anförs i motionen om att klimatanpassa EU:s budget.
            </item>
            <item xml:id="i-M6cwxSENHHKoJeKbNdeQGE">
              Riksdagen tillkännager för regeringen som sin mening vad som
              anförs i motionen om att Sverige måste ta initiativ för att bekämpa
              oegentligheter i EU.
            </item>
            <item xml:id="i-HszSc3f5ZhTu56fiJpPHir">
              Riksdagen tillkännager för regeringen som sin mening vad som
              anförs i motionen om GMO.
            </item>
            <item xml:id="i-UeBnHHFvgvigug7ZZrLV1B">
              Riksdagen tillkännager för regeringen som sin mening vad som
              anförs i motionen om förhandlingarna om fiskekvoter i EU.
            </item>
            <item xml:id="i-HuNfbG4t1nzek3sWnAG726">
              Riksdagen tillkännager för regeringen som sin mening vad som
              anförs i motionen om gasledningen mellan Ryssland och Tyskland.
            </item>
            <item xml:id="i-JwxL4mW6xmHPMCsYqnVtgM">
              Riksdagen tillkännager för regeringen som sin mening vad som
              anförs i motionen om att verka för ökad öppenhet och insyn inom
              EU.
            </item>
            <item xml:id="i-MaUr6tSuq8SbHaqM3epfZi">
              Riksdagen tillkännager för regeringen som sin mening vad som
              anförs i motionen om en svensk folkomröstning om EU:s Lissabonfördrag.
            </item>
            <item xml:id="i-8eFM1toQyp5YjhyAfbeAP4">
              Riksdagen tillkännager för regeringen som sin mening vad som
              anförs i motionen om den s.k. reflektionsgruppen.
            </item>
            <item xml:id="i-PPE1TB5vy8E6uGhHbr7KhQ">
              Riksdagen tillkännager för regeringen som sin mening vad som
              anförs i motionen om bristen på handlingar på svenska till EU-nämnden.
            </item>
            <item xml:id="i-8C39YKEbixq8a723grrQEs">
              Riksdagen tillkännager för regeringen som sin mening vad som
              anförs i motionen om att kommande skrivelse tydligare bör ange
              vilka avvikande politiska åsikter man fört fram vid ministerrådsmöten
              och vad dessa resulterat i.
            </item>
          </list>
        </div>
        <div xml:id="i-V5BEnZboyHGdvvpjvfhbLd" type="motContent">
          <head xml:id="i-QaA531jsDGstJMr19DWjQ4" type="h1">
            Inledning
          </head>
          <p xml:id="i-A4sY6EXTRDyqTgTRbvWqGA">
            Regeringen har sedvanligt inkommit med sin skrivelse till riksdagen
            om verksamheten i EU under föregående år. I skrivelsen listas
            stora och små frågor på alla de områden som EU omfattar från EU:s
            omfattande jordbrukspolitik, det nya Lissabonfördraget till toppmötet
            mellan EU och Afrika.
          </p>
          <p xml:id="i-P5SdUVXiGeysp3oCu2iCXL">
            Inför EU:s ministerrådsmöten sammanträder regeringen med riksdagens
            EU-nämnd för att informera och samråda om de olika ärenden som
            står på ministerrådets dagordning. Miljöpartiet de gröna har fortlöpande
            under året lämnat synpunkter på de förslag som varit uppe till
            diskussion, samt på regeringens agerande kring dessa, och i flera
            fall har vi också i EU-nämnden anmält avvikande mening gentemot
            regeringens agerande.
          </p>
          <p xml:id="i-5CAVShE6HStE2Bv9yq4WPu">
            I denna motion kommer vi därför i princip inte att återkomma
            med våra eventuella invändningar kring regeringens agerande i
            avslutade frågor. I stället inriktar vi oss främst på sakfrågor
            som inte är avslutade eller på regeringens övergripande inställning
            på vissa områden inom EU som vi bedömer vara viktiga och där vi
            inte delar regeringens inställning eller där vi menar att denna
            är otydlig. Vi tar också upp frågor som har bäring på regeringens
            samråd med riksdagens EU-nämnd.
          </p>
          <head xml:id="i-Xe7VjYsjbRKZ8tT6J4NxaJ" type="h1">
            Regeringens allmänna inriktning på EU-politiken
          </head>
          <p xml:id="i-VJDJbCV9Bc1ccpNAvHi1yw">
            Under det avsnitt som behandlar den övergripande utvecklingen
            i EU anger regeringen att den förordar en utveckling där EU koncentrerar
            sig på färre och genuint gränsöverskridande frågor och med ett
            fokus på frågor som rör medborgarnas vardag. Dock anges det inte
            på något sätt vad som avses med detta. Någon exakt avgränsning
            ges inte, och läser man igenom skrivelsen är det mycket svårt
            att se att regeringen anser att EU ska ägna sig åt färre frågor.
            I bilaga 5 anges t.ex. att Sverige bara röstat nej till ett förslag
            och lagt ned rösten på två ställen. Det är till och med en lägre
            andel än året tidigare då regeringen röstade emot fem förslag,
            varav den nya regeringen stod för en nej-röst och en nedlagd röst.
            Det framgår ingen prioritering eller avgränsning i skrivelsen,
            och utifrån hur regeringen röstat i princip alltid ja till alla
            förslag som läggs fram i EU är det svårt att se regeringens linje
            om färre och genuint gränsöverskridande frågor. Vi delar naturligtvis
            regeringens generella inställning att EU ska ägna sig åt färre
            frågor, men vi menar att det då också måste märkas i den politik
            som förs och att regeringen därför mer aktivt ska rösta emot förslag
            som inte ligger i linje med denna inriktning. Detta bör ges regeringen
            till känna.
          </p>
          <p xml:id="i-Gq3ewFZbt2ZwfSQZvQWvtw">
            Regeringen anger också som ambition att Sverige ska tillhöra
            kärnan i det europeiska samarbetet. Det utvecklas inte heller
            vidare vad som avses med detta. Innebär det att vi i Sverige ska
            vara tysta i viktiga frågor för att inte stöta oss med de stora
            länderna i EU, eller vad innebär ambitionen? Vi kan konstatera
            att utvecklingen 2007 i EU inneburit att Sverige sällan eller
            aldrig driver en egen linje som kan stå emot de stora ländernas
            intressen i EU, se t.ex. bilaga 5 i skrivelsen.
          </p>
          <p xml:id="i-DM11A5zMcU8JvAHTTEcXMo">
            För oss i Miljöpartiet är det viktigare vilken politisk åsikt
            Sverige för fram än att tillhöra kärnländerna. Regeringen bör
            därför driva en linje som tillvaratar de svenska intressena i
            EU. Detta bör ges regeringen till känna.
          </p>
          <head xml:id="i-3NLuJrgyJFLu6rXGgQwwrR" type="h1">
            Utrikesfrågor
          </head>
          <p xml:id="i-4m9QJMcYYMTHvMMvRSWZmF">
            Miljöpartiet har inget emot att EU samarbetar inom utrikespolitiken
            när enighet råder. Däremot vänder vi oss emot att EU helt övertar
            utrikespolitiken och genom majoritets­beslut tvingar enskilda
            länder till ett visst agerande eller till tystnad. Vi ser med
            oro på att Sveriges utrikespolitik blivit lamare och tystare genom
            vårt medlemskap i EU.
          </p>
          <head xml:id="i-9sDxBM5DNDi3z1CT8AFw5E" type="h1">
            Översyn av EU:s budget
          </head>
          <p xml:id="i-M1sr5f7kShBgdbj9VyJEPs">
            Vid EU-nämndens sista samråd om långtidsbudgeten för perioden
            20072013 i december 2005 ställde sig samtliga partier utom Miljöpartiet
            bakom förslaget på långtidsbudget, framför allt för att budgeten
            är för stor och går till fel saker, t.ex. jordbrukspolitiken.
          </p>
          <p xml:id="i-QZoViNrhF9geHby9MLfu7Q">
            En del i budgetuppgörelsen var dock att det skulle tas initiativ
            till en översyn av EU:s budget, vilket vi välkomnar. Detta arbete
            har nu påbörjats, och regeringen redogör för sina allmänna utgångspunkter
            i skrivelsen på s. 2628. Miljöpartiet redogör för sina ställningstaganden
            i den riksdagsbehandling som nu pågår med anledning av EU-kommissionens
            meddelande, och vi kommer inte här att repetera de krav vi har
            där. En punkt ser vi dock som angelägen att lyfta fram särskilt,
            nämligen att klimatsäkra EU:s budget. Regeringen måste nu mycket
            konsekvent ta initiativ till att EU:s budget anpassas så att framtidsfrågor
            som klimat- och miljöpolitik prioriteras och får en ökad andel
            av EU:s budgetram samt att EU:s budget klimatsäkras, dvs. att
            budgeten inte ska gå till verksamhet som förstör klimatet. Det
            betyder t.ex. mindre ekonomiska resurser till motorvägar och flygplatser
            och mer pengar till järnvägar. När det gäller just järnvägspolitiken
            finns ett klart mervärde för EU: Ska människor kunna ersätta flygresor
            (som förstör klimatet) med järnvägsåkande (som är bättre för miljön)
            krävs också att järnvägsnäten över gränserna förbättras och en
            kraftig utbyggnad av höghastighetståg inom och över nationsgränser
            görs.
          </p>
          <p xml:id="i-8sodE9qMzLAmgWDQ4fWb6n">
            Miljöpartiet anser att det bör tillsättas en särskild arbetsgrupp
            på EU-nivå för att se över EU:s budget utifrån klimatfrågan, som
            ett led i den påbörjade översynen, och se på hur och inom vilka
            områden åtgärder krävs för att EU-budgeten ska kunna klimatsäkras.
            Det borde ligga både i Sveriges och i EU:s intresse att försöka
            vrida budgeten till en utveckling som inte påskyndar klimatförändringarna.
            Tyvärr är det så att stora delar av EU:s budget i dag är direkt
            klimatförstörande, trots de storslagna målsättningar som sattes
            vid EU-toppmötet i mars 2007 om att bl.a. sänka utsläppen med
            20 % fram till 2020, och till 30 % ifall en internationell överenskommelse
            görs. Att klimatsäkra EU:s budget borde vara ett svenskt krav
            att driva inom EU. Detta bör ges regeringen till känna.
          </p>
          <head xml:id="i-Xw3cd8wuskdKju9kkTGpUp" type="h1">
            Ansvarsfrihet för EU-kommissionen
          </head>
          <p xml:id="i-PMPTZGKbKjukpKNbN7rpm4">
            Trots att EU:s revisionsrätt återigen inte kunnat ge en ren revisionsförklaring
            gällande korrektheten i hur EU:s pengar används ägnas inte detta
            stor uppmärksamhet av regeringen i skrivelsen, vilket vi tycker
            är konstigt. Att man inte kan lämna en ren revisionsförklaring
            betyder att man inte kan intyga att allt har gått rätt till, utan
            konstaterar att det finns oegentligheter. Hur mycket som är svinn
            och bedrägerier vet man inte exakt, men det finns. Regeringens
            åsikt, som redovisades inför EU-nämnden i februari 2007 inför
            beslut om rekommendation på Ekofinmötet, är att det inte är bra
            men att man hoppas att ansvariga, dvs. EU-kommissionen, ska skärpa
            sig. Det tror inte vi. Händer inget kan man ju fortsätta som i
            dag, vilket uppenbarligen också hänt i mer än tio år nu. Sverige
            borde därför inte rösta för ansvarsfrihet för EU-kommissionen.
          </p>
          <p xml:id="i-e7APburUZ7uuPhav4xtRG">
            Den 13 november 2007 kom revisionsrätten med sin årsrapport för
            budgetåret 2006. För tolfte året i rad kunde inte revisionsrätten
            lämna ett uttalande utan reservation om de underliggande transaktionernas
            laglighet och korrekthet. Skälet är den fortsatt stora förekomsten
            av fel. Med detta redovisat är det förvånande att regeringen inte
            agerar utan väljer att lämna walk over och ge EU-kommissionen
            ansvarsfrihet. Det pågår sedan flera år ett arbete med att försöka
            komma till rätta med problemen, såväl inom EU-kommissionen som
            i medlemsstaterna. Detta arbete har dock nu pågått i flera år
            och fortfarande kan inte revisionsrätten avge något ordentligt
            intyg om hur EU handhar alla pengatransaktioner. Miljöpartiet
            menar därför att Sverige borde agera mer konsekvent och därmed
            inte ge ansvarsfrihet. I Sverige har regeringen starkt betonat
            att fusk ska bekämpas. Inför EU hukar man dock. Det är illa. Sverige
            måste ta initiativ för att bekämpa oegentligheter i EU. Detta
            bör ges regeringen till känna.
          </p>
          <head xml:id="i-PfsrFxsgitEfnoy1DDgZEM" type="h1">
            Jordbruk
          </head>
          <p xml:id="i-LcM5oRV62L2np75QNQoyjC">
            EU:s jordbrukspolitik (Common Agriculture Policy) är, trots vissa
            reformer, omodern och bygger i stor utsträckning på målformuleringar
            från efterkrigstiden. Den skapar en överskottssituation på EU-marknaden,
            vilket leder till att överskott dumpas på världs­marknaden och
            där­igenom slår ut jordbruksproduktion i fattiga länder. Miljöpartiet
            anser att jordbruks­politiken ska nationaliseras. Innan det är
            möjligt vill vi verka för en jordbrukspolitik som är mer transparent
            och i linje med samhällets mål för jordbruket, inte minst vad
            gäller miljöinriktning, ekologisk produktion och landsbygds­utveckling.
          </p>
          <p xml:id="i-8jrqzmJzNTP6aMq3nhL81p">
            En viktig process inom EU kommer att bli den kommande hälsokontrollen
            för EU:s jordbrukspolitik. Det är solklart att det behövs en hälsokontroll
            för EU:s jordbruks­politik, den är allvarligt sjuk.
          </p>
          <p xml:id="i-YYYT8qDuktT425L7MbeJmB">
            Regeringens linje är dock alldeles för svag gentemot EU-kommissionen
            och andra medlemsländer. Miljöpartiet anser att målsättningar
            måste skärpas:
          </p>
          <list xml:id="i-AAjaW6uiGUb8JJMmmc2dpe" style="ul">
            <item xml:id="i-T4dFV6rzJDKo7rks2FWJjD">
              EU:s resurser måste i högre grad gå till att möta nya hot som
              klimatförändringarna, förlusten av biologisk mångfald, jordförstörelse,
              vattenbrist och liknande. Åtgärder för att minska användningen
              av fossila bränslen och konstgödsel inom jordbruket borde vara
              en del av hälsokontrollen.
            </item>
            <item xml:id="i-LgDmvs7AMMopU2yWuzCaYG">
              Kopplingen till EU:s energi- och klimatpaket måste bli mycket
              tydligare. Bland annat för ökad produktion av energigrödor och
              hur matproduktion och energiproduktion ska kunna samsas inom jordbrukssystemet.
            </item>
            <item xml:id="i-Y9gpwXDEaY9v3UT7eT8oxU">
              Fördelning av EU-stödet måste hanteras. Det är orimligt att 30
              % av stödet går till 1 % av jordbruksföretagen, och dessa är de
              mest konkurrenskraftiga redan utan stöd och består även av multinationella
              företag som Nestlé. Genom att tydligare koppla stödet till miljöfaktorer
              skulle stödet delas på fler och mindre aktörer.
            </item>
          </list>
          <head xml:id="i-odDWCVfXEaRfrUgMcQ8Ks" type="h1">
            Miljö
          </head>
          <p xml:id="i-RrFy1BZFyLYHbF3Kr7BQVo">
            Vi menar att de miljörelaterade frågorna inom EU för närvarande
            generellt sett blir alldeles för styvmoderligt behandlade. Ett
            tydligt exempel på detta är Lissabonstrategin där miljödimensionen
            (jämte den sociala dimensionen) fått stryka på foten för den ekonomiska.
            Ett annat exempel är EU:s kemikalielagstiftning Reach där kemikalie­industrin
            lyckades urvattna förslaget rejält. Vi menar att regeringen borde
            ta miljö­arbetet inom EU på större allvar och driva frågorna med
            ökad kraft.
          </p>
          <p xml:id="i-XdLyAkqbJxp9RfgGRXC2QT">
            Förutom problemet med att regeringen driver miljöfrågorna för
            passivt finns det även andra miljörelaterade frågor där vi är
            oense med den linje regeringen driver. Ett exempel på detta är
            GMO-frågor, där vi menar att regeringen borde inta en mer restriktiv
            hållning i och med att EU-kommissionens tidigare moratorium mot
            godkännande av nya GMO-grödor upphävts. De nuvarande reglerna
            för märkning av produkter som består av, innehåller eller har
            framställts av GMO måste utökas till att även omfatta produkter
            som är framtagna med hjälp av GMO, men där mätbarheten gått förlorad.
            Den tidigare regeringen lade, med stöd från Miljöpartiet, ned
            sin röst i rådet i frågan. Den nya regeringen har dock nu ändrat
            linje totalt och röstade ja till EU-kommissionens förslag att
            förbjuda Österrike att behålla sitt undantag. Det är ett beslut
            i helt fel riktning.
          </p>
          <head xml:id="i-Wxy6hFXWWKgtnMcDgn7FbS" type="h1">
            Torskkvoter
          </head>
          <p xml:id="i-2MsudFD29R2pUysL9xrdpP">
            I regeringens skrivelse anges Sverige har även bidragit till
            en minskning av torskkvoterna i Östersjön samt arbetat aktivt
            med fiskerikontrollfrågor. Det anges också att överenskommelser
            om fiskekvoter ska baseras på vetenskapliga råd (s. 201). Samma
            inriktning gäller för fiskemöjligheter i Västerhavet som beslutades
            i december. Miljöpartiet anser att regeringen far med osanning
            i dessa frågor i skrivelsen eftersom just de vetenskapliga råden
            inte har följts av regeringen i dessa EU-beslut.
          </p>
          <p xml:id="i-THFXAnsPV4ZgL8uACCCkFC">
            I budgetpropositionerna för 2007 och 2008 står att Sveriges linje
            i de internationella förhandlingarna angående fiskekvoter ska
            vara i enlighet med den biologiska rådgivningen från ICES. Detta
            gäller alltså också EU-förhandlingarna och är den av riksdagen
            fastlagda politiken: Forskarnas rådgivning ska följas. Det är
            dock inte gjort.
          </p>
          <p xml:id="i-PyrwJLQ3EAjoH4j1KgrbQ6">
            Alltmer av Sveriges miljö- och resurspolitik bestäms av EU. Riksdagen
            har inte så stora möjligheter att påverka Sveriges agerande. Det
            mesta är färdigbehandlat innan regeringen kommer till riksdagen.
            Då är det desto viktigare att respektera de beslut som riksdagen
            fattat. I december medverkade Eskil Erlandsson i ett beslut om
            en minskning av torskfisket i Kattegatt med bara 8 %, jämfört
            med EU-kommissionens förslag på 25 % och forskarnas rekommendation
            på totalstopp. Senaste provfisket i Kattegatt hittade inte en
            enda ungtorsk.
          </p>
          <head xml:id="i-7BFYLc789tXBKXE7PU3QqR" type="h1">
            Gasledningen
          </head>
          <p xml:id="i-KYtf4iiBfkkm4MRP9nakDQ">
            En aktuell fråga under året har varit den planerade gasledningen
            mellan Ryssland och Tyskland som planeras att gå förbi Gotland
            på Östersjöns botten. Regeringens position har varit minst sagt
            oklar under hela året. Statsminister Fredrik Reinfeldt och utrikes­minister
            Carl Bildt har länge envist hävdat att de inte kan säga vad Sverige
            tycker om gas­ledningen. Detta har de motiverat med att regeringen
            inte officiellt fått någon förfrågan än, vilket de fått nu. Samtidigt
            pågår diskussioner och beslutsfattande på annat håll, inte minst
            inom EU.
          </p>
          <p xml:id="i-B74JNPwN2wRVRwtGLwzU8q">
            Projektet klassades som ett prioriterat projekt inom EU:s program
            för transeuropeiska energinätverk (TEN-E) redan på 1990-talet.
            Denna status bekräftades så sent som 2006.
          </p>
          <p xml:id="i-N3npTzrDgtBF1LG8uqFwtp">
            Från Miljöpartiets sida anser vi att regeringen måste agera nu,
            innan det blivit för sent att stoppa projektet eller kräva en
            alternativ dragning. Detta bör ges regeringen till känna.
          </p>
          <head xml:id="i-S6VQxmVwodGzaHN7hggbP3" type="h1">
            Öppenhet och insyn
          </head>
          <p xml:id="i-XjNgLNK2t4Wb5MTgzUgJcA">
            Frågor om öppenhet och insyn behandlas ytterst styvmoderligt
            och undanskymt i skrivelsen. Detta är förvånande eftersom den
            nya borgerliga regeringen sagt sig verka för frågor om ökad öppenhet
            inom EU, och vi hoppas att detta inte är ett uttryck för att frågorna
            har prioriterats ned. Även om vissa måttliga steg har skett inom
            EU i riktning mot ökad öppenhet återstår mycket att göra. Vi menar
            därför att det är av avgörande betydelse att de länder som önskar
            öppenhet inom EU med kraft verkar för detta. Vi vill därför att
            regeringen kraftfullt engagerar sig i arbetet för ökad öppenhet
            inom EU.
          </p>
          <p xml:id="i-58mJ7P9GWJAzwUDDThpY2R">
            Som ett led i arbetet med ökad öppenhet borde regeringen även
            se över hur insynen och öppenheten när det gäller EU-frågorna
            i Sverige kan öka. Det är t.ex. inte acceptabelt att riksdagens
            EU-nämnd inte har tillgång till de handlingar som regeringen skickar
            till EU:s övriga medlemsländer inom ramen för exempelvis Coreper.
            Vid de tillfällen då regeringen skickar non papers bör dessa sändas
            för kännedom till EU-nämnden. Så görs inte i dag.
          </p>
          <head xml:id="i-8KvjBFULWeEy1FgE6eXgc4" type="h1">
            Berlindeklarationen
          </head>
          <p xml:id="i-GRRR2yuMMhbH6q9VAQ6Dg">
            EU fyllde 50 år den 25 mars 2007. Inte så mycket att fira eftersom
            EU har 50-års­kris. Det märks också i regeringens skivelse, där
            vi ser att regeringen inte upp­märksammat tillställningen. Dock
            bör noteras att en s.k. Berlindeklaration togs fram efter många
            om och men. Berlindeklarationen var en hyllningstext till EU som
            Tyskland, EU:s ordförandeland våren 2007, under ledning av Angela
            Merkel, presenterade. Den slutgiltiga versionen var visserligen
            bättre än de versioner som varit i omlopp tidigare, men inget
            som vare sig vi i Miljöpartiet eller ens regeringen skulle ha
            skrivit. Ingen poesi direkt. Så tydligt om utvidgningen blev det
            inte trots att regeringen så gärna ville få till detta. Hanteringen
            av Berlindeklarationen blev en historia som inte visade på EU:s
            bättre sida kring gemenskap och demokrati. Kanske är det också
            därför som regeringen inte vill lyfta fram frågan i skrivelsen.
          </p>
          <head xml:id="i-MgTo2NDdUivgZF11RsEfou" type="h1">
            Fördraget
          </head>
          <p xml:id="i-LKBNpoHjEAfX5fcftTvPQ2">
            På EU-toppmötet under midsommarhelgen 2007 beslutade EU:s stats-
            och regerings­chefer att väcka liv i det tidigare förslag till
            EU-konstitution som legat på is sedan de franska och nederländska
            väljarna röstade nej i sina respektive folkomröstningar 2005.
            EU-toppmötet beslutade att EU-konstitutionen skulle döpas om och
            att man skulle flytta över dess innehåll till de EU-fördrag som
            redan existerar. Det utlystes en regerings­konferens med uppdrag
            att ta fram en ny fördragstext till EU-toppmötet i Lissabon den
            1819 oktober 2007 för slutligt beslut i Lissabon den 13 december
            2007. Lissabon­fördraget är därmed det nu vedertagna namnet på
            den tidigare EU-konstitutionen.
          </p>
          <p xml:id="i-52XHj2toz8GCQtkyhz1W6Z">
            Skillnaden mellan EU-konstitutionen och Lissabonfördraget är
            framför allt kosmetisk. Utrikesministern för EU får en ny titel,
            EU-flaggan ska inte längre skrivas in i grundlagen men flaggan
            kommer naturligtvis att vaja över EU-institutionerna i alla fall.
          </p>
          <p xml:id="i-yB55Wf7iZBUp5Y16xTRFu">
            En undersökning som jämfört det nya förslagets innehåll med EU-konstitutionen
            paragraf för paragraf har kommit fram till att det nya fördraget
            till 96 % är identiskt med det tidigare. Även EU-kommissionär
            Margot Wallström har förklarat att det är väsentligen samma förslag
            som den gamla EU-konstitutionen.
          </p>
          <p xml:id="i-5rwjDAyUwBpfoSpPmQjwzb">
            Om Lissabonfördraget antas kommer det att innebära en massiv
            överföring av makt till EU från medlemsstaterna på flera områden,
            t.ex. utrikespolitik och försvar, asylpolitik, brottsbekämpning
            samt rymd- och idrottspolitik. Förslaget innebär också en kraftig
            förskjutning av makten inom EU från de små länderna till de stora.
            Sveriges inflytande i EU:s ministerråd minskar, och våra möjligheter
            att säga nej till nya lagförslag mer än halveras. Om Lissabonfördraget
            går igenom kommer EU också att få en EU-president och en utrikesminister
            för EU. Medlemsländerna kommer inte längre vara garanterade representation
            i EU-kommissionen, vilket kraftigt undergräver känslan av att
            EU-kommissionen består av representanter från alla EU:s länder.
          </p>
          <p xml:id="i-WMyGJNN5QpScsEL6R7UycV">
            Det nya fördraget är också ett allvarligt hot mot alliansfriheten.
            Enligt avsnitt 42:3 i Lissabonfördraget förbinder sig medlemsländerna
            till militär upprustning, och artikel 42.2 innebär att man tar
            ett principbeslut om upprättande av en EU-armé.
          </p>
          <p xml:id="i-Q7RpeKkTt5iSfs13D8Gw1W">
            Inte heller innehåller det nya förslaget någon miljögaranti som
            tillåter länder att gå före med en tuffare miljöpolitik. Några
            nya verktyg för att ta itu med klimatproblemen finns inte. De
            åtaganden som EU gjorde i mars 2007 om att t.ex. minska utsläppen
            med 20 % till 2020, vilket var ett steg i rätt riktning, gjordes
            utan att Lissabon­fördraget fanns och baserades i stället på ett
            mellanstatligt beslut.
          </p>
          <p xml:id="i-Tw9eR9WMXmxkkdGabnYVJx">
            Under förhandlingarna kring den nya grundlagen har Miljöpartiet
            lagt fram flera konkreta förslag på hur EU skulle kunna förbättras.
            Beklagligt nog har den borgerliga regeringen valt en passiv linje
            och har inte ens velat lyfta fram förslag som de själva ursprungligen
            stödde. Statsminister Fredrik Reinfeldt (m) har i stället lojalt
            slutit upp bakom EU-majoriteten och försökt vinna guldmedalj som
            bäst och tystast i klassen. Den borgerliga regeringen har inte
            ens försökt förverkliga sitt vallöfte inför riksdagsvalet 2006
            om att arbeta för ett smalare, men vassare EU. I stället har vi
            fått ett bredare och trubbigare EU.
          </p>
          <p xml:id="i-94kz3MEvkqeWey4Gvq9dG1">
            Inte heller kan vi se att Lissabonfördraget ligger i linje med
            regeringens målsättning i skrivelsen att förorda en utveckling
            där EU koncentrerar sig på färre och genuint gränsöver­skridande
            frågor. Tvärtom blir det ju onekligen fler frågor som EU ska koncentrera
            sig på, och inte alltid så gränsöverskridande.
          </p>
          <p xml:id="i-5eYDboCLd6Z7EkXSpuxuBp">
            Miljöpartiet anser att förslaget måste underställas folkomröstning.
            Undersökningar i Sverige visar samstämmigt att en stor majoritet
            av folket vill ha en folkomröstning. Enligt Sifo i juni 2007 vill
            67 % av väljarna ha en folkomröstning.
          </p>
          <p xml:id="i-UgjhoWBjkQLRbCwQpT9jLC">
            Efter att Frankrike och Nederländerna röstat nej till EU-konstitutionen
            trodde vi att EU skulle ta intryck av kritiken och försöka göra
            något åt sin bristande legitimitet, demokrati och centralisering.
            Men i stället har man valt att presentera det nedröstade förslaget
            under ett nytt namn. Huvudsyftet är att driva igenom förslaget
            utan att ge folk chansen att säga sin mening. Miljöpartiet anser
            att riksdagen ska ta ställning för att en folkomröstning ska ske
            i Sverige. Detta bör ges riksdagen till känna.
          </p>
          <head xml:id="i-KZ1nf1EL4t3iTmt9V3oMiA" type="h1">
            Reflexionsgruppen
          </head>
          <p xml:id="i-BxwLKe4p57jtiA3v6LonSD">
            Knappt hade Lissabonfördraget skrivits under i Lissabon med pompa
            och stått den 13 december 2007 förrän EU-eliten samma kväll flög
            vidare till Bryssel för att arbeta fram en ny överenskommelse
            om en ny grupp, nu kallad reflexionsgruppen, som ska se blicka
            in i EU:s framtid. EU blir utan tvekan både fetare och bredare
            med åren, och det verkar inte finnas någon hejd på det. Denna
            reflexionsgrupp ska identifiera nya framtida utmaningar för EU
            och analysera hur dessa ska bemötas. Tidshorisonten är 20202030.
            Enligt slutsatserna från EU-toppmötet den 14 december 2007 anges
            att omfattningen kan gälla bl.a. en förstärkning och modernisering
            av den europeiska modellen för ekonomiska framgångar, hållbar
            utveckling som ett grund­läggande mål för Europeiska unionen,
            global stabilitet, migration, energi och klimat­skydd samt kampen
            mot global osäkerhet, internationell brottslighet och terrorism.
            Det är inte lite det. Samtidigt slår man dock fast att gruppen
            inte får ta upp unionens kommande budgetram. Första rapporten
            ska avlämnas 2010. Gruppen består av nio medlemmar och leds av
            förre spanske premiärministern Felipe Gonzáles. Vem sa att EU
            skulle bli smalare men vassare? Den svenska regeringen har inte
            protesterat mot inrättandet av gruppen utan mest varit orolig
            för att gruppen skulle börja bromsa utvidgningen av EU, en oro
            Miljöpartiet också kan instämma i. Men Miljöpartiet anser att
            Sverige borde ha protesterat mot att en ny grupp bildas inom EU
            och satt upp som krav att gruppen inte ska arbeta för mer makt
            till EU.
          </p>
          <head xml:id="i-Fa4BX5nB2yz9J3BbhWHm16" type="h1">
            Skriftliga underlag till utskotten och EU-nämnden inför rådsmöten
          </head>
          <p xml:id="i-LMuswCRMeqTjqRXE7bkbh9">
            Regeringen skriver på s. 19 att regeringen anser att dess informations-
            och samrådsskyldighet har uppfyllts bl.a. genom skriftliga underlag
            till EU-nämnden inför rådsmöten. Det är förvisso sant att det
            varit skriftliga underlag, men precis som vi från Miljöpartiet
            tidigare fört fram vill vi betona att underlaget inte alltid är
            på svenska. Tvärtom är underlagen ofta på engelska. Vi anser inte
            att det är godtagbart att det material som tillsänds EU-nämnden
            inför kommande ministerråds­möten i så stor utsträckning enbart
            är på engelska eller, i vissa fall, på franska. Vi menar att detta
            är oacceptabelt, inte minst ur demokratisk synvinkel. Språkkunskaper
            ska inte utgöra ett kriterium för möjligheten att utöva sin kontrollmakt
            som folkvald och för att kunna påverka regeringens agerande i
            EU-arbetet. Även för den som behärskar engelska i någorlunda hög
            grad utgör de enorma textmassorna (som EU-nämnden oftast får samma
            vecka som EU-nämnden har möten) en svårighet, då det till största
            delen handlar om ett komplicerat och rättsligt språk där det är
            viktigt att man även kan förstå detaljerna för att korrekt kunna
            bedöma de frågeställningar som behandlas. Det faktum att EU-dokument
            också ofta är fyllda med en EU-jargong och svårbegripliga formuleringar
            gör det inte heller lättare att begripa texterna.
          </p>
          <p xml:id="i-DMXnPjgVoHFmaMFCDCvCiG">
            Vi inser naturligtvis att det inte är regeringen som kan lastas
            för EU:s otillräcklighet på området, men efterlyser ett mer aktivt
            agerande från regeringens sida för att åtgärda problemet eftersom
            situationen inte är tillfredsställande och inte har så varit alltsedan
            Sverige blev medlem i EU.
          </p>
          <head xml:id="i-Xj5L93F2Ljh2rrJrDGynSU" type="h1">
            Skrivelsens utformning
          </head>
          <p xml:id="i-X87jsxmYwnpA62SigUWoU7">
            På flera ställen i skrivelsen anger regeringen hur den svenska
            regeringen har argumenterat, eller rättare sagt vilka krav och
            uppfattningar man haft i olika frågor. Dock anges det sällan om
            man fått gehör för dessa eller inte. Kommande skrivelse bör förtydligas
            på detta område. Detta bör ges regeringen till känna.
          </p>
        </div>
        <div xml:id="i-FBErJAhbqTKcYjoPpiWWzJ" type="motSignatures">
          <list xml:id="i-GzSrbwmvppSRZuB7cUPcjf">
            <item xml:id="i-17ZeGLJXqtgyLHpJzCzXZF" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-KTaN9MKcUReD57snGkUqDJ" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-R36ALd59t2gATQfU5WvMLV" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-5ztcxqu5UCkw5dVqgjRb93" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-QUpSMscqMa1yn4kgNUHZpW" who="i-FfCiJc8kVZcwio9wsCvVkH">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
