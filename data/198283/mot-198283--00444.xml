<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00444">
  <teiHeader>
    <fileDesc>
      <titleStmt>
        <title>Den svenska säkerhets- och försvarspolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den svenska säkerhets- och försvarspolitiken</title>
          <idno type="rdwebb">G602444</idno>
          <rs type="number">444</rs>
          <ref type="dokument_url_text">http://data.riksdagen.se/dokument/G602444/text</ref>
          <ref type="dokument_url_html">http://data.riksdagen.se/dokument/G602444</ref>
          <ref type="dokumentstatus_url_xml">http://data.riksdagen.se/dokumentstatus/G602444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDEROVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SFt8rHNgtaA5yBrWSUbdnP" type="signed"/>
        <correspContext corresp="i-SFt8rHNgtaA5yBrWSUbdnP">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__444/mot_198283__444-001.pdf"/>
      <fw xml:id="i-TBVVNk9Yu15MxDKje1sGAH">
        Mot. 1982/83:444
      </fw>
      <div type="motHeader" xml:id="i-CQ3uCdZ9RytWWGsshGJZvt">
        <div type="motTitle" xml:id="i-TNMuyEbVexjUznkH4A83s"/>
        <div type="motSubmissionInfo" xml:id="i-X1Cnj97j3fMDrrubQM6Aoo"/>
      </div>
      <div type="motBody" xml:id="i-Pcft9EeKioiRbDuCiu4Dqx">
        <div xml:id="i-HyXkGWUGWyN5nrpo3NseBq">
          <p xml:id="i-YYhco1c2bK38xtZFN1sgV3">
            | Mot. 1982/83
          </p>
          <p xml:id="i-A2zS2JCk7o7pdzXb8ozX1V">
            444-451 Motion
          </p>
          <p xml:id="i-Cvj7FCyuji7PyBquhJYNpC">
            1982/83:444
          </p>
          <p xml:id="i-fkVagGgy4Kk2cAu4hGfju">
            Lars Werner m. fl. Den svenska säkerhets- och försvarspolitiken
          </p>
          <p xml:id="i-tmH8FWQ69TZAb5hTqXYig">
            1982 års försvarsbeslut
          </p>
          <p xml:id="i-ReanzcvGJMjis2ESYcV9DA">
            1982 års försvarsbeslut var både konventionellt och förändrande.
            Det var konventionellt i den meningen att alla partier, utom vpk,
            fortfarande lever kvar i tankegångarna från 1950- och 1960-talens
            oerhörda, militära upprustning i Sverige. Det ”arvet”, som det
            också ofta talas om i vapen-, materiel- och utrustningssammanhang,
            har varken socialdemokraterna eller de borgerliga partierna kunat
            frigöra sig ifrån. Fortfarande är det nästan omöjligt att föra
            en säkerhets- och försvarspolitisk debatt i Sverige, utan att
            den ensidigt kommer att handla om det militära försvaret och de
            militära anslagen. Några miljoners höjning eller sänkning av militärutgifterna
            tas ofelbart till intäkt för stora utläggningar om att vårt lands
            försvarsförmåga och nationella säkerhet har ökat resp. minskat.
            Detta trots att det i svensk försvarsdebatt ofta i ord påpekas,
            att det svenska totalförsvaret, med dess militära och civila delar,
            måste ses som en helhet och att denna helhet inte är starkare
            än sin svagaste länk. Detta är påpekanden som väl överensstämmer
            med de grundläggande teorierna om krigens natur, formulerade av
            Clausewitz redan i början av 1800-talet. Krigens utgång beror
            på nationernas samlade styrka och på förmågan att slå mot motståndarens
            svagaste punkter. Men insikterna hos denne gamle general och fältherre
            tycks ännu inte ha vunnit insteg hos de försvarspolitiska tänkare
            inom svensk socialdemokrati och borgerlighet som har det avgörande
            inflytandet över utformningen av vårt lands totalförsvar. Fortfarande
            inriktas således de svenska försvarsan- strängningarna i huvudsak
            på att vidmakthålla den militära apparaten från 1950- och 1960-talen.
            Det svenska samhällets förändrade struktur och ekonomi, som för
            varje dag gör begreppet ”det sårbara samhället” till en skrämmande
            realitet tas det mindre hänsyn till. Samtidigt som socialdemokraterna
            och de borgerliga vidhåller denna konventionella syn, som gröper
            ur och försvagar alla miljardsatsningar på det militära försvarets
            område, vidtar de försiktiga men genomgripande förändringar av
            dess struktur. Detta kommer tydligt till uttryck i 1982 års försvarsbeslut,
            som vpk framhållit i sin motion 1981/82:2283 till försvarspro-
            positionen 1981/82:102. De försvagar och utarmar medvetet den
            territoriella, utspridda militärorganisationen, genom nedskärningar
            av fredsförband och utbildningsanläggningar. På något längre sikt
            finns det också fullt utarbetade planer på att skära ned och minska
            antalet förband i arméns krigsorganisa- tion, vilket klart uttrycks
            i totalförsvarspropositionen 1981/82:102. Detta
          </p>
          <p xml:id="i-BDtg1ckb9MPtFRZQexKbJM">
            1 Riksdagen 19821/83. 3 saml. Nr 444-451
          </p>
          <pb facs="riksdagen-motions-pdf/data/198283/mot_198283__444/mot_198283__444-002.pdf"/>
          <p xml:id="i-PbUJWSGoX8gM8DD8kQEosK">
            trots att det i samma proposition framhålls att Sveriges styra
            yta och geografiska utseende behöver och gynnas av en militär
            försvarsorganisation med många förband. Det finns ingen logik
            i dessa resonemang. Men det är självklart svårt att vara logisk,
            när man försöker att sitta på två stolar samtidigt. Det som ligger
            bakom den pågående strukturförändringen av det svenska militära
            försvaret är just ett försiktigt övergivande av den allmänna värnpliktens
            princip till förmån för högteknologi och mekanisering. Sådan teknik
            är bra om den används till att bygga upp ett självständigt och
            så långt som möjligt självförsörjande militärt försvar i Sverige.
            Men den blir direkt skadlig och ökar sårbarheten och beroendet
            av utlandet om den används på det sätt som nu sker. Det gäller
            inte bara flygvapnets utveckling, med den senaste satsningen på
            JAS, som vpk tagit upp i en särskild motion. Det gäller hela utvecklingen
            inom det militära försvaret, där det alltmer satsas på mekanisering
            och på den naiva föreställningen att Sverige skall kunna uppehålla
            en militär styrka, som gör det möjligt ”att möta och hejda kust-
            och gränsnära angrepp” (ÖB:s programplan). Myten om något slags
            ”skalför- svar” eller barriärförsvar som skall ”skydda” svenskarna
            och hindra att de direkt utsätts för krigets fasor uppehålls på
            det sättet fortfarande. Det färgar av sig på hela synen på totalförsvarets
            utformning, där det från vissa debattörer påstås att ett starkt
            militärt försvar är det bästa civilförsvaret genom att det håller
            kriget utanför landet och tvingar en angripare att i första hand
            inrikta sig på militära mål. Det ger också det ekonomiska försvaret,
            folkförsörjningen, en passiv roll, i stället för att betrakta
            det området som det grundläggande varpå alla andra försvarsansträngningar
            måste vila. Denna omvärdering och omflyttning av resurser från
            värnpliktsförsvaret till ett mekaniserat försvar, med stora kvalitativa
            skillnader i utbildning och på andra plan, pågår för fullt och
            1982 års försvarsbeslut är det senaste steget i den riktningen.
            Verkligheten, resursernas fördelning och användning, talar sitt
            tydliga språk trots alla högtidliga försäkringar om att den förda
            och föreslagna politiken syftar till ”ett väl balanserat totalförsvar”.
          </p>
          <p xml:id="i-CPu4FhaDVeRp6L7YAPDxLd">
            Säkerhets- och försvarspolitiken
          </p>
          <p xml:id="i-8GizohSZDv8jEzyeKJmtNn">
            Det är riktigt som sägs i propositionen att det råder enighet
            i Sverige om att vårt lands säkerhet skall grundas på alliansfrihet,
            syftande till neutralitet i krig. Det är också riktigt att det
            råder enighet om att Sverige skall upprätthålla ett för våra förhållanden
            starkt totalförsvar, som också skall innehålla en militär komponent.
            Sverige får inte uppfattas som ett ”militärt tomrum”, som stormakterna
            anser det nödvändigt att för sina egna intressens skull fylla
            upp. Vpk är därför villigt att i likhet med andra partier avsätta
            stora belopp till totalförsvaret, men har en avvikande mening
            när det gäller fördelningen inom denna organisation. Men vpk anser
            också att Sverige så långt som möjligt skall sträva efter
          </p>
          <pb facs="riksdagen-motions-pdf/data/198283/mot_198283__444/mot_198283__444-003.pdf"/>
          <fw xml:id="i-5xTjRpJNDZ7gznRGfV5ULr">
            Mot. 1982/83:444 3
          </fw>
          <p xml:id="i-8bFqH7xfEtyTd2d5rMqsqa">
            alliansfrihet i fred även när det gäller det ekonomiska och handelspolitiska
            området. Så är nu ingalunda fallet. Sverige binder sig för varje
            år allt hårdare till Västeuropa på alla områden. Handeln med planekonomierna
            i Östeuropa stagnerar eller minskar från den redan tidigare låga
            nivån. Detta har blivit än mera märkbart under den sexåriga borgerliga
            regeringsepoken. Medan ledande nationer i Västeuropa ivrigt utnyttjat
            alla tillfällen till ökad handel med Sovjet och andra öststater,
            har Sverige under den borgerliga ledningen iakttagit en för vårt
            land olycklig passivitet. Västeuropa har visat stort intresse
            för leveranser av naturgas från Sovjet och har trots intensivt
            motstånd från USA genomfört kontrakt som gett stora beställningar
            också till egen industri. Men det alliansfria Sverige, som borde
            ha större frihet och har allt intresse av att förbättra sin energiförsörjning
            och skaffa order till sin industri, har varit mindre angeläget.
            Polen har efter de tragiska händelserna 1981/82 ånyo fått igång
            en stor kolproduktion och är säkerligen villigt att utöka handelsutbytet
            med Sverige. Om Sverige vill bidra till avspånning och ökad säkerhet
            i Europa är det viktigt att stärka Polens nationella ekonomi och
            självständighet. Ett ökat handelsutbyte ger därvid hundratals
            gånger större effekt än aldrig så många tusentals gåvopaket. Svensk
            industri har uttalat intresse för kolimport från Polen och det
            ligger väl i linje med de energipolitiska beslut som fattats i
            Sverige. Detta är endast två exempel på att begreppet säkerhetspolitik
            och nationell självständighet måste ges en mycket vidare tillämpning
            än att endast omfatta militära åtgärder. Det vore till gagn för
            Sveriges säkerhet att ha ett vidare handelsutbyte än vad som nu
            är fallet. Finlands ställning, som ofta diskuteras och naturligtvis
            ifrågasätts av NATO och USA, senast nu i januari 1983, visar med
            all tydlighet att de haft stora fördelar av en något så när jämn
            fördelning av sin handel mellan väst och öst. Sådana faktorer
            måste vägas in i Sveriges säkerhets- och totalförsvarspolitik,
            där då ett område som det ekonomiska försvaret får sin rätta betydelse.
            Det är beklämmande att avsnittet Säkerhetspolitiska överväganden
            i den socialdemokratiska regeringens försvarsproposition inte
            innehåller några som helst resonemang av det ovan anförda slaget.
            Det kunde likaväl vara signerat av en moderat försvarsminister.
            Men också om man godtar det mera snäva säkerhetspolitiska perspektiv
            som präglar framställningen, finns det anledning till förvåning.
            I avsnittet om Norden, och den ökning av de militära aktiviteterna
            i det nordiska området som det talas om i propositionen, påpekas
            med rätta att dessa bör ses som ett led i USA:s och Sovjets bevakande
            av sina globala intressen. Men propositionen framhåller enbart
            utbyggnaden av de sovjetiska marinbaserna på Kolahalvön som en
            orsak härtill. Men NATO:s uppladdning i Nordnorge, som pågått
            med ökad intensitet alltsedan 1950-talet, med regelbundet återkommande
            stora militärmanövrer, utbyggnad av flygplatser och upprättande
            av högkvalifice- rade radar- och avlyssningsstationer utgör också
            en faktor som bidrar till en växelverkan i sammanhanget. Vem som
            började med upprustningen på
          </p>
          <p xml:id="i-QvYPtANPYSaJLBjuxQYa1R">
            1" Riksdagen 1982183. 3 saml. Nr 444-451
          </p>
          <pb facs="riksdagen-motions-pdf/data/198283/mot_198283__444/mot_198283__444-004.pdf"/>
          <fw xml:id="i-7YgPPmHEb7jCBzH6NK39UP">
            Mot. 1982/83:444 4
          </fw>
          <p xml:id="i-S67iEs7DPu1T7vxFpgYfiK">
            Nordkalotten kan diskuteras, men är inte särskilt intressant.
            Men problemet kan inte avfärdas så enkelt som att bara hänvisa
            till de sovjetiska baserna på Kolahalvön. NATO:s senaste uppladdning
            i Norge med förhandslagring av materiel för USA:s marinkår i Tröndelag
            har inte precis minskat spänningen i det nordiska området. Särskilt
            inte som det är troligt att det ingår möjliga kärnvapeni den förhandslagringen.
            Den strävan efter överenskommelser om Norden som en kärnvapenfri
            zon, som det också talas omi propositionen, har också följdriktigt
            saboterats av USA.
          </p>
          <p xml:id="i-W3CbyLvbuFzXQCuVHzp8PD">
            Det militära försvaret
          </p>
          <p xml:id="i-7dLRkVhhfDT3e2rfDXh5hd">
            Som påpekats i det inledande avsnittet och i vpk:s tidigare försvarsmotio-
            ner, måste det svenska militära försvaret grundligt omstruktureras.
            Inrikt- ningen mot ett värnpliktsförsvar, som, med utnyttjande
            av den modernaste tekniken på försvarsstridens område, kan göra
            motstånd direkt över hela landet måste få högsta prioritet. Detta
            utesluter, som vpk under en lång tid förespråkat, alla försök
            att vidmakthålla ett stort och dyrbart svenskt flygvapen, stora
            och sårbara mekaniserade förband typ pansarbrigader och liknande
            samt större fartyg och satsningar på stora, fasta befästningar.
            Alla sådana typer av krigsmateriel och försvarsanläggningar slås
            snabbt ut eller överflyglas i det moderna kriget och när detta
            skett är något motstånd inte längre meningsfullt. Den avskräckande
            förmågan, som det läggs så stor vikt vid i den svenska försvarsdebatten,
            blir inte heller särskilt stor för Sveriges vidkommande, när en
            angripare vet att en sådan försvarsstruktur lätt kan kämpas ner
            och Sverige inte kan ersätta förlorad, dyrbar materiel. En snabb
            nedbantning av flygvapnet, med ett stopp av JAS-projektet i första
            hand, en avveckling av de flesta stridsvagnarna och en utveckling
            av en krigsorganisation med mindre, flera och välutrustade förband,
            skulle ge Sverige det neutralitetsförsvar som vårt land kan bära
            upp och hålla effektivt. Det måste i detta sammanhang påpekas
            att alla dessa överväganden endast har aktualitet vid ett konventionellt
            angreppsanfall. Vpk anser, vilket partiet också tidigare givit
            uttryck för, att vid ett kärnvapenangrepp är allt militärt motstånd
            meningslöst. Men med tanke på alla de situationer som kan inträffa
            dessförinnan också i dagsläget och att Sverige, som tidigare påpekats,
            inte får uppfattas som ”ett militärt tomrum” är ett militärt neutralitetsförsvar
            nödvändigt. Det finns en del positiva nyheter i propositionen.
            Dit hör organiseringen av en ny enhet för civilt totalförsvar
            inom försvarsdepartementet. Det är att hoppas att detta bidrar
            till att det civila försvarets intressen kommer att tas tillvara
            på ett bättre sätt i fortsättningen. Det är också bra att det
            nu äntligen tycks bli någonting av med sammanslagningen av de
            centrala staberna, något som vpk länge har krävt. Men samordningen
            och sammanslagningen av myndigheter och organisa- tioner både
            inom och utanför totalförsvaret måste fortsätta. Stora bespa-
          </p>
          <pb facs="riksdagen-motions-pdf/data/198283/mot_198283__444/mot_198283__444-005.pdf"/>
          <fw xml:id="i-T76uw2Yo6Dqs5i64T3n91h">
            Mot. 1982/83:444 5
          </fw>
          <p xml:id="i-WNxqPmCobxaD8sZfR1GMnK">
            ringar kan göras genom at tdubblering av verksamheter civilt-militärt
            avskaffas. Det i propositionen nämnda översynsprojektet och utredningen
            om försvarets gemensamma myndigheter m. m. har här en viktig uppgift
            att fylla. Tills dess resultat av detta arbete redovisats vill
            vpk endast hänvisa till sina tidigare krav om minskning av antalet
            milostaber från sex till fyra, ökad samordning och sammanslagning
            av centrala funktioner även utöver den nu aviserade och de möjligheter
            till växentliga besparingar som kan åstadkom- mas genom sammanslagning
            av t. ex. fortifikationsförvaltningen och bygg- nadsstyrelsen,
            försvarets sjukvårdsstyrelse och socialstyrelsen samt statskon-
            toret och försvarets rationaliseringsinstitut. Efter händelserna
            med den högst verkliga sovjetiska u-båten mitt i militärt skyddsområde
            utanför Karlskrona och den (eller de) möjliga u-båten (u-båtarna)
            av okänd nationalitet i det lika känsliga området vid Hårsfjär-
            den, har svenska militarister både med och utan uniform gått till
            storms med pukor och trumpeter. Nu måste den svenska beredskapen
            stärkas! Större anslag, mera pengar, flera fartyg, bättre övervakning!
            Som vpk gång på gång påpekat försöker man göra det troligt att
            Sveriges nationella säkerhet är beroende av någon miljon hit eller
            dit i militära anslag, den här gången till marinen. Men Sverige
            har ca 230 mil kust, på långa sträckor med omfattande skärgårdar,
            arkipelager utan motsvarigheter någonstans i världen. Detta borde
            väcka en viss eftertanke hos militaristerna och deras eftersägare.
            Det är inte möjligt att genom militära åtgärder, vare sig fasta
            eller rörliga, ordna en effektiv övervakning och bevakning av
            dessa havsområden. Det vore omöjligt för en stormakt och är det
            än mer för Sverige både ekonomiskt och rent fysiskt. I första
            hand måste förtroendet för Sveriges alliansfrihet och neutralitet
            stärkas. De borgerliga regeringarna har fört en politik som drivit
            Sverige närmare NATO. I andra hand måste den förbättring av övervakningen
            i våra skärgårdar som ubåtshändelserna aktualiserat ske, genom
            en kombination av civila och militära åtgärder. När de militära
            förbanden och installationer- na inte en kan upptäcka en ubåt,
            än mindre hindra den att ta sig ut genom deras avspärrningar,
            är det ett allvarligt bevis på deras bristande inkompe- tens.
            Ubåten i Karlskrona låg en hel natt fast på skäret utan att man
            vid den stora örlogsbasen var medveten om dess existens. Det var
            en fiskare som slog larm på morgonen! När det gäller Hårsfjärden
            erkänner man nu i efterhand, att det snabbaste och effektivaste
            sättet att ordna effektiva avspärrningar varit att engagera fiskebåtar
            med tillräckligt antal trålar! Även när det gäller avslyssning
            och spårning av undervattensföremål har det från civila experter
            och företag med kompetens på området ställts frågor om varför
            inte annan teknik och annat förfarande än den som den svenska
            marinen använde kom att brukas.
          </p>
          <p xml:id="i-FCdgSjpsHUYp4N3G8nSKt5">
            Det är riktigt att marinen fått stå tillbaka för i första hand
            flygvapnet inom det svenska militära försvaret. Med satsningen
            på JAS kommer det att bli än sämre. Men om det vansinnesprojektet
            stoppas, som vpk och många andra
          </p>
          <pb facs="riksdagen-motions-pdf/data/198283/mot_198283__444/mot_198283__444-006.pdf"/>
          <fw xml:id="i-S3jqfWyxsZFwcktk51wsa4">
            Mot. 1982/83:444 6
          </fw>
          <p xml:id="i-Xb2xYcDHUudSddu1umrhy">
            pläderar för, kommer det att finnas tillräckligt med resurser
            för de förstärkningar av marinen som bedöms nödvändiga. Men mycket
            viktigare är en förstärkning av det civila samhället och dess
            resurser i våra skärgårdsom- råden. Uttunningen av befolkning,
            civila organ och myndigheter och den ökade sårbarhet som härigenom
            uppkommer går aldrig att ersätta med militär övervakning och militära
            förband. En levande skärgård är den bästa försvarslinje Sverige
            kan bygga upp. Vpk vidhåller därför sitt krav, utförligt motiverat
            i motion 1981/82:2283, att det tillsätts en utredning om hur beredskap,
            övervakning och samordning av civila och militära resurser i de
            svenska skärgårdarna skall ordnas. I 1982 års försvarsbeslut genomdrev
            de borgerliga partierna en utgiftsram för budgetåret 1982/83 på
            16610 milj. kr. Beslutet innebar också en inriktning för den följande
            femårsperioden i samma kostnadsläge med kompensation för prisstegringar
            enligt försvarsprisindex (FPI). Priskompen- sationen för 1982/83
            sattes till 2 500 milj. kr., sammanlagda militära anslag för 1982/83
            således 16 610 + 2 500 = 19 110 milj. kr. Socialdemokraterna godtog
            denna utgiftsnivå, de prutade 85 milj. kr. på rambeloppet och
            15 milj. kr. på priskompensationen och anslog följaktligen 19
            010 milj. kr. till det militära försvaret 1982/83. De säger nu
            i sin proposition att det statsfinan- siella läget och det förhållandet
            att alla samhällsområden skall bidra till den nödvändiga saneringen
            av den svenska ekonomin motiverar en sänkning av militäranslagen
            med 200 miljoner för 1983/84. Men om devalveringseffekten från
            hösten 1982 finge slå igenom med full styrka på det militära området,
            som det krävs av andra samhällssektorer, skulle sänkningen bli
            omkring 800 milj. kr.! Redan här sker alltså en kompensation.
            Efter omräkning med FPI till prisläge februari 1982 föreslår nu
            regeringen att ramen för militärutgifterna för budgetåret 1983/84
            sätts till 17 988 520 000 kr. Ovanpå detta läggs priskompensationen
            som även för detta budgetår beräknas till 2 500 milj. kr., vilket
            ger 20488 520 000 kr. Jämfört med fjolårets socialdemokratiska
            motion är det en ökning med nära 1,5 miljarder kronor. Vpk har
            inte godtagit de automatiska anslagsuppräkningarna enligt FPI.
            Den militära sektorn bör inte favoriseras i förhållande till andra
            samhälls- områden. Vid 1982 års beslut godtog vpk en kostnad för
            det militära försvaret för budgetåret 1982/83 på 16 610 milj.
            kr., vilket var lika med den föreslagna ramen utan priskompensation.
            Med verklig hänsyn till det statsfinansiella läget bör nu först
            och främst devalveringen få slå igenom på militärutgifterna med
            full styrka. Det innebär en direkt nedskärning med ytterligare
            600 milj. kr. i förhållande till regeringens förslag. Vpk vidhåller
            dessutom sin princip att det militära försvaret inte automatiskt
            skall kompenseras fullt ut för kostnadsstegringar enligt FPI och
            säger därför nej till priskompensationen på 2 500 milj. kr. Detta
            innebär en minskning av militärutgifterna i förhållande till regeringens
            förslag med 3100 milj. kr., vilket ger 20 480 520 000 —-3 100
            000 000 = 17 380 520 000 kr. till militära anslag för budgetåret
          </p>
          <pb facs="riksdagen-motions-pdf/data/198283/mot_198283__444/mot_198283__444-007.pdf"/>
          <fw xml:id="i-Mqx7HKPN3TNL87qNcNCARf">
            Mot. 1982/83:444 Så
          </fw>
          <p xml:id="i-QKs8fvjdbxsS2d1oiW9qP1">
            1983/84. Även detta är en ökning med drygt 3/4 miljarder kronor
            i förhållande till vpk:s förslag för budgetåret 1982/83. Det är
            fullt möjligt att genomföra de nedskärningar av militärutgifterna
            för budgetåret 1983/84 som vpk föreslår. Ett snabbt stopp på JAS-projektet,
            där enbart forskningsanslaget på 470 milj. kr. tar hälften av
            den omtalade en-miljardsatsningen på samhällets hela forskning,
            är en bra början. Nedläggning av ytterligare Draken-flottiljer,
            där regeringen redan fattat ett bra beslut om F18 i Tullinge,
            ger snabb effekt på ekonomin. Kan Draken-planen säljas till Finland
            som tydligen är intresserat är det så mycket bättre. Omorganisering
            till ytterligare mekaniserade brigader och norrlands- brigader
            bör avbrytas så fort som möjligt. Stridsvagnsförbanden bör avvecklas
            med början på Gotland och i övre Norrland. Den ökning av värnpliktsförmånerna
            som vpk anser nödvändig och som föreslås i en annan motion, påverkar
            inte de här berörda kostnaderna eftersom de numera läggs utanför
            den militära ramen.
          </p>
          <p xml:id="i-DVUKptfdsjejazVroKxTh9">
            Civilförsvaret
          </p>
          <p xml:id="i-WWWRPKDqrEY9ThxZHyjCUc">
            Anslagen till civilförsvaret höjdes något i 1982 års försvarsbeslut.
            Det var ett senkommet erkännande av att civilförsvaret tidigare
            fått för lite resurser och att en upprustning var nödvändig. I
            motsats till vad som gäller för det militära försvaret är det
            självklart att någon reducering av ramarna eller minskning av
            aktuella anslag för civilförsvarets räkning inte får komma i fråga.
            Sammantaget kommer anslagen till civilförsvarsändamål ändå inte
            uppi mer än drygt 850 milj. kr. för 1983/84. Civilförsvarsstyrelsen
            anger själv att det krävs omfattande administrativa förberedelser
            för att genomföra de förbättringar som nu blir möjliga. På längre
            sikt, när en lämplig organisation åstadkommits, som effektivt
            kan använda ökade resurser, måste anslaget till civilförsvaret
            ytterligare öka. Det gäller särskilt skydd mot kärnvapen och biologiskt-kemiska
            stridsmedel. Det är dock anmärkningsvärt att det ekonomiska utfallet
            för budgetåret 1981/82, som nu kan överblickas, visar att de anslagna
            medlen för skyddsrumsutbyggnad inte utnyttjas. Den restpost på
            närmare 14 milj. kr. som nu kommer fram borde ha använts för att
            förbättra den dåliga skyddsrumssituationen. I många kommuner råder
            stor byggarbetslöshet och det finns därför dubbel anledning att
            anslagen till skyddsrum kommer till full användning.
          </p>
          <p xml:id="i-X1TyAkkuRVR4aHKAdYkut9">
            Det ekonomiska försvaret
          </p>
          <p xml:id="i-JDjgwyGMaqdcuAM4dVaJbY">
            Det militära försvaret står sig slätt utan ett väl fungerande
            ekonomiskt försvar. Det ekonomiska försvaret är den grund på vilken
            varje försök till försvar av vårt land måste vila. Uthålligheten
            och motståndskraften för det militära försvaret bestäms ytterst
            av det ekonomiska försvarets kapacitet.
          </p>
          <pb facs="riksdagen-motions-pdf/data/198283/mot_198283__444/mot_198283__444-008.pdf"/>
          <fw xml:id="i-6LJyVQNpRsM1ZupPnZwuHa">
            Mot. 1982/83:444 8
          </fw>
          <p xml:id="i-Vc5ozengdpJQeXFuSq2r1g">
            Befolkningens möjligheter att i ett senare skede utveckla passivt
            motstånd, bedriva sabotageverksamhet mot en eventuell ockupant
            samt förmåga att rent psykologiskt stå emot övergrepp och terrorhandlingar
            av olika slag, är starkt beroende av att livet kan levas så ”normalt”
            som möjligt. Även här är det det ekonomiska försvarets möjligheter
            att fungera som ger förutsättning- arna för försvarsåtgärder vid
            sidan av rent militära aktiviteter. Detta kräver att begreppet
            ”det ekonomiska försvaret” breddas och ges vidare syftning än
            vad som hittills varit fallet i den svenska totalförsvarsdebatten.
            Varje modern industristat har problem med att klara försörjningen
            under krig eller avspärrning. Stora befolkningscentra har byggts
            upp, som en följd av centraliserad produktion. Transportapparaten
            har blivit mer komplicerad och sårbar, vilket ger problem med
            distributionen, speciellt med tanke på att stora mängder livsmedel,
            som produceras i landsorten, måste transporteras in till befolkningscentra.
            Ny teknik, framför allt data, har skapat stora problem för försörjningsberedskapen,
            dvs. om den störs eller vitala delar slås ut. Lagerhållning, bokföring,
            produktion etc. är på många håll nära nog helt beroende av att
            systemet fungerar som man är van vid. Inom vissa områden kan man
            befara att genuint yrkeskunnande är på väg att ersättas med en
            snabb och rationell datahantering, vilket vid utslagning av den
            tekniken omöjliggör produktion. Det kapitalistiska produktionsnätet”
            har förvärrat industristatens pro- blem med försörjningen. En
            enorm utslagning av nödvändig produktion har skett och sker dagligdags.
            Viktiga varor som inte ger nog profit produceras inte. Utslagning
            av småindustri och verksamhet spridd över landet sker kontinuerligt
            genom den för kapitalismen nödvändiga monopoliseringen och strävan
            efter stordrift. Monopolkapitalisternas och de multinationella
            bolagens strävan att delta i den internationella arbetsdelningen
            på mest lönsamma sätt skapar en utglesning i varusortimentet,
            som försvårar vårt lands förmåga till försörjning på egen hand.
            Detta beskrevs också mycket klart i Överstyrelsens för ekonomiskt
            försvars (ÖEF) perspektivplan inför 1982 års försvarsbeslut: ”Strukturförändringen
            inom svensk industri har bl. a. på grund av en alltmer ökande
            integration lett till allt färre och större produktionsenheter
            och en mera specialinriktad produktion. Industrin har i växande
            grad blivit beroende av tillförsel av råvaror, halvfabrikat, kompo-
            nenter och reservdelar från utländska leverantörer.” Denna utveckling
            som ständigt pågår i ökande takt, kommer inom kort att ställa
            vårt land inför oöverstigliga problem på försörjningsberedskapen
            område. Därför är det viktigt att se hela samhället i ett större
            perspektiv, än på det avgränsade sätt som görs i den övergripande
            målsättningen för det ekonomiska försvaret, som citeras i propositionen
            och som vpk för sin del inte har anslutit sig till. Det behövs
            en ny målsättning. Genom att sätta det ekonomiska försvaret i
            en passiv ställning gentemot det ”fredstida samhällets resurser”
            gör man en begränsning som tillåter en fortsatt utveckling på
            marknadskrafternas villkor
          </p>
          <pb facs="riksdagen-motions-pdf/data/198283/mot_198283__444/mot_198283__444-009.pdf"/>
          <fw xml:id="i-7ta7MtwcFFXSWudnMDtHqs">
            Mot. 1982/83:444 9
          </fw>
          <p xml:id="i-BB4vompC6hQ6Zp8kwYbcsd">
            och som på sikt leder allt längre in i ”det sårbara samhället”.
            Vänsterpartiet kommunisterna anser att en uppbyggnad av det ekonomiska
            försvaret måste förändra den verklighet som kapitalismen tvingar
            oss att fungera i. Genom påverkan och ingrepp (t. ex. genom viss
            produktion) kan ”det fredstida samhällets resurser” ändras så
            att påfrestningarna i ett kris- eller krigsläge blir mindre. Exempelvis
            kan satsningarna inom det ekonomiska försvarets ram, utöver beredskapsskäl,
            också motiveras med regional- och arbetsmark- nadspolitiska skäl.
            En ökad satsning på det ekonomiska försvaret kan i sin tur medverka
            till att starta produktion av förnödenheter som inte i sig ger
            omedelbar vinst, men ändå är av stor samhällsekonomisk betydelse
            även under fredstid. I förlängningen av detta resonemang anser
            vpk att regeringen skall ta initiativ till att förhindra ytterligare
            centralisering av livsnödvändig produktion. Vpk anser att vare
            sig de borgerliga eller socialdemokraterna tar det ekonomiska
            försvaret på allvar och inte heller ser vilka möjligheter som
            finns att samordna det ekonomiska försvarets krav med andra angelägna
            uppgifter i samhället. Mot bakgrund av detta yrkar vpk att en
            ny målsättning, innefattande en helhetssyn på folkförsörjningen
            skall utarbetas. Det nuvarande ekonomiska försvaret skall tilldelas
            resurser enligt ÖEF:s begäran intill dess denna nya planering
            arbetats fram. Det innebär att det totala medelsbehovet över statsbudgeten
            för 1983/84, som redovisas av skilda departement, ökas med 305
            milj. kr. till 2 825 milj. kr. för det ekonomiska försvarets räkning.
          </p>
          <p xml:id="i-9E4F2PdjCNVZqZyEF3pBxf">
            Övrigt totalförsvar
          </p>
          <p xml:id="i-D2Z74nP1N3ZJC8a5HNMYZA">
            Övrigt totalförsvar som omfattar i stort sett hela samhället
            utanför de särskilt redovisade totalförsvarsgrenarna tilldelas
            totalt 455 milj. kr. över statsbudgeten för 1983/84 över skilda
            departement. Det som gäller för det ekonomiska försvaret har lika
            stor tillämpning inom området för övrigt totalförsvar. Det är
            det civila samhällets resurser som måste förbättras och stärkas
            om Sveriges motståndsförmåga skall kunna upprätthållas. Det är
            främst hälso- och sjukvårdens resurser, redovisade under socialdepartemen-
            tet, som inger oro. I den aktuella debatten om verkningarna av
            ett kärnvapenkrig har den katastrofalt dåliga beredskapen inom
            detta område särskilt framhållits. Socialstyrelsen har länge påpekat
            bristerna men föga har uträttats. Även vid ett konventionellt
            krigsfall eller kärnvapeninsatser utanför Sverige är beredskapen
            inom sjukvårdessektorn långt ifrån tillräck- lig. Det måste beaktas
            i den fortsatta totalförsvarsplaneringen.
          </p>
          <p xml:id="i-3WM19vQyFqnVdyBssCvQy4">
            Direktiv till nästa försvarsutredning
          </p>
          <p xml:id="i-FpAtV6FkRcDRsdGWmnrWZ5">
            Den försvarsutredning eller kommitté som inom kort måste tillsättas
            för nästa femåriga försvarsbeslut 1987, måste få direktiv som
            markant skiljer sig
          </p>
          <pb facs="riksdagen-motions-pdf/data/198283/mot_198283__444/mot_198283__444-010.pdf"/>
          <fw xml:id="i-8FD1oSrVLK3r67DsG2b2cH">
            Mot. 1982/83:444 10
          </fw>
          <p xml:id="i-UGSDAmy1YHdZYuYKuDpe7p">
            från dem som tidigare gällt. Sverige måste förändra strukturen
            av sitt totalförsvar och mycker mera bestämt än tidigare prioritera
            de civila delarna på de militäras bekostnad. Men också det militära
            försvaret måste få en ny inriktning, som minskar bindningarna
            till västalliansen NATO, ökar graden av självförsörjning med viktig
            materiel och använder ny teknik i kombination med värnpliktsförsvaret
            så att största avskräckande effekt erhålls med de stora resurser
            som svenska folket är villigt att satsa på ett nationellt, militärt
            försvar.
          </p>
          <p xml:id="i-YGaHoYTBmNvRJ8knsdFT29">
            Hemställan
          </p>
          <p xml:id="i-3Fgc2zJ4VwthQNXx5qo6zY">
            Med hänvisning till det anförda föreslås 1. att riksdagen uttalar
            sig för en ökning av handelsutbytet med planekonomierna i Östeuropa
            i syfte att stärka Sveriges alliansfria ställning och öka självständigheten
            på det säkerhets- politiska området, 2. att riksdagen uttalar
            att NATO:s militära uppladdning i det nordiska området med bl.
            a. förhandslagring av militär materiel för USA:s marinkår i Tröndelag
            likaväl som den sovjetiska uppladdningen på Kolahalvön ökar spänningen
            i Norden, 3. att riksdagen beslutar att utbyggnaden av JAS skall
            stoppas, 4. att riksdagen hos regeringen hemställer om en utredning
            om hur civila och militära resurser skall samordnas för en effekti-
            vare övervakning och ett bättre gränsskydd i de svenska skärgårdarna
            i enlighet med vad som framförts i motionen, 5. att riksdagen
            fastställer anslaget till det militära försvaret för budgetåret
            1983/84 till 17 380 520 000 kr., 6. att riksdagen hos regeringen
            hemställer om åtgärder så att medel anslagna till skyddsrumsutbyggnad
            kommer till full användning under budgetåret 1983/84, 7. att riksdagen
            uttalar att en ny målsättning för det ekonomiska försvaret bör
            utarbetas i enlighet med motionens förslag, 8. attriksdagen beslutar
            att det totala anslaget till det ekonomiska försvaret höjs med
            305 000 000 kr. till 2 825 000 000 kr. för budgetåret 1983/84,
            9. attriksdagen uttalar att direktiven till nästa försvarsutredning
            bör utformas i enlighet med vad som anförs i motionen.
          </p>
          <p xml:id="i-GaK84e78qREWk3KCG7WPCd">
            Stockholm den 19 januari 1983
          </p>
          <p xml:id="i-XKCidMt1x6pwKNdT5qkN1d">
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            OSWALD SÖDERQVIST (vpk)
          </p>
        </div>
      </div>
    </body>
  </text>
</TEI>
