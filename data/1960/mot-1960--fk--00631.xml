<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__631/mot_1960__fk__631-001.pdf"/>
      <fw xml:id="i-GmwfVrEQYMAjJ2kbPpXxsV">
        10 Motioner i Första kammaren, nr 631 år 1900
      </fw>
      <div type="motHeader" xml:id="i-WkDSYxhbiygYRCJHdGzhuT">
        <div type="motTitle" xml:id="i-3SEj6TxaFKLCsLAyMSdtkp"/>
        <div type="motSubmissionInfo" xml:id="i-31N3s62BSZkRoffyEKoruM"/>
      </div>
      <div type="motBody" xml:id="i-Gis7nB9CcJQvCi86qyomfE">
        <div xml:id="i-GsTDxnSAGuaRFtxZ5MfvES">
          <p xml:id="i-W5i2ycC9A8e6e2FQuYLDLN">
            Nr 631
          </p>
          <p xml:id="i-Jg25pzZPptM5WvdsqnogPy">
            Av herr Pålsson m. fl., i anledning av Kungl. Maj:ts proposition
            nr 106, angående skogsvårdsstyrelsernas organisation och verksamhet,
            m. m.
          </p>
          <p xml:id="i-L4ceCcwcDmfZydCrtiCjvY">
            Enligt gällande skogsvårdsstyrelseförordning utgör antalet ledamöter
            i skogsvårdsstyrelse tre, varav en — ordföranden — förordnas av
            Kungl. Maj:t, en utses av landstinget och en av hushållningssällskapet.
            Skogs- vårdsstyrelserna i Norrbottens och Västerbottens läns landstingsområden
            har fem ledamöter. Landstingen och hushållningssällskapen utser
            där näm- ligen två ledamöter var. Även skogsvårdsstyrelsen i Älvsborgs
            läns lands- tingsområde har fem ledamöter, varav landstinget utser
            två och vartdera hushållningssällskapet inom länet en. Samtliga
            ledamöter har personliga suppleanter. Den av Kungl. Maj:t förordnade
            suppleanten för ordföranden kallas regelbundet till sammanträdena.
            De skogsskoleutbildade ordinarie befattningshavarna vid skogsvårdsstyrelsen
            äger utse en representant att närvara vid styrelsens sammanträden
            med rätt att deltaga i överlägg- ningarna men ej i besluten. Skogsvårdsstyrelsens
            chefstjänsteman, länsjäg- mästaren, ingår ej i styrelsen. Till
            varje skogsvårdsstyrelse finnes vidare knutet ett råd i undervisnings-
            frågor. Rådets uppgift är att biträda styrelsen vid planläggning
            och genom- förande av styrelsen åvilande undervisningsuppgifter
            samt att tjänstgöra som samordnande organ för den skogliga yrkesutbildningen
            inom styrel- sens verksamhetsområde. Det består av länsjägmästaren
            sämt fyra av sty- relsen utsedda ledamöter av vilka en skall företräda
            domänverket, en det större enskilda skogsbruket, en det mindre
            skogsbruket och en skogs- arbetarna. 1955 års skogsvårdsutredning,
            som bl. a. hade till uppgift att ompröva skogsvårdsstyrelsernas
            organisation och arbetsformer i syfte att anpassa styrelsernas
            verksamhet till nu rådande förhållanden, framlade i sitt be- tänkande
            förslag till en omorganisation enligt följande huvudlinjer. Styrelsen
            bör ha god lokal förankring, vara representativ för det enskilda
            skogsbruket inom området samt äga förutsättningar att arbeta effektivt.
            Särskild hänsyn bör tagas till att styrelserna skall vara lämpade
            att ta an- svar för frågor rörande den skogliga yrkesutbildningen,
            vilken verksam- hetsgren kan beräknas öka i betydelse. Den lokala
            förankringen säker- ställes genom att till ledamot utses endast
            sådan inom styrelsens verksam- hetsområde boende person, som är
            med skogsförhållandena inom området väl förtrogen. För att skogsvårdsstyrelsen
            skall kunna bli representativ för
          </p>
          <pb facs="riksdagen-motions-pdf/data/1960/mot_1960__fk__631/mot_1960__fk__631-002.pdf"/>
          <fw xml:id="i-Y7RG66b5L6bw35eCEoX4sw">
            Motioner 1 Första kammaren, nr 631 år 1960 ,
          </fw>
          <p xml:id="i-QFLBEhZwDLofbdKz6eUq5S">
            det enskilda skogsbruket inom området och dessutom vara lämpligt
            sam- mansatt för handläggning av yrkesutbildningsfrågor bör antalet
            ledamöter utökas så att bl. a. inom styrelserna kan finnas företrädare
            för det större enskilda skogsbruket, för det mindre skogsbruket
            och för skogsarbetarna såsom för närvarande är fallet inom råden
            för undervisningsfrågor. 1955 års skogsvårdsutredning föreslog
            därför att styrelserna skulle be- stå av sju ledamöter, varav
            en — ordföranden — liksom hittills skulle utses av Kungl. Maj:t.
            För att uppnå den lokala förankringen och representativiteten
            föreslogs att tre av ledamöterna skulle utses av länsstyrelsen,
            sedan representativa skogsägare respektive skogsarbetarorganisationer
            beretts tillfälle att av- ge förslag. Därvid förutsättes att två
            ledamöter skulle företräda det en- skilda skogsbruket och en skogsarbetarna.
            Av övriga ledamöter borde landstinget utse två, varav den ene
            helst borde ha goda kontakter i yrkes- utbildningsfrågor. Slutligen
            skulle länsjägmästaren ingå såsom självskri- ven ledamot. I den
            nu framlagda propositionen har departementschefen i ett par vä-
            sentliga avseenden frångått utredningens intentioner. Sålunda
            har i för- slaget till skogsvårdsstyrelseförordning inga regler
            införts om att leda- möterna skall vara med skogsförhållandena
            inom området väl förtrogna. Utredningens förslag i syfte att tillgodose
            den lokala förankringen och olika skogsintressens representation
            har ersatts med bestämmelsen att Kungl. Maj:t skall utse ordförande
            och två ledamöter och landstinget tre, varjämte den av Kungl.
            Maj:t utsedda länsjägmästaren skulle ingå som självskriven ledamot.
            Det synes troligt att av utredningen föreslagen sammansättning
            av sty- relserna och föreslaget sätt för utseende av ledamöterna
            borde kunna ge större säkerhet för att styrelserna finge den önskade
            lokala förankringen varigenom också skulle skapas ett större förtroende
            för styrelserna hos skogsägarna och skogsarbetarna. Det nuvarande
            goda förhållandet mellan skogsvårdsstyrelserna och skogsbrukets
            folk torde till stor del ha sin grund däri att majoriteten av
            dess ledamöter utses av länsorgan. Åberopande det anförda hemställes,
            att riksdagen vid behandlingen av proposition nr 106 måtte besluta;
            att skogsvårdsstyrelse skall erhålla den sammansättning och utses
            på det sätt, som föreslagits av 1955 års skogsvårdsutredning.
          </p>
          <p xml:id="i-CsaryCCXLBK9kWdKKa4GBu" type="date">
            Stockholm den 8 april 1960 Olof Pålsson Per Jacobsson Johan Persson
          </p>
          <p xml:id="i-XmdAunANr8XH1V8YDCai8g">
            Ferdinand Nilsson Carl Eskilsson Eric Carlsson
          </p>
          <p xml:id="i-C5CzPzDWLD9AL9HNiRgauj">
            i Kungsängen
          </p>
        </div>
      </div>
    </body>
  </text>
</TEI>
