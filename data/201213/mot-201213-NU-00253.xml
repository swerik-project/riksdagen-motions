<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00253">
  <teiHeader>
    <fileDesc>
      <titleStmt>
        <title>Folkligt deltagande i 100 procent förnybar energi</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkligt deltagande i 100 procent förnybar energi</title>
          <idno type="rdwebb">H002N253</idno>
          <rs type="number">N253</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N253/text</ref>
          <ref type="dokument_url_html">http://data.riksdagen.se/dokument/H002N253</ref>
          <ref type="dokumentstatus_url_xml">http://data.riksdagen.se/dokumentstatus/H002N253</ref>
          <ref type="doc">http://data.riksdagen.se/fil/7D19581F-8BB7-4CC9-92A4-E50D1F313E8C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GYfv7ZtB7XFcJYXvVBsMN4" type="signed"/>
        <correspContext corresp="i-GYfv7ZtB7XFcJYXvVBsMN4">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-SNSeQYNbx2WqmpNHp1711n" type="numbering">
          <date when="2012-10-04"/>
        </correspAction>
        <correspAction xml:id="i-FDGij6WyGPmvC4dAU8Grbw" type="submission">
          <date when="2012-10-03"/>
        </correspAction>
        <correspAction xml:id="i-Ufmid26uxXQw43BLn7SV97" type="transfer">
          <date when="2012-10-02"/>
        </correspAction>
        <correspAction xml:id="i-GnTM4ofMMpifiRQ6QyQmg8" type="assigned"/>
        <correspContext corresp="i-GnTM4ofMMpifiRQ6QyQmg8">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LxQjSVYPnhypymLK68e589" type="motHeader"/>
      <div xml:id="i-8obEdXhRDK4VTVoQeGXQG9" type="motBody">
        <div xml:id="i-MuULSSzJ1ewW58o2xxo2Qd" type="motProposal" subtype="förslag">
          <head xml:id="i-8eNBkXXNRKBz6jboxbuCVZ">
            Förslag till riksdagsbeslut
          </head>
          <list xml:id="i-35QCfAqLeoovArAXCRERrC" style="ol">
            <item xml:id="i-Amw1sA6Hf19driAnmwNzEi">
              Riksdagen tillkännager för regeringen som sin mening vad som
              anförs i motionen om att införa nettodebitering.
            </item>
            <item xml:id="i-LnEwDZua9gjBMRp2JKT43u">
              Riksdagen tillkännager för regeringen som sin mening vad som
              anförs i motionen om mindre elleverantörers rätt att leverera
              el till nätet utan att riskera nätavgift.
            </item>
            <item xml:id="i-SfCd3yWvW4bahGAGHkjmxD">
              Riksdagen tillkännager för regeringen som sin mening vad som
              anförs i motionen om att införa fastprissystem.
            </item>
            <item xml:id="i-87bRtM16U8REexWFxwgv7H">
              Riksdagen tillkännager för regeringen som sin mening vad som
              anförs i motionen om att kringboende ska ha rätt till delägande
              i nya vindkraftverk.
            </item>
            <item xml:id="i-7Jm7Pa3dBEpAiA8LRu1Cog">
              Riksdagen tillkännager för regeringen som sin mening vad som
              anförs i motionen om att fastighetsskatten för vindkraftverk ska
              tillfalla den aktuella kommunen.
            </item>
            <item xml:id="i-A9FYT6VMXtUH1fGrSm1r5r">
              Riksdagen tillkännager för regeringen som sin mening vad som
              anförs i motionen om uttagsskatten på kooperativt ägd vindkraft.
              1
            </item>
            <item xml:id="i-RJ9o6mNGjn7eGRn8UzD77Q">
              Riksdagen tillkännager för regeringen som sin mening vad som
              anförs i motionen om att inte försämra möjligheten för kommuner
              och företag att få energiskattebefrielse för egenproducerad el.
              1
            </item>
            <item xml:id="i-Bzyn5PJEFa5ai2nGD1VuJT">
              Riksdagen tillkännager för regeringen som sin mening vad som
              anförs i motionen om att Nettodebiteringsutredningen bör få tilläggsdirektiv
              om att underlätta för egenägd förnybar elproduktion. 1
            </item>
            <item xml:id="i-Xvgkt62bigTKt2kMRusdXi">
              Riksdagen tillkännager för regeringen som sin mening vad som
              anförs i motionen om att utreda om hela försäljningen av vindkraftverk
              ska kunna momsbeskattas om säljaren begär det. 1
            </item>
          </list>
          <p xml:id="i-9DYN4F3HLZ2yXt8tvUjH8v">
            1 Yrkandena 69 hänvisade till SkU.
          </p>
        </div>
        <div xml:id="i-ZMQKAraqhBUSFcAu4C68C" type="motContent">
          <head xml:id="i-FmnDWMuP39uL4c1k3shZFg" type="h1">
            Egen el är guld värd
          </head>
          <p xml:id="i-D8vLTDs5QgacPzE4a2EMMG">
            Småskalig produktion av el har stor potential i Sverige. Fler
            och fler husägare väljer att sätta upp vindsnurror eller solcellsanläggningar
            för att täcka delar av eller hela sitt elbehov. Samtidigt ligger
            Sverige långt efter länder som Tyskland, Danmark och Spanien där
            utbyggnaden av småskalig elproduktion kommit betydligt längre.
            Att människor får vara delaktiga i energiomställningen är avgörande
            för att nå målet om 100 procent förnybar energi både för ökad
            vilja till omställning och för att skynda på utbyggnadstakten.
            Genom att göra det enklare och lönsammare för småskalig elproduktion
            frigör man kapital och kreativitet hos ett stort antal hushåll
            för att snabbt bygga ut förnybar elproduktion. Därigenom minskar
            beroendet av icke förnybar elproduktion som kärnkraft samtidigt
            som ägandet av elproduktionen sprids till fler än enbart de tre
            stora energibolagen. Egen produktion av el uppmärksammar även
            hushållen på vilka konsekvenser produktion och konsumtion av el
            får och uppmuntrar därmed också till hushållning med energi.
          </p>
          <head xml:id="i-8fqbG6ML7nqKwStT1RAQps" type="h1">
            Nettodebitering
          </head>
          <p xml:id="i-7AQY4PshK5YxCf8FZUKP4N">
            Ett snabbt och effektivt sätt att öka intresset för egenproducerad
            el är att ge alla mindre elleverantörer rätt till nettodebitering.
            Det innebär att den småskaliga elproducenten får kvitta den överskottsel
            som levereras ut på elnätet vid hög elproduktion mot den el som
            köps in när den egna produktionen är låg. Små elproducenter får
            alltså sälja el till nätet till samma pris som man betalar vid
            sin elförbrukning, vilket väsentligt förbättrar lönsamheten.
          </p>
          <p xml:id="i-H52jzNFNqmmbY4c5vuBB8Q">
            Den största fördelen för elproducenten är att man då kan använda
            elnätet som ett energilager och därigenom jämna ut variationer
            i sin egen elproduktion. En lag om nettodebitering ger småskaliga
            producenter laglig rätt att kräva nettodebitering av det lokala
            elnätsföretaget.
          </p>
          <p xml:id="i-7DbK8cJCk1uNoja6XVy4KS">
            Redan i dag erbjuds nettodebitering av vissa elnätsbolag i Sverige
            medan andra bolag valt att inte ge någon ersättning alls för den
            el som levereras ut på nätet från små anläggningar. Man får, eller
            tar, elen gratis. Det är för oss orimligt att ens bostadsort och
            det lokala nät- och elhandelsbolagets inställning ska avgöra om
            man får betalt för den vara man producerar. Det borde därför vara
            en självklarhet att lagstiftningen ger alla mindre elproducenter
            rätt till nettodebitering oavsett vilken nätoperatör man råkar
            vara ansluten till.
          </p>
          <p xml:id="i-NKa9jXo2d8V4WQVs9dGG6z">
            Miljöpartiet de gröna anser, i motsats till regeringens politik,
            att nettodebitering ska uppmuntras och anser att tiden för kvittning
            av konsumtion och produktion ska förlängas till att gälla årsvis
            eller kvartalsvis. På så sätt ges ännu bättre förutsättningar
            för enskilda producenter att under kvartalet vara nettokonsumenter.
            Detta bör riksdagen som sin mening ge regeringen tillkänna.
          </p>
          <head xml:id="i-7PzMcdpDyUrMAm5M6dGLxf" type="h2">
            Nätavgift i efterhand
          </head>
          <p xml:id="i-HJGHwP4tn9zkeSWRVcwmDY">
            Med dagens system kan man som småskalig elproducent straffas
            om ens anläggning skulle producera några kWh mer än hushållet
            konsumerar. Det är ofta svårt för en mindre elproducent att exakt
            avväga produktionen så att den inte överstiger den egna konsumtionen,
            vilket kan leda till att små elproducenter tvingas stänga av sitt
            vindkraftverk eller sin solcells­anläggning under delar av året
            om det visar sig att produktionstakten blivit för hög. Det kan
            också göra att en mindre elleverantör i slutet av året tvingas
            elda för kråkorna genom att göra av med extra mycket el för att
            konsumtionen inte ska understiga den producerade elen.
          </p>
          <p xml:id="i-56zPP24YuJDjCdjBzSpED5">
            Detta minskar både elproducentens avkastning på den egna investeringen
            och samhällets nytta av den producerade elen. Ett avgiftssystem
            som uppmuntrar sådana beteenden är inte rimligt. I stället bör
            mindre elleverantörer ges den lagstadgade rätten att leverera
            el till nätet utöver den egna konsumtionen upp till en viss nivå
            utan att riskera en nätavgift i efterhand. Detta bör riksdagen
            som sin mening ge regeringen tillkänna.
          </p>
          <head xml:id="i-XYbVRBmBKM2uL7ox2EQYVH" type="h2">
            Fastprissystem
          </head>
          <p xml:id="i-QnQKHyMgHfTt49xyGkdg9y">
            För att öka produktionen av småskalig förnybar el utöver vad
            som är möjligt med enbart nettodebitering behövs också kompletterande
            styrmedel. Miljöpartiet anser att ett fastprissystem är nödvändigt
            för att få ett verkligt genomslag för småskalig förnybar elproduktion.
            Ett fastprissystem innebär att leverantören får en fast ersättning
            för den förnybara el som levereras från små vindkrafts- och solcellsanläggningar,
            högre än för den vanliga elproduktionen. I de länder som lyckats
            allra bäst med att tillföra småskalig förnybar el till nätet,
            som Tyskland och Spanien, har man använt just sådana fastprissystem.
            Med en sådan lagstiftning kan varje medborgare bli elproducent,
            och elnätbolagen måste ta emot deras elektricitet och betala fasta
            priser för den.
          </p>
          <p xml:id="i-UiLJM8Nx6o9fB6na6WQqDw">
            De tyska hushållen kan snabbt räkna hem de investeringar de gjort
            i sin elproduktionsanläggning. Tyskland har genom systemet på
            kort tid blivit världsledande på el från både vindkraft och solceller.
            På köpet har man fått en framgångsrik ny industri för produktion
            av vind- och solcellsanläggningar som hittills skapat över 130
            000 arbetstillfällen. Det fasta högre priset för förnybar el slås
            ut på alla elkonsumenter och kostnaden ligger i dag på bara cirka
            10 kronor per hushåll och månad. Sverige bör snarast införa ett
            fastprissystem för småskalig förnybar el. Detta bör riksdagen
            som sin mening ge regeringen tillkänna.
          </p>
          <head xml:id="i-TtGkCdWfdEkRcyzBRjKeQp" type="h1">
            Deltagande i utbyggnaden av vindkraft
          </head>
          <p xml:id="i-XPQYKZywXbWCte46UFQry1">
            Vindkraften är det energislag som byggs ut snabbast i både Sverige
            och världen. Detta skapar nya gröna jobb och är en förutsättning
            för att nå målen om förnybar energi. Sverige bedöms vara ett av
            de länder i Europa som har bäst geografiska villkor för vindkraft.
            Under 2012 kommer vindkraften att producera cirka 8 TWh el.
          </p>
          <p xml:id="i-CsyH3kKCoNFDGL6AhHM5pm">
            Utbyggnadstakten har varit hög under ett flertal år, men på grund
            av ett antal uppkomna hinder riskerar utvecklingen att sakta av.
            För att ta tillvara den potential som finns i utbyggnad av vindkraft
            är det nödvändigt att öka allmänhetens deltagande i utbyggnaden
            och därmed acceptansen för vindkraftverk i närmiljön. Dessutom
            är det viktigt att också fortsättningsvis ha goda villkor för
            kommuner och företag som genom att äga vindkraftverk producerar
            el för egen förbrukning.
          </p>
          <head xml:id="i-AhxDBWoqW4tScPqPvaRitE" type="h2">
            Rätt till delägande
          </head>
          <p xml:id="i-Vdgp8dNnnopHDKMZowWRVZ">
            Lokal acceptans för vindkraftverk är centralt för utbyggnaden
            av vindenergi i Sverige. Därför krävs incitament för lokalt deltagande
            i utbyggnaden. Ett sätt att uppnå detta är att erbjuda dem som
            bor i närheten av ett blivande kraftverk att bli delägare genom
            att köpa andelar i kraftverket. Ett sådant system har varit framgångsrikt
            i Danmark.
          </p>
          <p xml:id="i-L2xsCRREgwjZvMobqZdBQa">
            Miljöpartiet anser att den som bygger ett vindkraftverk ska vara
            skyldig att ge dem som bor inom en radie av 4,5 kilometer från
            kraftverket möjlighet att köpa andelar. Sammanlagt bör 20 procent
            av ägandet vara öppet för närboende. Andelar upp till denna nivå
            som inte köps av närboende ska erbjudas boende i kommunen. Detta
            bör riksdagen som sin mening ge regeringen tillkänna.
          </p>
          <head xml:id="i-J2sCz8FZQvQEWwhFSFXre6" type="h2">
            Fastighetsskatten till kommunerna
          </head>
          <p xml:id="i-AtcPq1TZWiahjTHScz2Y3u">
            Utbyggnaden av vindkraft medför en hel del kostnader för kommunerna,
            i form av planering, tillståndshantering med mera. Kommunerna
            får däremot inga intäkter från vindkraften när den väl kommit
            i drift, utom i de fall som kommunerna eller kommunala bolag är
            delägare i vindkraftanläggningarna.
          </p>
          <p xml:id="i-9MrYN5tw8UhKmL5qSseaJq">
            Vindkraftverk betalar liksom andra kraftverk en årlig fastighetsskatt
            för elproduktionsanläggning. I genomsnitt handlar det om cirka
            30 000 kronor per år och kraftverk som idag betalas i fastighetsskatt
            till statskassan. Att ge fastighetsskatten till kommunen skulle
            ge en kompensation för kommunens kostnader samt ge kommunen ett
            tack för sitt bidrag i energiomställningen. Ett sådant system
            används redan idag i Norge.
          </p>
          <p xml:id="i-EAEF2YD2jpgMXnspEEnYRx">
            Miljöpartiet anser därför att fastighetskatten för vindkraft
            ska tillfalla de kommuner där vindkraftverken är lokaliserade.
            Detta bör riksdagen som sin mening ge regeringen tillkänna.
          </p>
          <head xml:id="i-JFTR3m9fA9aa12MXRGKE4W" type="h2">
            Ingen uttagsskatt på vindkraftskooperativ
          </head>
          <p xml:id="i-Y1fLjLouW6SYgwvGqGk82V">
            Utvecklingen av den kooperativt ägda vindkraften i Sverige avtog
            under hösten 2009 när Skatteverket beslutade att tolka in kooperativ
            vindkraft i lagen om uttagsskatt. Vid denna tidpunkt var cirka
            10 procent av den svenska vindkraften andelsägd, nu har andelen
            minskat till cirka 5 procent.
          </p>
          <p xml:id="i-592h43JVgfrWC99VuFvbyf">
            Denna straffskatt innebär att vindkooperativen åläggs att betala
            runt 30 procent i skatt på skillnaden mellan marknadspriset och
            det lägre självkostnadspriset. Invändningarna är för det första
            att Skatteverket utgår ifrån att priset är rabatterat. För det
            andra tas det ingen hänsyn till att andelsägarna har kapitalkostnader
            för sina investeringar.
          </p>
          <p xml:id="i-DB44XvPWubMMVjDznTsv6U">
            Uttagsskatten handlar om mycket små summor i statskassan, runt
            10 miljoner kronor. Men för det folkliga engagemanget har det
            gjort stor skada när det ses som en piska och ointresse för kooperativ
            vindkraft från statens sida. Regeringen har haft tre år på sig
            att hantera problemet, men har misslyckats på grund av inre splittring
            i frågan. Lösningen bör antingen vara att el från vindkraftskooperativen
            betraktas som ett marknadspris och alltså inte omfattas av uttagsskatt,
            eller också bör uttagsskattens negativa effekter för vindkraftskooperativ
            neutraliseras. Detta bör riksdagen som sin mening ge regeringen
            tillkänna.
          </p>
          <head xml:id="i-RvSNvx9oS2fpyxa7H3RJG3" type="h2">
            Försämra inte möjligheten till energiskattebefrielse
          </head>
          <p xml:id="i-6wQRzirBpT9JgD5AiLZphd">
            Ett stort antal kommuner och företag har valt att investera i
            vindkraftverk, bland annat eftersom den vindkraftsel som produceras
            för egen förbrukning är energiskattebefriad. För att få skattebefrielse
            får vindkraftproducenten inte sälja någon el till en tredje part.
            Och eftersom all överproduktion alltså måste skänkas bort, måste
            vindkraftverket dimensioneras efter den tidpunkt då förbrukaren
            har lägst konsumtion. Det finns i lagtexten inga bestämmelser
            för hur denna tidpunkt ska definieras eller hur lång tidsperiod
            som avses.
          </p>
          <p xml:id="i-UHpxDE5VsFteRWogDadjVA">
            Det optimala för dimensioneringen av vindkraftverket vore att
            utgå från konsumtionen på årsbasis, där ett överskott av produktion
            under delar av året kvittats mot ett underskott under andra delar
            av året. Men praxis har varit att kvittningen skett per månad.
            Nyligen, i januari 2012, meddelade dock Skatteverket att produktion
            och förbrukning inte längre ska stämmas av per månad utan timme
            för timme. Det skulle betyda att den andel av den egna årskonsumtionen
            som vanligtvis har kunnat täckas av egen energiskattebefriad produktion
            skulle minska från vanligtvis cirka 6070 procent till cirka 2030
            procent.
          </p>
          <p xml:id="i-YXMNqefyZuqVT7Ro5vgrvP">
            Skatteverkets inskränkning innebär i praktiken att endast ett
            fåtal aktörer med en hög och över dygnet jämnt fördelad förbrukning
            i förhållande till produktionen kan utnyttja skattebefrielsen.
            Det motverkar lagens syfte om att ge skattebefrielse till den
            som äger och producerar vindkraftsel för egen förbrukning. Kvittning
            mellan produktion och förbrukning bör inte ske på timbasis utan
            på års- eller kvartalsbasis. Detta bör riksdagen som sin mening
            ge regeringen tillkänna.
          </p>
          <head xml:id="i-PYnRZQoqm5X8C6nZ7NZy1W" type="h2">
            Tilläggsdirektiv till Nettodebiteringsutredningen
          </head>
          <p xml:id="i-GYum3bmUnNkaEkmqnYPHkz">
            En rad frågor som behandlas i denna motion kommer att behandlas
            av utredningen Nettodebitering av el och skattskyldighet för energiskatt
            på el, som ska vara färdig i september 2013.
          </p>
          <p xml:id="i-M3SCSGiKG4m4ZT5aZCyL1d">
            Det finns en uppenbar risk att utredningen kommer att lägga fram
            förslag som på vissa områden motverkar ett decentraliserat och
            spritt ägande av den nya förnybara elproduktionen. Det gäller
            exempelvis frågan om energiskattebefrielse för kommuner och företag
            som äger vindkraft för egen förbrukning.
          </p>
          <p xml:id="i-UkiiUMm8GieKxmk683SywK">
            Utredningen bör tvärtom få i tilläggsdirektiv att utreda och
            lämna förslag för att underlätta en expansion för egenägd förnybar
            elproduktion.
          </p>
          <p xml:id="i-6MLoU4qMxfvQBmSfVXvCQr">
            Om man som enskilt hushåll sätter upp ett vindkraftverk på gården
            och producerar sin egen el betalar man ingen energiskatt. När
            flera hushåll däremot går samman i ett vindkraftskooperativ och
            producerar elen tillsammans måste man betala energiskatt, även
            om platsen har pekats ut som lämplig för vindkraft. I tilläggsdirektiven
            till utredningen bör det ingå att utreda om även de hushåll som
            producerar sin egen el via vindkraftsandelar i kooperativ bör
            energiskattebefrias. Detta bör riksdagen som sin mening ge regeringen
            tillkänna.
          </p>
          <head xml:id="i-VSXviMcjxgaTCxiYvZNbjJ" type="h2">
            Utred förenkling av momsregler
          </head>
          <p xml:id="i-TyYavEbuNYetgejd7QTZ3L">
            Skatteverket redogjorde i juni 2011 för sin syn på hur moms ska
            hanteras vid överlåtelse av vindkraftsprojekt och hela vindkraftverk.
            Momsreglerna är orimligt komplicerade. Vindkraftverket styckas
            upp i flera delar och avdragsrätten varierar beroende på hur försäljningen
            sker. Detta leder till ökade momskostnader i de fall köparen,
            exempelvis en kommun eller ett företag, kommer att använda produktionen
            för sin egen förbrukning.
          </p>
          <p xml:id="i-8ncZkPDkn6q5fXnVonmPAA">
            Samma kostnader kan, å andra sidan, vara avdragsgilla när köparens
            syfte är att sälja vidare den producerade elen, eller när den
            som bygger själv driver verket vidare. Det innebär att stora elbolag
            inte drabbas då de själva driver vidare de verk de har projekterat,
            utan då har de full avdragsrätt för momsen. Det finns en enkel
            lösning på dessa problem, nämligen att ändra momsreglerna så att
            hela försäljningen ska kunna momsbeskattas om säljaren begär det.
            En sådan lösning bör utredas. Detta bör riksdagen som sin mening
            ge regeringen tillkänna.
          </p>
        </div>
        <div xml:id="i-VaHUqFutJDnGJj7zA1z9Xn" type="signatureBlock">
          <list xml:id="i-DyPeWBErbacuMLSiUVyQLS">
            <item xml:id="i-4zPHHWzENQJ9nCJwPKM8HW" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-3PhS3WJUkdGtyYEtTHiCBu" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-FefYu1NUSVcTKvZTrfFbn1" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-3BKYkveAeg5PUbsmEfJZhA" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-MZ3EREtUD2fJfpbbtoHWj1" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-35m9pWZbScjwj9sYnRyCTW" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-XU97DVAv3RTV31YaT2XNcZ" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
