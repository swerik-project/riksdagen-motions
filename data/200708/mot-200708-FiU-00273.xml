<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FiU-00273">
  <teiHeader>
    <fileDesc>
      <titleStmt>
        <title>Fonder för lokal och regional utveckling</title>
        <author corresp="i-9x2nw6aosA3pyEJfJTc1eD">av Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fonder för lokal och regional utveckling</title>
          <idno type="rdwebb">GV02Fi273</idno>
          <rs type="number">Fi273</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GV02Fi273/text</ref>
          <ref type="dokument_url_html">http://data.riksdagen.se/dokument/GV02Fi273</ref>
          <ref type="dokumentstatus_url_xml">http://data.riksdagen.se/dokumentstatus/GV02Fi273</ref>
          <ref type="doc">http://data.riksdagen.se/fil/A8CC94B4-7DDC-4054-B2DF-B3B89D06A517</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P3hWV5WELCPkavaoZKU6s6" type="signed"/>
        <correspContext corresp="i-P3hWV5WELCPkavaoZKU6s6">
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-6KYEuy7jDVcLQ9KCANqsN9">
          <date when="2007-10-16"/>
        </correspAction>
        <correspAction type="dismissal" xml:id="i-CB3useeWnxXAzLVaUntsqc">
          <date when="2007-10-16"/>
        </correspAction>
        <correspAction type="numbering" xml:id="i-RP6zTvCZUtYpj9tTAXBqhh">
          <date when="2007-10-09"/>
        </correspAction>
        <correspAction type="submission" xml:id="i-DuRmaf634wFY8d5pbka78">
          <date when="2007-10-05"/>
        </correspAction>
        <correspAction type="transfer" xml:id="i-H7GHisawKhXmjLN8zHqf8Q">
          <date when="2007-10-05"/>
        </correspAction>
        <correspAction type="assigned" xml:id="i-8wb3xoUStxATdJux28rniW"/>
        <correspContext corresp="i-8wb3xoUStxATdJux28rniW">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Gwx54VYmh9ZvCACS1McXAQ">
            Förslag till riksdagsbeslut
          </head>
          <list style="ol">
            <item xml:id="i-TdR9W9NRJXLmqvCaLb4wFX">
              Riksdagen tillkännager för regeringen som sin mening vad som
              anförs i motionen om fördelen med tillkomsten av regionutvecklingsfonder.
            </item>
            <item xml:id="i-8LboyDFWL5KW2phWLpeYbF">
              Riksdagen tillkännager för regeringen som sin mening vad som
              anförs i motionen om att verka för att det på försök startas en
              regionutvecklingsfond i någon av landets regioner.
            </item>
            <item xml:id="i-FnjajzFWCnsXcYbQp6vpxT">
              Riksdagen tillkännager för regeringen som sin mening vad som
              anförs i motionen om att regeringen bör låta utreda förutsättningarna
              för tillkomsten av regionutvecklingsfonder.
            </item>
          </list>
        </div>
        <div type="motContent">
          <head type="h1" xml:id="i-SWYruEU9oYA3EfZvSwcg61">
            Inledning
          </head>
          <p xml:id="i-9vB9cftrcRv1oGMXVWZP1n">
            Den viktiga frågan om hur de svenska löntagarnas pensionskapital
            hanteras har under senare tid blivit alltmer debatterad. Löntagarnas
            egna aktiva val av fonder för investeringar har inte blivit någon
            succé. Få vet var deras placeringar egentligen hamnar, och många
            vågar inte tänka på vad det verkliga resultatet blir när det en
            gång är dags att kvittera ut sina pensionspengar.
          </p>
          <head type="h1" xml:id="i-FaiNBsXwhEhsXPKaE3pvPj">
            Stora omstruktureringar
          </head>
          <p xml:id="i-7uu876yibddvFg7qoqTLXt">
            Under senare år har vi nåtts av det ena beskedet efter det andra
            att svenska företag säljs, fusioneras, flyttas utomlands osv.
            Dessa försäljningar, utflyttningar etc. kan emellertid inte göras
            utan att bolagsstyrelser och aktieägare fattar beslut om att så
            ska ske. I sammanhanget bör klargöras att svenska löntagare är
            delägare i många av de stora svenska börsnoterade företagen. Dels
            är mycket av AP-fondernas kapital investerat i aktieinnehav, dels
            är stora delar av löntagarnas avtalspensionsmedel, genom pensionsfondernas
            placeringar, satsade i dessa bolag.
          </p>
          <head type="h1" xml:id="i-UYbyeckGJFpJe7SrPXBZRV">
            Inget anspråk på ägarinflytande
          </head>
          <p xml:id="i-99bWWj2fNFXJmbm7PePYaz">
            De svenska löntagarnas pensionspengar investeras emellertid inte
            bara i svenska börsföretag. Fonderna satsar även på de internationella
            aktiemarknaderna. Var pengarna till sist hamnar är näst intill
            omöjligt att veta för de enskilda löntagarna.
          </p>
          <p xml:id="i-A92XPbFu3qTvJ54CwgEqj9">
            Och frågan är väl om ens penningplacerarna hos fondförvaltarna
            vet vad som döljer sig bakom alla de namn och bokstavskombinationer
            som rullar fram på bildskärmarna?
          </p>
          <p xml:id="i-MSmKbW3hBYdSVbNdUeqAmw">
            Fondernas uppgift är i första hand att lägga rent ekonomiska
            värderingar på valet av investeringsobjekt, att i första hand
            skapa största möjliga avkastning på insatt kapital. I ägardirektiv
            finns visserligen skrivningar som anger begränsningar för t.ex.
            företag där barnarbete förekommer. Men i praktiken har det visat
            sig vara svårt med kontrollen då barnarbete enkelt kan döljas
            genom dotterbolag och entreprenörer. När det dessutom verkar vara
            ett slags princip bland kapitalplacerande fonder och bolag trots
            att löntagarnas gemensamma kapital i många fall är dominerande,
            att löntagarkapitalet inte ska vara representerat i de bolagsstyrelser
            där det investeras, är kontrollen svag.
          </p>
          <head type="h1" xml:id="i-QHBbAnLFCKPPL4w8fdWqHU">
            Enbart högsta möjliga avkastning?
          </head>
          <p xml:id="i-FxQZsrHxXbaWxTf9TEPJ54">
            Med denna korta beskrivning ges inte en helt uttömmande bild
            av problematiken kring hur löntagarnas pensionspengar hanteras.
            Men den är enligt Miljö­partiet de grönas uppfattning tillräcklig
            som utgångspunkt för ett principiellt resonemang i ämnet.
          </p>
          <p xml:id="i-Wt3oo2RjJ6Z7Wf7d3oN7sQ">
            Det finns enligt vår mening några principiella frågeställningar
            som bör diskuteras i sammanhanget:
          </p>
          <list style="ul">
            <item xml:id="i-Qx2uUd3t8RR1rs4uXjdwG2">
              Bör det stimuleras till ett synsätt som innebär att löntagarnas
              pensionskapital investeras utifrån fler kriterier än enbart högsta
              möjliga avkastning?
            </item>
            <item xml:id="i-QAbMzkdHEKury7arEqhFqZ">
              Ska placeringarna också följas av ett ägaransvar med i förekommande
              fall platser i bolagsstyrelser?
            </item>
            <item xml:id="i-VThYxqZoRcZzNh5rCCJLvQ">
              Finns det anledning att placera pensionskapitalet på ett sådant
              sätt att det kan stimulera utveckling i den egna regionen?
            </item>
            <item xml:id="i-B3QhBXfr8PkqQoycxWFNjn">
              Vad kan riksdagen och regeringen göra för att underlätta tillkomsten
              av regionutvecklingsfonder?
            </item>
          </list>
          <head type="h1" xml:id="i-VowNU4MKW12dyZsdX5xH12">
            Många aktörer
          </head>
          <p xml:id="i-MyXfhQmTdonJg23urDJ5oM">
            Det svensk a premiepensionssystemet infördes 2001. Systemet hanterar
            myck et pengar. Enligt Sveriges offentliga statistik uppgick det
            sammantagna marknadsvärdet i premie­pensionssystemet till drygt
            124 mdkr i januari 2005 med över 5,5 miljoner pensionssparare.
          </p>
          <p xml:id="i-28WK9sLoYkFBH154QXEr93">
            Sedan tillkommer AMF Pension, som i hög grad hanterar avtalspensionsmedel
            på avtalsområdet för privatanställda LO-medlemmar, och Alecta,
            som är dominerande på tjänstemannasidan.
          </p>
          <p xml:id="i-MkE6aAp5idGsUd5DndJJvN">
            Till dessa ska läggas en hel rad andra aktörer. KPA hanterar
            t.ex. en stor del av de medel för dem av de kommun- och landstingsanställda
            som avstår att själva göra aktiva val. Fora och Pensionsvalet
            är ytterligare aktörer på marknaden.
          </p>
          <p xml:id="i-GtnPQYFHBt8L9DtJ8p9WAs">
            Sammanlagt har dessa pensionsaktörer flera hundratals, och åter
            hundratals, miljarder kronor.
          </p>
          <head type="h1" xml:id="i-D2yCheWqoA7PmHbcpbgLjH">
            Sammantaget bättre villkor
          </head>
          <p xml:id="i-Nj278MHYNdLQgwdpddWTt4">
            Det är självklart att pensionskapitalet ska förräntas, utifrån
            en hållbar socialt, ekologiskt och ekonomiskt rimlig nivå. Med
            det menar vi att placeringen av pengarna ska hanteras på ett sätt
            som innebär att pensionärernas sammantagna levnadsstandard ska
            säkras på högsta möjliga nivå.
          </p>
          <p xml:id="i-AzUrJc6x9nfZ6tY2MvfFbt">
            Men pensionärernas levnadsstandard är inte bara beroende av avkastning
            på placeringarna av avtalspensionskapitalet. Det är mycket annat
            som avgör. Med en allmänt bra samhällsekonomi skapas förutsättningar
            för goda villkor i den del av pensionen som staten står för. På
            samma sätt är det när det gäller samhällelig service på den regionala
            och kommunala nivån. Med en för samhället bra ekonomisk utveckling
            ökar möjligheterna för generell välfärdspolitik, bra sjukvård
            och äldreomsorg, billig kollektivtrafik, färdtjänst osv. Att placera
            delar av löntagarnas pensionskapital på ett sätt som stimulerar
            sysselsättningen i den egna regionen kan alltså innebära sammantaget
            bättre villkor för dem.
          </p>
          <p xml:id="i-3sSFHRRwKFiNgpZQ9RYKCK">
            Med det påstås inte att lokala och regionala investeringar kommer
            att ge lägre avkastning än vad spekulation på den internationella
            aktiemarknaden ger. Jag vill bara peka på förhållandet att det
            inte bara är den nominella avkastningen på avtalspensions­pengarna
            som avgör pensionärens levnadsstandard.
          </p>
          <head type="h1" xml:id="i-CK4fPXNZXWepxD3g9FHK4x">
            Aktivt ägaransvar viktigt
          </head>
          <p xml:id="i-PQdHaxF4VB99EnAko5oPCe">
            Erfarenheter från Kanada, där regionala utvecklingsfonder verkat
            under många år, visar att det är viktigt med mer än avkastningskrav
            på satsat kapital. I Kanada ställs också krav som är relaterade
            till t.ex. miljö, jämställdhet, arbetsmiljö och sociala villkor.
            Det är krav som även bör ställas i vårt land. Erfarenheterna från
            Kanada visar att t.ex. sociala krav och miljökrav bidrar till
            höjd produktivitet, inte dess motsats. Dessutom tar fondinstitutionen
            aktivt ägaransvar genom styrelseplatser som står i relation till
            satsat kapital och kan på det sättet bättre följa utvecklingen
            i de företag där man investerat i aktiekapital. Det tror jag är
            en riktig linje.
          </p>
          <p xml:id="i-AmtizntELShzwsyM5fYPVd">
            Att avstå styrelseplatser bidrar dessutom till att skapa en diffus
            bild av vilka som egentligen äger företagen och till att undandra
            sig ansvarstagande när problem uppstår. Det är förmodligen moraliskt
            lättare att snabbt sälja av sitt aktieinnehav när det inte finns
            levande mänsklig kontakt med företaget.
          </p>
          <p xml:id="i-Lpnk2jPmNJNmL7rLW6ynt8">
            Att avstå ägarinflytande innebär också att överlåta inflytande
            till andra starka kapitalgrupper som måhända har helt andra syften
            med sina kapital­placeringar än vad placeringarna av löntagarägt
            pensionskapital syftar till.
          </p>
          <p xml:id="i-WTfdKCjRzwymdqLveMhURT">
            Det diffusa ägandet är ett av den moderna ekonomins största problem.
            Pengarna på aktie- och penningmarknaden rullar allt snabbare.
            Många av dem som gör affärer tar inte hänsyn till annat än förväntad
            procentuell förändring av kursen på aktier och räntenivåer. Få
            har kunskap om verkligheten i ett specifikt företag. Det är bara
            snabba vinster som räknas. Det köps och säljs beroende av upp-
            eller nedgångar som rullas fram på bildskärmarna.
          </p>
          <head type="h1" xml:id="i-9cd45NsNqACpsmb4AqT1iJ">
            Ogripbara sammanhang
          </head>
          <p xml:id="i-MHUu8gveNKFNNec8pwttUK">
            Det är uppenbart att alltfler, och det gäller inte bara inom
            löntagarkollektivet, känner frustration över att det är näst intill
            omöjligt att ha kontroll över var fondpengarna investeras. Visst
            kan man välja etiska val idag när man placerar i fonder med egna
            val. Men det är förhållandevis små fonder och de har inte fått
            genomslag hos den breda allmänheten.
          </p>
          <p xml:id="i-HpMoAF81DZPk6BxStB5sEM">
            Jag vill absolut inte säga att vår tids globalisering bara är
            negativ. Tvärtom, globaliseringen ger oss också möjligheter. Mänskliga
            kontakter som bryter ner fördomar och revirpinkande leder oss
            människor framåt.
          </p>
          <p xml:id="i-GrcJBKW68ofuTeLPCn1qYF">
            Alltfler inser att motvikten till de negativa sidorna av globaliseringen
            är utveckling av kraften i det lokala och regionala samhället.
            Det är i det perspektivet vi vill väcka frågan om behovet av utvecklingsfonder
            som är knutna till lokal och regional utveckling.
          </p>
          <head type="h1" xml:id="i-DFWbPPtxAxg51L1oDiN4Hs">
            Det bör finnas löntagarintresse
          </head>
          <p xml:id="i-GYMYD2gfozZ33qyX4WGGAf">
            Exempel från andra länder där regionala utvecklingsfonder införts
            visar goda resultat. Fonderna är i huvudsak uppbyggda med regionalt
            pensionskapital samtidigt som kapitalbildningen används i syfte
            att utveckla näringsliv och sysselsättning i den egna regionen.
          </p>
          <p xml:id="i-8hVf6haxJeWMupYsZTrHGs">
            Jag tror att liknande modeller kan byggas i vårt land. Hur stort
            varje fondområde bör vara kan diskuteras. Kanske är det rimligt
            med 48 geografiska områden i Sverige.
          </p>
          <p xml:id="i-GZXJRjDg7HtPwoCfKyXMKB">
            En central fråga är var fondernas grundkapital ska hämtas. Jag
            menar att t.ex. kommuner och landsting kan spela en viktig roll.
            De kan ta på sig ansvaret att inleda diskussioner med kommun-
            och landstingsanställdas fackliga organisationer för att undersöka
            intresset för regionala utvecklingsfonder. Kommuner och landsting
            har dessutom ett egenintresse i att pengarna stannar kvar i den
            egna regionen. Investeringar som leder till jobb ger rimligen
            högre skatteintäkter och lägre kostnader för arbetslöshet.
          </p>
          <p xml:id="i-YECKYgLTuVs6MXfDsi1zvQ">
            Det bör även finnas löntagarintresse av att åtminstone delar
            av avtalspensions­kapitalet kan hanteras utifrån lokala och regionala
            utvecklingsintressen. Internationella erfarenheter visar att investeringsmedel
            från regionala fonder påtagligt kan stimulera sysselsättning och
            näringsliv samtidigt som god avkastning kan säkras. Trots det
            kan det förstås finnas tvivel bland löntagarna, de fackliga organisationerna
            och arbetsgivarna huruvida regionutvecklingsfonder är en bra idé.
            Ett sätt att undersöka och utvärdera kan vara att regeringen verkar
            för att en regionutvecklingsfond på försök startas upp i en av
            landets regioner. Förslagsvis kan det vara Region Skåne eller
            Västra Götalandsregionen.
          </p>
          <head type="h1" xml:id="i-AWGk6MGLxCUYMNwHK5iyna">
            Brist på riskvilligt kapital
          </head>
          <p xml:id="i-DFgFfnyGDdjbnGxtkGZ6Zz">
            Fondernas kapitalbildning ska naturligtvis inte begränsas till
            landstings- och kommun­anställdas pensionsmedel. Tvärtom, regionala
            utvecklingsfonder bör i lika hög grad rikta sig till den privata
            sektorn. Jag är övertygad om att många privatanställda, såväl
            i stora som mindre företag, föredrar satsningar i den egna regionen
            framför att deras pengar far runt på de internationella ak tiemarknaderna.
          </p>
          <p xml:id="i-4VnTapLi53q8RuaC1ysGnu">
            Frågan om regionutvecklingsfonder är komplex. Samtidigt är jag
            över­tygad om att den lokala och regionala nivån blir alltmer
            viktig i den framtida utvecklingen. Globaliseringen måste kompletteras
            med för människor grip­bara och hanterliga storheter. Dessutom
            är bristen på tillgång till riskvilligt kapital ett av de största
            hindren för lokal och regional utveckling.
          </p>
          <head type="h1" xml:id="i-RmXkPagjaqWTe3SD8oHWLD">
            Exemplet Kanada
          </head>
          <p xml:id="i-YAdqmcL4j7kf8iHMN1JpQ1">
            Solidaritetsfonden, i Quebec i Kanada, är den kanske mest internationellt
            kända fonden för regionutveckling. 1983 skapades, genom initiativ
            av facken och organisationen för kooperativ utveckling, Le Fond
            de Solidarité des Travailleurs du Quebec (FTQ). Quebecs delstatsregering
            gav sitt stöd genom vissa skattelättnader till dem som investerade
            i fonden. Solidaritetsfonden har blivit mycket framgångsrik och
            har inspirerat till efterföljd i andra delstater, och alltfler
            fackliga organisationer i Kanada ställer sig bakom de fackligt
            sponsrade investeringsfonderna. Enligt oberoende forskare hade
            det fram till 1998 skapats 50 000 nya jobb i Kanada genom fonderna.
            Liknande fonder har byggts upp i bl.a. USA och Sydafrika.
          </p>
          <p xml:id="i-6wJkrDPhtnGyr4fqRnLYrf">
            I Sverige har det enligt uppgift skapats några mindre fonder
            med regional anknytning. För det stora flertalet är det dock okänt
            att dessa fonder finns, och än mer diffust är vad de syftar till.
          </p>
          <p xml:id="i-H57VDk4B8Q2SLxPxYRkYXc">
            Nu bör riksdagen ta initiativ som på allvar innebär att löntagarna
            ges alternativ till pensionssparande som kan bidra till lokal
            och regional utveckling.
          </p>
        </div>
        <div type="motSignatures">
          <list>
            <item xml:id="i-8bEnmzvs6gsbmXn2j5tNE9">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
