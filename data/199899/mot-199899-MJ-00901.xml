<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0901/mot_199899_MJ_0901-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            MJ901
          </p>
          <p>
            Motion till riksdagen 1998/99:MJ901
          </p>
          <p>
            av Kent Olsson och Inger René (m) Skyddsjakt på säl
          </p>
          <p>
            Mot. 1998/99 MJI901-905
          </p>
          <p>
            Det snabbt växande beståndet av sälar längs Sveriges kuster utgör
            ett allt större problem för yrkesfisket. Sälarnas härjningar i
            redskapen orsakar förluster i form av söndertrasade redskap, förstörd
            eller av sälarna uppäten fångst samt utebliven fångst till följd
            av trasiga redskap. Förlusterna uppgår till mycket stora belopp
            varje år och i vissa områden har det t.o.m. gått så långt att
            fiskare kan tvingas upphöra med sin verksam- het. Speciellt kännbart
            är detta naturligtvis i sådana områden vid kusten, där möjligheterna
            till andra arbeten är få och fisket koncentrerat till en eller
            två arter. Detta är bl.a. fallet på långa sträckor av norrlandskusten
            med ett fiske efter lax och sik med fasta redskap. På västkusten
            råder likartade problem, där speciellt ålfisket med ryssjor drabbas.
            Beståndet av säl på västkusten har återhämtat sig efter den s.k.
            säldöden för några år sedan och är i kraftig tillväxt. Samma är
            förhållandet i Östersjön. I och med fridlysningen av sälarna har
            dessa blivit så orädda och närgångna, att de går in i fiskeredskapen
            och tar fångst som finns i dessa och dessutom förstör redskapen
            och skrämmer bort fisken. Vissa djur har utvecklats till specialister
            på denna typ av plundring av redskap. Någon verksam metod att
            skrämma bort dessa sälar finns inte för närvarande. Inte heller
            existerar i dagsläget några sälsäkra redskap även om arbete pågår
            med att försöka ta fram sådana.
          </p>
          <p>
            Läget är emellertid nu så prekärt för yrkesfisket att någon form
            av skydds- jakt på säl måste inrättas. Därmed skulle två effekter
            nås, dels avlivas s.k. specialister som gör återkommande skador
            på fångst och redskap, dels skräms andra sälar bort från redskapen.
            Bestånden av säl är för övrigt nu så starka, att det bör övervägas
            om inte sälstammen kan förvaltas som en nationell angelägenhet
            och inordnas i den svenska jaktlagstiftningen på samma sätt som
            t.ex. älg och annat vilt. När det gäller Östersjön och Kattegatt
            faller förvaltningen av sälbeståndet inom arbetsområdet för Helsingforskommissionen.
            Den statliga ersättningen för viltskador förorsakade av säl bör
            dessutom bli föremål för en snar översyn. Med nuvarande system
            erhåller de värst drabbade fiskarna den lägsta ersättningen, eftersom
            denna baseras på bruttointäkterna från fisket och inte på de faktiska
            skadorna. Det är därför angeläget att reglerna ses över så snart
            som möjligt.
          </p>
          <pb facs="riksdagen-motions-pdf/data/199899/mot_199899_MJ_0901/mot_199899_MJ_0901-0002.pdf"/>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om skyddsjakt på säl, 2. att riksdagen som sin mening ger regeringen
            till känna vad i motionen anförts om en Översyn av ersättningsreglerna
            för viltskador.
          </p>
          <p>
            Stockholm den 15 oktober 1998
          </p>
          <p>
            Kent Olsson (m) Inger René (m)
          </p>
          <p>
            Mot. 1998/99MJ901
          </p>
        </div>
      </div>
    </body>
  </text>
</TEI>
