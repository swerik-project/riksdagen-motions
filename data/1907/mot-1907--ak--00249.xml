<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__249/mot_1907__ak__249-001.pdf"/>
      <div type="motHeader" xml:id="i-AVnPzJ1b7tCRRD6MrpBTuR">
        <div type="motTitle" xml:id="i-Ft43GpVNRqRv3NJDiLCvev"/>
        <div type="motSubmissionInfo" xml:id="i-PA9QdxCgaQ79zVtMC1dDvD"/>
      </div>
      <div type="motBody" xml:id="i-7v2eQVc47bj1PLfECgsHoN">
        <div xml:id="i-2XMaUh9PEaBDcZ4YkzHDhA">
          <p xml:id="i-9Vxtsp6zy7nQQy3ohF9QxP">
            Motioner i Andra Kammaren, N:o 249. 1
          </p>
          <p xml:id="i-5CuGDpEmMLqbcAaXQ8Qy6u">
            N:o 249.
          </p>
          <p xml:id="i-HTvUPN6S2okXpZX3z8hHK">
            Af friherre A. T. Adelswärd, i anledning af Kungl. Maj:ts proposition
            angående ny aflöningsstat för statskontoret m. m.
          </p>
          <p xml:id="i-WMecdMgRDCTMz9ywwAskYe">
            Allmänhetens förbindelse med statsdepartementen och de för- valtande
            verken stöter icke sällan på hinder och olägenheter af stor betydelse
            för de sökande. Väl kan den, som är i tillfälle att personligen
            infinna sig för att inlämna en ansökan eller andra handlingar
            eller för att-begära upplysningar, i allmänhet påräkna ett välvilligt
            mottagande och jämväl på muntliga frågor få muntligt besked, ifall
            han träffar på den tjänsteman, som är kompetent att lämna svar.
            Det är också nu- mera i allmänhet tillåtet att »i betaldt&gt; bref
            med allmänna posten in- sända ansökningar eller besvärsskrifter
            i stället för att, såsom förr var föreskrifvet, själf eller genom
            ombud »ingifva» dem. Men om en sökande önskar besked, huruvida
            insända handlingar formellt äro i behörig ordning, och om han
            sedermera vill få kännedom om det öde, som kommit hans ansökan
            eller besvär till del, måste han som oftast anlita ett privat
            ombud eller en »kommissionärp». . Kommissionärer finnas anställda
            hos de flesta ämbetsmyndigheter. Det är en institution, som vunnit
            sanktion och blifvit i viss mån ordnad genom en kungl. kungörelse
            af den 28 maj 1886. Det heter i denna kungörelses första paragraf:
            »Hos hvarje statsdepartement med undantag af utrikesdeparte- mentet,
            där, i anseende till redan brukligt sätt för meddelanden mellan
            departementet och allmänheten, nu ifrågavarande anordning icke
            erfordras, Bih. till Riksd. Prot. 1907. 1 Saml. 2 Afd. 2? Band.
            109 Häft. (N:o 249) 1
          </p>
          <pb facs="riksdagen-motions-pdf/data/1907/mot_1907__ak__249/mot_1907__ak__249-002.pdf"/>
          <p xml:id="i-M1ZKgaT81bEUjRFuh1rcv6">
            2 Motioner i Andra Kammaren, N:o 249.
          </p>
          <p xml:id="i-yGCDwAsaA2QGFZWxtMPrB">
            hos kommerskollegium, patentbyrån, landtmäteristyrelsen, kammarkol-
            legium, kammarrätten, statskontoret och domänstyrelsen, samt hos
            hvarje Konungens befallningshafvande och annan öfverexekutor skall
            vara för- ordnad en lämplig person med benämning kommissionär,
            att under tjänstemannaansvar tillhandagå den, som honom muntligen
            eller skrift- ligen därom anlitar, med ingifvande af handlingar,
            med uttagande och öfversändande af utslag samt andra beslut och
            handlingar, med under- rättelse om dag, då beslut efter anslag
            utfärdas, äfvensom med med- delanden om andra förhållanden, angående
            hvilka allmänheten äger erhålla upplysningar af den, som hos myndigheten
            är satt att mottaga inkommande handlingar.» Tid efter annan hafva
            jämväl hos andra ämbetsverk än de nyss uppräknade tillkommit kommissionärer,
            allt enligt särskilda kungliga kungörelser, såsom i senaste tid
            hos försäkringsinspektionen 1905, hos öfverstyrelsen för rikets
            allmänna läroverk och hos domkapitlen i riket 1906. De öfriga
            paragraferna i 1886 års kungörelse innehålla bestäm- melser om
            hvem som meddelar förordnande att vara kommissionär, om sättet
            för allmänhetens förbindelser med kommissionär, om dennes plikt
            att föra diarium öfver mottagna uppdrag, samt — hvad för allmänheten
          </p>
          <p xml:id="i-5ESYLwEPSs3T66ovJRFLUK">
            äger särskild vikt — om hans arfvode. Ty gratis lämnas ingen
            upp- lysning af kommissionären, med mindre den sökande »styrker
            sin fattigdom».
          </p>
          <p xml:id="i-FH21GARf27CwuZsPdu1seT">
            Ett undantag från den allmänna regeln finnes likväl. Det sticker
            bjärt af i 1886 års kungörelse. Utrikesdepartementet står utan
            mellan- hand till allmänhetens förfogande. Det besvarar bref,
            lämnar skriftliga likaväl som muntliga upplysningar, påvisar saknaden
            af intyg eller andra bilagor vid insända handlingar och fullgör
            öfver hufvud i sin egenskap af ämbetsmyndighet utan särskild kostnad
            en kommissionärs uppdrag. Enligt kungörelsens lydelse var detta
            förhållande 1886 ett »redan brukligt sätt» i departementet. I
            själfva verket har förhållandet alltid varit så. Hvaraf kommer
            sig, att ett enda statsdepartement bland svenska ämbetsmyndigheter
            kunnat träda i direkt förbindelse med allmänheten, men alla de
            andra icke? Svaret är icke lätt att gifva. Det kan emellertid
            icke råda något tvifvel därom, att förhållandet är efterföljans-
            värdt och att det borde vara regel, icke undantag, inom den svenska
            statsförvaltningen. Förordningen angående expeditionslösen innehåller
            ett utförligt uppräknande af de handlingar, för hvilka lösen skall
            erläggas af den
          </p>
          <pb facs="riksdagen-motions-pdf/data/1907/mot_1907__ak__249/mot_1907__ak__249-003.pdf"/>
          <p xml:id="i-9y11ghtPvRFN4QTZSPBCye">
            Motioner i Andra Kammaren, N:o 249. 3
          </p>
          <p xml:id="i-Up75hjn4nxuvAm1GAbmeS5">
            sökande allmänheten. Genom förordningen angående stämpelafgiften
            drabbas samma allmänhet dessutom af en särskild beskattning för
            vissa prestationer, som lämnas i form af ämbetsåtgärder. Ofta
            är därför samma expedition belagd med både stämpel och lösen.
            Det förefaller minst sagdt egendomligt, att vid sidan häraf staten
            skall än ytterligare tvinga de sökande att i form af kommissionärsarfvode
            utgifva vissa belopp för att komma i åtnjutande af svar på sina
            besvär eller andra framställningar. Utan tvifvel förelåg det en
            god afsikt hos Kungl. Maj:t vid kommissionärernas inrättande.
            De sökande fingo därigenom åtminstone veta, till hvem de med förtroende
            kunde vända sig i hvarje särskildt verk, medan de förut riskerat
            att komma i händerna på mindre till- förlitliga och säkert dyrare
            ombud. Likväl har man svårt att förstå den tvekan, som 1886 rådde
            hos regeringen att omedelbart ålägga de förvaltande verken att
            stå i direkt förbindelse med allmänheten, då erfarenheten från
            ett statsdepartement i allt fall visat, att sådant utan olägenhet
            lät sig göra.
          </p>
          <p xml:id="i-86xsN7sq9cUF2Brn5w8VKb">
            Kommissionärernas arfvode enligt den fastställda taxan — 75 öre
            för handlingars ingifvande, 75 öre för uttagande af handlingar,
            75 öre för ett meddelande — kan icke sägas vara oskäligt högt.
            Men
          </p>
          <p xml:id="i-D5jc45RMVD2YohZ8NHJpqg">
            det torde långtifrån alltid stanna därvid. Kommissionärskapet
            har dessutom i ett eller annat fall fört till ett erbjudande af
            tjänster, som lätt får karaktären af ett påtvingande af tjänster.
            Det stannar icke vid ingifvande eller uttagande af handlingar.
            Handlingarne skola kom- pletteras. För sådant föreskrifver kungörelsen
            icke något bestämdt arfvode. Gäller det då ansökningar om anslag
            eller lån af allmänna medel i någon form, uppstår lätt fråga om
            provision. Man är då inne på en väg, som leder just till de missbruk,
            hvilka det var kungörelsens syfte från början att förekomma. Man
            må gärna antaga, att denna väg hittills endast rent undantagsvis
            blifvit beträdd. I hvarje fall synes det både klokt och fullt
            berättigadt att söka förekomma till och med möjligheten af missbruk
            genom att i tid afskaffa alla mellanhänder mellan ämbetsverken
            och allmänheten. Ett osökt tillfälle härtill synes erbjuda sig,
            då Riksdagen snart går att fatta beslut om de af Kungl. Maj:t
            föreslagna nya lönestaterna för statskontoret, telegrafstyrelsen,
            arméförvaltningen och kanske flera, hvilkas fastställande blott
            utgöra en inledning till löneregleringar för de förvaltande verken
            i allmänhet. De föreslagna lönebeloppen afse en väsentlig och
            helt säkert väl behöflig ökning i inkomster för tjänste- män af
            alla grader. I jämbredd därmed afses organisativa förändringar
          </p>
          <pb facs="riksdagen-motions-pdf/data/1907/mot_1907__ak__249/mot_1907__ak__249-004.pdf"/>
          <p xml:id="i-YV2SFTuQCg1ELjxxGT9ob7">
            4 Motioner i Andra Kammaren, N:o 249.
          </p>
          <p xml:id="i-JiSnHMA3bXkgkAx4oFcNhG">
            af delvis genomgripande art samt åstadkommande af än större arbets-
            intensitet än hittills, förenklade former och snabbare behandling
            af ären- dena. Härmed borde kunna förknippas den ganska enkla
            reform, som jag med denna motion hufvudsakligen afser. Emot den
            kan icke invändas, att dess genomförande skulle kränka någons
            rätt. Kommissionärerna hafva sågom sådana ingen fast anställ-
            ning. De kunna när som helst entledigas. Det kunde därför snarare
            sägas, att reformen borde vidtagas utan afvaktande af nya löneregle-
            ringar, så att samtliga ämbetsverk omedelbart ålades att direkt
            till- handagå allmänheten med upplysningar och svar, äfven skriftliga,
            i förefallande ärenden. Detta skulle emellertid röna motstånd
            af det skäl, att det kunde sägas ingripa i nuvarande organisation
            af de olika verken genom att medföra nya åligganden för alla eller
            vissa tjänste- män. Kungörelsen af 1886 skulle komma att åberopas
            såsom bevis, att allmänheten icke äger rätt att påkalla och ämbetsverken
            icke plikt att medgifva den direkta förbindelsen utöfver hvad
            hittills varit brukligt eller uttryckligen föreskrifvet. Vid en
            med ny lönereglering förbunden, mer eller mindre genomgripande
            ny organisation af ett ämbetsverk förfaller all möjlighet till
            slik argumentering. En annan invändning kan motses af den innebörd,
            att ett ämbetsverks direkta förbindelser med allmänheten skulle
            medföra behofvet af ökade arbetskrafter och således ökad kostnad
            för statsverket. Denna farhåga bemötes lättast med hänvisning
            till det faktum, att kommissionärskapet, såsom det nu är ordnadt,
            utgör en bisyssla för de tjänstemän, som utföra uppdraget. När
            detta skulle komma att fördela sig på de olika afdelningar eller
            byråer, hvaraf ett ämbetsverk består, kommer det att i än mindre
            grad erhålla karaktären af särskildt göromål. Det inordnas i behandlingen
            af hvarje ärende. Svaret till en sökande, sedan hans ansökan blifvit
            afgjord, är en expedition mera. En förenkling af det officiella
            skrif- sättet, sådan den redan af Kungl. Maj:t blifvit påbjuden,
            bör för öfrigt inom kort bespara åtskilligt mer tid än hvad den
            direkta korrespondensen med allmänheten behöfver taga 1 anspråk.
            I närmaste sammanhang med den fråga, som jag ofvan berört, står
            en annan, hvilken likaledes äger stor betydelse för den sökande
            allmänheten. Vid muntliga förfrågningar i ämbetsverken är det
            icke nog att få tillträde till registratorn, för hvilken genom
            gällande instruk- tion en viss tjänstetid på ämbetsrummet finnes
            fastställd. Mången be- höfver hos den mest sakkunnige tjänstemannen
            af högre eller lägre grad få del af författningsbestämmelser,
            hänvisningar eller upplysningar af olika slag. Ett ärendes utredning
            kan ock medföra, att ett muntligt
          </p>
          <pb facs="riksdagen-motions-pdf/data/1907/mot_1907__ak__249/mot_1907__ak__249-005.pdf"/>
          <p xml:id="i-SMHAzGwrnc9fpuUwy3CUMp">
            Motioner i Andra Kammaren, N:o 249. 5
          </p>
          <p xml:id="i-DejaGx15XkxttbArCxzTZi">
            samtal mellan tjänstemannen och den sökande äger stor betydelse
            för ämbetsverkets behandling af ärendet. Emellertid är det icke
            alltid lätt att träffa den tjänsteman, som sökes. Utan att här
            ingå på frågan om den kortare eller längre tid af dagen, hvilken
            bör ägnas åt tjänst- göring på ämbetsrummet — en fråga, som uppenbarligen
            är i icke ringa grad beroende af ämbetslokalens beskaffenhet —
            lärer det icke kunna förnekas, att på mer än ett håll inom ämbetsverken
            råder en brist på ordning i fråga om den tid, då vederbörande
            tjänstemän äro att träffa på ämbetsrummet. Denna fråga synes mig
            för allmänheten af vida större vikt än den om tjänstgöringen på
            ämbetsrummet. Den bör visserligen kunna ordnas utan sammanhang
            med en lönereglering, men den bör vid hvarje sådan likväl icke
            lämnas ur sikte, så länge den icke blifvit på ett tillfredsställande
            sätt löst genom en allmän föreskrift. På grund af det anförda
            tillåter jag mig föreslå,
          </p>
          <p xml:id="i-42S5vxHoG3L4HY8GHoqFPr">
            att Riksdagen vid beviljande af nya lönestater för statskontoret
            eller andra ämbetsverk under inne- varande riksdagssession måtte
            såsom villkor för de nya lönestaternas åtnjutande föreskrifva:
            att ämbetsverket skall utan förmedling af kom- missionär och utan
            annan särskild kostnad än den, som genom förordningarne om expeditionslösen
            och om stämpelafgiften må vara stadgad, skriftväxla med allmänheten
            i förekommande mål och ärenden; samt att i instruktionen för verket
            skall intagas före- skrift om kungörande af de tider af dagen,
            på hvilka tjänstemän mottaga besök på ämbetsrummet af allmän-
            heten för meddelande af upplysningar och besvarande af förfrågningar.
          </p>
          <p xml:id="i-QAbDtLbG9VewmK1SAKHEqe" type="date">
            Stockholm den 12 april 1907. Theodor Adelswärd.
          </p>
          <p xml:id="i-Y4Z4iVLAzRu6wtmf3Ec8fn">
            Bih. till Riksd. Prot. 1907. 1 Saml. 2 Afd. 2 Band. 109 Häft.
            2
          </p>
        </div>
      </div>
    </body>
  </text>
</TEI>
