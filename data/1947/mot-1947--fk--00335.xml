<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__335/mot_1947__fk__335-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Första kammaren, nr 335.
          </p>
          <p>
            Nr 335.
          </p>
          <p>
            Av herr Wehtje, och herr Elofsson, Gustaf, i anledning av Kungl.
            Maj:ts proposition angående vissa anslag till universi- teten
            och den medicinska undervisningen m. m.
          </p>
          <p>
            I Kungl. Maj:ts proposition nr 272 angående vissa anslag till
            universi- teten och den medicinska undervisningen m. m. föreslås,
            att riksdagen måtte fatta principbeslut om inrättande av en professur
            i virusforskning vid Karolinska institutet. Förslaget motiveras
            i korthet på följande sätt: Efter återgivande av de väsentliga
            delarna av statens medicinska forsk- ningsråds i ärendet avlåtna
            skrivelse till medicinska högskolornas organi- sationskommitté
            (M H O) framhålles, att samtliga remissinstanser tillstyrkt förslaget
            om inrättande av en institution för virusforskning, ansluten till
            statens bakteriologiska laboratorium och under föreståndarskap
            av en pro- fessor i virusforskning vid Karolinska institutet.
            Departementschefen an- ser sig också kunna förorda att förslaget
            i huvudsak förverkligas. På grund av att frågan om statens bakteriologiska
            laboratoriums utbyggnad, med vilken virusinstitutionens byggnadsfråga
            är sammankopplad, icke torde komma att föreläggas årets riksdag,
            förklarar sig emellertid departe- mentschefen icke beredd att
            förorda ett omedelbart förverkligande av MHO:s förslag, men tillägger:
            »Då jag emellertid för egen del blivit över- tygad om lämpligheten
            av att ifrågavarande förslag förverkligas inom en nära framtid,
            förordar jag, att principbeslut nu fattas om inrättande vid Karolinska
            institutet av en professur i virusforskning. Med anvisande av
            medel för professurens uppehållande torde böra anstå till dess
            lokalfrå- gan förts närmare sin lösning.» Vid planläggandet av
            ett nytt institutionsbygge bör institutionens före- ståndare beredas
            tillfälle att deltaga. En sådan anordning står i överens- stämmelse
            med gällande praxis och dess fördelar torde ligga i så öppen dag,
            att en närmare motivering är överflödig. Det måste sålunda beteck-
            nas som ett mycket rimligt krav, att befattningen som professor
            i virologi bör vara besatt med ordinarie innehavare, då frågan
            om institutionsbygg- naden tas upp till slutgiltig behandling.
            Enligt det nu föreliggande, av alla remissinstanser tillstyrkta
            och av departementschefen godtagna förslaget skall institutionen
            anslutas till sta- tens bakteriologiska laboratorium, närmare
            bestämt till en vid statslabora- toriet planerad virusavdelning.
            Redan i början av år 1946 gav Kungl.
          </p>
          <pb facs="riksdagen-motions-pdf/data/1947/mot_1947__fk__335/mot_1947__fk__335-002.pdf"/>
          <p>
            Motioner i Första kammaren, nr 335, 17
          </p>
          <p>
            Maj:t byggnadsstyrelsen i uppdrag att utarbeta ritningar och
            kostnads- förslag till laboratoriets utbyggnad. I sitt den 2 januari
            1947 ingivna för- slag beräknar styrelsen med tvenne alternativ,
            av vilka det ena innefattar jämväl utrymmen för en institution
            för virusforskning. Vid en uppvakt- ning hos statsrådet och chefen
            för socialdepartementet har generaldirek- tör Höjer i mars månad
            i år framhållit detta byggnadsprojekts brådskande natur (»ett
            ärende som ej tål uppskov»). Departementschefen har dock uppenbarligen
            icke ansett sig hinna förbereda proposition i denna fråga till
            årets riksdag. Det synes emellertid i hög grad sannolikt, att
            förslag om anslag till nybyggnader komma att föreläggas 1948 års
            riksdag i sam- band med behandlingen av de övriga statslaboratoriernas
            byggnadsfrågor. Under denna förutsättning är det sålunda önskvärt,
            att professuren i virus- forskning blir besatt senast den 1 juli
            1948.
          </p>
          <p>
            Tillsättandet av professuren kräver en rätt avsevärd tid. Efter
            ledig- förklarande, med ansöknings- och specimenstid samt sakkunnigförfarande
            torde, även om kallelseförslag eventuellt skulle väckas, minst
            6 månader förflyta, innan utnämning kan ske, och denna tidrymd
            kan med hänsyn till tidpunkten för ledigförklarandet icke räknas
            från tidigare del av året än september månad. För att den nye
            professorn skall kunna få tillfälle att deltaga i utformningen
            av sin blivande institution, synes det därför vara nödvändigt,
            att definitivt beslut fattas om inrättande av professuren i fråga
            redan vid innevarande års riksdag och att medel anvisas för dess
            uppe- hållande under en del av budgetåret 1947/48, förslagsvis
            från den 1 januari 1948. Intill dess institutionen blir färdigställd,
            kan provisoriskt arbetsut- rymme beredas vid statens bakteriologiska
            laboratorium. Ett annat viktigt skäl för att virusprofessuren
            bör kunna ledigförklaras under budgetåret 1947/48 är, att den
            nyinrättade professuren i bakteriologi vid Karolinska institutet
            kommer att besättas under instundande höst. Bland de fyra väl
            kvalificerade personer, som sökt denna professur, åter- finnas
            några av landets främsta forskare på virusområdet. Därest defini-
            tivt beslut om inrättande av en professur i virusforskning icke
            fattas, in- nan bakteriologiprofessuren besättes, kan därför befaras
            att den mest för- tjänte virusforskaren kommer alt utses till
            professor i bakteriologi och i den egenskapen får till första
            uppgift att utarbeta planer till en blivande bakteriologisk institution,
            vars lokalfråga ännu icke lösts. När viruspro- fessuren sedermera
            blir ledigförklarad, är det antagligt att vederbörande söker över
            till denna befattning, vilket givetvis skulle medföra avsevärda
            olägenheter för kontinuiteten i fråga om den bakteriologiska institutionens
            planering och verksamhet. Det synes alltså vara i hög grad önskvärt,
            att de varandra närstående professurerna i bakteriologi och virusforskning
            un- gefär samtidigt kunna besättas så att de för resp. fack mest
            lämpade på en gång kunna få sin definitiva placering.
          </p>
          <p>
            Bihang till riksdagens protokoll 1947. 3 saml. Nr 328-—335. 2
          </p>
          <pb facs="riksdagen-motions-pdf/data/1947/mot_1947__fk__335/mot_1947__fk__335-003.pdf"/>
          <p>
            18 Motioner i Första kammaren, nr 335.
          </p>
          <p>
            Ett förverkligande av ovanstående förslag skulle medföra att
            förslags- anslaget till Karolinska mediko-kirurgiska institutet,
            avlöningar, skulle behöva uppräknas med 6 500 kronor. På grund
            av vad sålunda anförts hemställes,
          </p>
          <p>
            att riksdagen vid behandling av proposition nr 272 an- gående
            vissa anslag till universiteten och den medicinska undervisningen
            m. m. måtte för sin del besluta att vid Ka- rolinska institutet
            skall från och med den 1 januari 1948 inrättas en professur i
            virusforskning samt att till följd härav förslagsanslaget till
            Karolinska me- diko-kirurgiska institutet: Avlöningar för budgetåret
            1947/48 höjes från i propositionen begärda 1 940 000 kr. med 6
            500 kr. till 1946 500 kr.
          </p>
          <p>
            Stockholm den 31 maj 1947.
          </p>
          <p>
            Ernst Wehtje. Gust. Elofsson i Vä.
          </p>
          <p>
            Statens Reproduktionsanstalt, Stockholm 1947 10547
          </p>
        </div>
      </div>
    </body>
  </text>
</TEI>
