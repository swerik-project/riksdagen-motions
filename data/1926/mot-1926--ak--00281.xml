<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__281/mot_1926__ak__281-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 281. 7
          </p>
          <p>
            Nr 281.
          </p>
          <p>
            Av herr Rydén, om avslag å Kungl. Maj:ts proposition, nr 8, med
            förslag till lag om ändrad lydelse av 5 $ i lagen den 26 maj 1909
            om Kungl. Maj:ts regeringsrätt.
          </p>
          <p>
            Under remissdebatten tillät jag mig framföra några betänkligheter
            mot den av Kungl. Maj:t föreslagna anordningen, att föredragningen
            inför regerings- rätten icke vidare skulle tillkomma tjänstemän
            inom vederbörande statsdepar- tement utan uppdragas åt en särskild
            under justitiedepartementet lydande delegation av föredragande.
            Samtidigt som jag tillåter mig att hänvisa till nyssberörda yttrande,
            anhåller jag att få anföra ännu några kompletterande synpunkter.
            Vid regeringsrättens tillkomst 1909 var en av grundförutsättningarna,
            att den administrativa erfarenheten skulle bliva i tillräcklig
            utsträckning repre- senterad vid domstolens arbete. Medan $ 17
            R. F. beträffande högsta dom- stolens ledamöter föreskriver, att
            de skola vara »lagkunniga män, vilka full- gjort vad författningarna
            föreskriva dem, som uti domareämbeten må nyttjas», innehåller
            samma $ i fråga om regeringsrätten föreskriften, att den skall
            ut- göras av män, »som förvalta civil beställning», varvid emellertid
            minst två tredjedelar av hela antalet regeringsråd skola äga domarekompetens.
            I den första uppsättningen av regeringsråd ingingo ock två ledamöter
            med fram- stående administrativ erfarenhet men utan formell domarekompetens.
            Denna proportion mellan antalet lagfarna och rent administrativt
            skolade arbetskraf- ter har emellertid sedermera blivit förryckt,
            i det att regeringsrätten nu består av sex lagfarna ledamöter
            och endast en i egentlig mening administrativt utbildad ämbetsman
            utan domarekompetens. Med hänsyn till beskaffenheten av de mål,
            som handläggas av regeringsrätten — i de allra flesta fallen be-
            svärsmål rörande kommunala och rent administrativt praktiska ärenden
            -— har redan denna utveckling varit ägnad att framkalla vissa
            betänkligheter. Skulle nu, på sätt av regeringsförslaget framgår,
            jämväl föredragningen inom regeringsrätten frånryckas vederbörande
            statsdepartement, synes den faran överhängande, att den administrativa
            och praktiska erfarenheten från förvaltningens mångskiftande områden
            icke kommer att bliva i nödig grad företrädd vid ärendenas prövning.
            Det skulle efter min övertygelse innebära en verklig fara för
            rättssäkerheten å detta område, därest ett ensidigt formellt-
            juridiskt betraktelsesätt skulle komma att dominera vid avgörandet
            av de
          </p>
          <pb facs="riksdagen-motions-pdf/data/1926/mot_1926__ak__281/mot_1926__ak__281-002.pdf"/>
          <p>
            8 Motioner i Andra kammaren, Nr 281.
          </p>
          <p>
            besvärsmål av övervägande praktisk och administrativ natur, som
            i högsta instans prövas av regeringsrätten. Ehuru vederbörande
            departementschef söker leda i bevis, att den föreslagna anordningen
            skulle medföra en besparing av omkring 33,000 kronor, synes mig
            denna omständighet, då det gäller en för svenska samhället så
            ytterst betydelsefull angelägenhet som den ifrågavarande icke
            vara av avgörande betydelse för frågans bedömande. Därtill kommer,
            att man synes kunna ställa sig synnerligen tveksam till frågan,
            huruvida denna besparing 1 verkligheten kan komma till stånd.
            Den av föredragande departementschefen tilltänkta föredragningen
            efter skrivna promemorior måste självklart komma att pålägga vederbörande
            föredragande ett väsentligt ökat arbete vid varje måls föredrag-
            ning, och skrivkostnaderna för dessa tusentals promemorior, vilka
            nu skulle tillkomma, utgöra ett ovedersägligt plus till de nuvarande
            kostnaderna för föredragningen 1 regeringsrätten. Därest i stället
            den nuvarande anordningen med muntlig föredragning av tjänstemän
            från vederbörande statsdepartement bibehålles, så böra åtminstone
            inom de mindre departementen de i regerings- rätten föredragande
            ämbetsmännen kunna tagas i anspråk för åtskilligt de- partementalt
            arbete, vilket i sin ordning bör kunna föranleda minskat behov
            av arbetskrafter inom departementen. Möjligen skulle farhågorna
            för ett undanträngande av den administrativa erfarenheten vid
            föredragning inom regeringsrätten kunna i någon mån hävas, därest
            en föreskrift i 5 $ av lagen om regeringsrätten infördes av den
            inne- börd, att Kungl. Maj:t till föredragande inom densamma endast
            kunde för- ordna person, som i minst fem år tjänstgjort inom statsdepartement.
            Men då även en sådan anordning kan vara ägnad att framkalla vissa
            betänkligheter, tillåter jag mig vördsamt hemställa,
          </p>
          <p>
            att riksdagen icke måtte bifalla Kungl. Maj:ts proposition nr
            8 med förslag till lag om ändrad lydelse av 5 $ i lagen den 26
            maj 1909 om Kungl. Maj:ts regeringsrätt.
          </p>
          <p>
            Stockholm den 22 januari 1926. Värner Rydén.
          </p>
        </div>
      </div>
    </body>
  </text>
</TEI>
