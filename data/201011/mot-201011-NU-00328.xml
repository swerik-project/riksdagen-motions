<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00328">
  <teiHeader>
    <fileDesc>
      <titleStmt>
        <title>Uranprospektering</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uranprospektering</title>
          <idno type="rdwebb">GY02N328</idno>
          <rs type="number">N328</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N328/text</ref>
          <ref type="dokument_url_html">http://data.riksdagen.se/dokument/GY02N328</ref>
          <ref type="dokumentstatus_url_xml">http://data.riksdagen.se/dokumentstatus/GY02N328</ref>
          <ref type="doc">http://data.riksdagen.se/fil/A42A2D7E-CF34-42AC-A9C8-4D5D2DA24E4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UgzdqkxHf4margx5oi5zBc" type="signed"/>
        <correspContext corresp="i-UgzdqkxHf4margx5oi5zBc">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-24iswQMipw8Uq1Z1Zw8ih5" type="transfer">
          <date when="2010-10-25"/>
        </correspAction>
        <correspAction xml:id="i-X6DncwuiPvUU571NvoNnuf" type="submission">
          <date when="2010-10-26"/>
        </correspAction>
        <correspAction xml:id="i-LAF6TPseJX5LPRbjPtVTBj" type="numbering">
          <date when="2010-10-28"/>
        </correspAction>
        <correspAction xml:id="i-9PnXYbzRXQABffSEAsBpqe" type="assigned"/>
        <correspContext corresp="i-9PnXYbzRXQABffSEAsBpqe">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3DNCbj2JRHkFF4veTgGUo6" type="motBody">
        <div xml:id="i-UBzuJ3Zm983G98Rdn3SBEz" type="motProposal" subtype="förslag">
          <head xml:id="i-sQVzs5HLFRArA9VJc6cST">
            Förslag till riksdagsbeslut
          </head>
          <list xml:id="i-Gbp5BmTpKBTTcv8KrxbR6p" style="ol">
            <item xml:id="i-9rBUChoo6DgCi42n2uquct">
              Riksdagen tillkännager för regeringen som sin mening vad som
              anförs i motionen om rätten för en kommun att utan nationell hänsyn
              besluta om förbud mot prospektering för uranbrytning.
            </item>
            <item xml:id="i-Sc5dvFCbNKRCTRbXBitGsB">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU:s rätt till
              svenska naturtillgångar avvecklas.
            </item>
          </list>
        </div>
        <div xml:id="i-SAZtD93MaH74X6tN7mujj" type="motContent">
          <head xml:id="i-2BoMvkCH5VjpQj5UbLp4P7" type="h1">
            Bakgrund
          </head>
          <p xml:id="i-U92itxrAuWdck973RqjprD">
            Brundtlandkommissionen definierade 1987 hållbar utveckling som
            att utvecklingen tillgodoser dagens behov utan att äventyra kommande
            generationers möjligheter att tillgodose sina behov. Kommissionens
            rapport var underlag till FN:s konferens om miljö och utveckling
            i Rio 1992. I Rio uttalades bl.a. att en strävan efter en hållbar
            utveckling bör genomsyra relevanta statliga politikområden. Den
            svenska regeringen har drivit detta på EU-nivå både genom den
            s.k. Cardiffprocessen och vid toppmötet i Göteborg.
          </p>
          <p xml:id="i-LKjrCRJFm3wWe97xbi3RWL">
            De senaste åren har resursknappheten blivit påtaglig. Matpriserna
            har globalt gått upp liksom priset på de flesta ändliga råvaror.
            Den globala ekonomiska krisen vi upplevde hösten 2008 innebar
            inte någon förändring av denna utveckling utan var egentligen
            bara en kort paus i en annars mycket tydlig trend.
          </p>
          <p xml:id="i-Eyb21yEwKCBoDahT2r9h2x">
            Den senaste krisen, och inte minst dess tveksamma återhämtning,
            ställer många viktiga och svåra frågor på sin spets. Hur kan en
            hållbar utveckling se ut? Är krisen ett tecken på mer än oansvarig
            och girig kapitalförvaltning? Räcker intelligenta lösningar för
            att möta exempelvis råvarubristen? Och i vilken utsträckning innebär
            dagens höga efterfrågetryck inskränkningar för framtidens generationer?
          </p>
          <p xml:id="i-S6fPQuao1kygFeSCnhZuQ4">
            Egentligen är det inte så att mineralerna tar slut, utan det
            är de mest lättutvunna fyndigheterna som sinar. I takt med att
            allt mer svårbrutna fyndigheter med allt lägre mineralhalter måste
            tas i bruk så stiger priset liksom energiinsatsen som krävs för
            att ta fram mineralen. De snabbt växande materialflöden som därmed
            krävs leder sekundärt även till att miljöbelastningen ökar såväl
            i brytning som i transporter, bearbetning och avfallshantering.
          </p>
          <p xml:id="i-SgQqhcNnMqMxg2zpo9Lc59">
            Ett grundläggande problem vid mineralbrytning är de enorma mängderna
            material som frigörs som biprodukt till det material man väljer
            att vidareförädla och som riskerar att komma i kontakt med omgivningen,
            särskilt genom försurande och metallhaltigt processvatten och
            lakvatten från deponier. Det liv som finns på jorden har anpassat
            sig till de koncentrationer av ämnen som finns i biosfären. Om
            koncentrationerna av mineraler ändras så förändras även villkoren
            för livet i biosfären.
          </p>
          <p xml:id="i-WMLzqGLBnMGuX2s7Yfzx9P">
            Gruvavfall kan ge problem med spridning av försurande ämnen,
            tungmetaller m.m. Även om stora förbättringar gjorts innebär produktionen
            av stora mängder gruvavfall ett stort åtagande att under överskådlig
            framtid säkerställa att avfallet hålls avskilt från omgivningen
            genom t.ex. underhåll av dammar. Under de senaste åren har ett
            antal dammbrott inträffat och nu senast i år, 2010, vid aluminiumtillverkning
            i Ungern med mycket svåra konsekvenser.
          </p>
          <p xml:id="i-2AZCwkubwffLft4DHfT58e">
            Miljöproblemen från sulfidmalmsgruvor är av särskilt intresse
            för oss i Sverige eftersom en stor del av vår gruvproduktion utgörs
            av den typen av fyndigheter. Årligen genereras ca 25 miljoner
            ton gråbergsavfall och 20 miljoner ton anrikningssand från sulfidmalmsgruvor.
            En följd av detta är bl.a. att Dalälven utgör den enskilt största
            tungmetallkällan för Östersjön.
          </p>
          <p xml:id="i-KbL18xddZTLqSR24rtxBdE">
            Lakvatten från avfallsdeponier bildas under mycket långa tidsperioder.
            Problemen med att på lång sikt hålla kretsloppen slutna och förhindra
            läckage ökar med mängden materia som hanteras. Brytningen av mer
            låghaltiga malmer ökar således de problem som måste hanteras.
            Resultaten från Mistras forskningsprogram MiMi Åtgärder mot miljöproblem
            från gruvavfall visar att problemen är långtifrån lösta. Ett annat
            grundläggande problem är energianvändningen. Bearbetning och anrikning
            av malm är en mycket energikrävande verksamhet.
          </p>
          <p xml:id="i-5xCUynKJ53UY6wXpuBpqpL">
            Det hållbara samhället måste visa solidaritet med kommande generationer
            också genom att avstå från att förstöra den biologiska produktionsförmågan.
            Det är inte enbart brist på ändliga råvaror vi lämnar efter oss.
            Kontaminerade odlingsjordar och förorenade vattendrag är inte
            en bra grund att bygga framtida välfärd på.
          </p>
          <p xml:id="i-HhAR3zpGVbAJfs5xWoDNR9">
            Den värsta formen av förorening som kan ske är den förorening
            som brytning av uran innebär. Enligt svensk lag har kommunerna
            rätt att säga nej till uranbrytning. Detta är förmodligen ännu
            inte prövat mot det åtagande Sverige har som medlemsland i EU
            att i ett krisläge ställa våra naturtillgångar till hela unionens
            förfogande.
          </p>
          <p xml:id="i-MHXnUcV18tvqzVdphZkFNi">
            Vid de provborrningar som numera sker på allt fler platser runt
            om i den svenska idyllen bildas processvattenvolymer av inte obetydlig
            storlek. Kvalitén på omhändertagandet av de mineralmängder som
            följer med upp i samband med dessa provborrningar är inte alltid
            den bästa. Riskfritt är det inte för miljön.
          </p>
          <head xml:id="i-FM1f4GfkYWZcJer3euvKz5" type="h1">
            Åtgärdsförslag
          </head>
          <p xml:id="i-E9fu5sMf4nSE55dj4qp64L">
            Att ta beslut om att inte ge tillstånd till brytning i en kommun
            är ett svårt beslut. Så som lagen ser ut idag innebär det oftast
            att säga nej till ett antal arbetstillfällen. Om kommunerna i
            stället fick möjlighet att säga nej redan vid provborrningstillfället
            skulle beslutet lättare kunna fokusera kring det omedelbara. Oavsett
            om det blir några framtida eventuella arbetstillfällen eller ej
            så blir det garanterat miljökonsekvenser av en provborrning. Ganska
            säkert skulle miljöargumenten ha lättare att vinna gehör med en
            ordning där de inte ställs mot en redan konstaterad mineralfyndighet
            och dess ekonomiska potential. Det är lokalsamhället och den lokala
            miljön som står på spel när mineralfyndigheter exploateras. Det
            vore därför rimligt att kommunerna redan vid provborrning fick
            möjlighet att säga nej och stoppa försök att kartlägga vad som
            finns under kommunens yta. Riksdagen bör därför ge regeringen
            till känna som sin mening vad som ovan anförts i motionen om rätten
            för en kommun att utan nationell hänsyn besluta om förbud för
            prospektering för uranbrytning.
          </p>
          <p xml:id="i-W9HefixLu88QNiPknjzsLP">
            Att den svenska lagstiftningen är underställd EU:s lagstiftning
            är ett stort problem både för legitimitetens skull och när det
            gäller att med lag kunna tillvarata lokala intressen. Om det är
            så illa som det påstås, att en svensk kommuns rätt att säga nej
            till mineralbrytning enligt den svenska lagstiftningen, inte har
            något värde i den överordnade EU-lagstiftningen så är det mycket
            allvarligt. Frågan är tydligen inte prövad, så det kanske inte
            går att få svar på vad som gäller.
          </p>
          <p xml:id="i-Nab61kGX3pDVF14chiTbVv">
            Det vore dock mycket olyckligt om en svensk kommun förlorade
            en tvist i EG-rätten där svenska miljö- och naturvårdsintressen
            ställts mot försörjningskrav på EU-nivå. Skulle det ske så har
            vi riktigt stora problem. Sveriges regering bör därför snarast
            agera inom EU för att säkerställa att en sådan händelse inte ska
            kunna inträffa. Om det är möjligt att stoppa risken för sådana
            ingrepp med hjälp av nationell lagstiftning så bör även den vägen
            prövas. Regeringen bör med andra ord, med alla rimliga medel,
            verka för att EU:s rätt till svenska naturtillgångar avvecklas.
          </p>
        </div>
        <div xml:id="i-TrzzxuudTmsJd4afesEpJk" type="signatureBlock">
          <list xml:id="i-JuUiziFNByRxs14cpgfqf6">
            <item xml:id="i-4Zo69WLcLnnpAHgzBN3WVS" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
