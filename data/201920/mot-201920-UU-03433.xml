<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03433">
  <teiHeader>
    <fileDesc>
      <titleStmt>
        <title>med anledning av skr. 2019/20:34 Verksamheten inom Europarådets ministerkommitté m.m. under helåret 2018 och första halvåret 2019</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3433 av Markus Wiechel m.fl. (SD)</title>
          <idno type="rdwebb">H7023433</idno>
          <rs type="number">3433</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023433/text</ref>
          <ref type="dokument_url_html">http://data.riksdagen.se/dokument/H7023433</ref>
          <ref type="dokumentstatus_url_xml">http://data.riksdagen.se/dokumentstatus/H7023433</ref>
          <ref type="docx">http://data.riksdagen.se/fil/3C9E5B45-B64E-4729-BB63-F74ADDD7B520</ref>
          <ref type="pdf">http://data.riksdagen.se/fil/96D22CE9-06CD-4425-8FC7-A6B0C5155F4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7cc29wyQXDLpoXjcwDmDcN" type="basedOn"/>
        <correspContext corresp="i-7cc29wyQXDLpoXjcwDmDcN">
          <ref>Skrivelse 2019/20:34</ref>
        </correspContext>
        <correspAction xml:id="i-Dm9pKwCCtwiMbtyGo5N7bm" type="signed"/>
        <correspContext corresp="i-Dm9pKwCCtwiMbtyGo5N7bm">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-Q6CguKy62eYMngC4MAYYq6" type="submitted">
          <date when="2019-11-20"/>
          <time when="16:15:14"/>
        </correspAction>
        <correspAction xml:id="i-D6QNQQHs9PKb6ErjbSi3UU" type="dismissed">
          <date when="2019-11-21"/>
        </correspAction>
        <correspAction xml:id="i-CpLoMn1SxZ6dBb7fJpp9Td" type="reviewed">
          <date when="2019-11-21"/>
          <time when="09:48:59"/>
        </correspAction>
        <correspAction xml:id="i-3uTxcQV7UeDGzWJNLD8tn7" type="referred">
          <date when="2019-11-22"/>
        </correspAction>
        <correspAction xml:id="i-4iKdSqrtdEEdwzwxwnaZ2U" type="assigned">
          <date when="2020-05-27"/>
          <time when="16:27:39"/>
        </correspAction>
        <correspContext corresp="i-4iKdSqrtdEEdwzwxwnaZ2U">
          <ref type="assignedTo">Utrikesutskottet</ref>
        </correspContext>
        <correspAction xml:id="i-TMu51AcYg9psE3ZMsnLncy" type="behandlas_i"/>
        <correspContext corresp="i-TMu51AcYg9psE3ZMsnLncy">
          <ref type="uppgift">2019/20:UU8</ref>
          <ref type="ref_dok_id">H701UU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU8</ref>
          <ref type="ref_dok_titel">Europarådet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3433 av Markus Wiechel m.fl. (SD)
          med anledning av skr. 2019/20:34 Verksamheten inom Europarådets
          ministerkommitté m.m. under helåret 2018 och första halvåret 2019
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9eWh7S7BBz8oqtvVsezLsZ">
            Förslag till riksdagsbeslut
          </head>
          <list style="ol">
            <item xml:id="i-XsZHBZgZWoGmjieFWp17W9">
              Riksdagen ställer sig bakom det som anförs i motionen om klagofristen
              vid Europadomstolen och tillkännager detta för regeringen.
            </item>
            <item xml:id="i-WS7hUuvTvZ38QmHPaRARr5">
              Riksdagen ställer sig bakom det som anförs i motionen om att
              Sverige i Europarådet ska verka starkare för att rätten för den
              enskilda medborgaren att frivilligt välja politisk åskådning och
              facklig organisation efterlevs i medlemsstaterna och tillkännager
              detta för regeringen.
            </item>
            <item xml:id="i-MPToS3CRrBm9PJz7uLSZC1">
              Riksdagen ställer sig bakom det som anförs i motionen om att
              Sverige i Europarådet ska verka för ett starkare samarbete i Europa
              för att motverka antisemitism och tillkännager detta för regeringen.
            </item>
            <item xml:id="i-VpfNxtSruQTgEjSYsnSDAY">
              Riksdagen ställer sig bakom det som anförs i motionen om att
              mer kraftfullt verka för att Turkiet ska ställa sig bakom grundläggande
              värderingar inom Europarådet och tillkännager detta för regeringen.
            </item>
            <item xml:id="i-9b7n9WaQosxHHrxRAFvPR7">
              Riksdagen ställer sig bakom det som anförs i motionen om att
              Sverige ska verka för att Somaliland erbjuds möjligheten att ingå
              ett aktivt partnerskap med Europarådet och tillkännager detta
              för regeringen.
            </item>
            <item xml:id="i-WRhezeGuumTT4LRDPrrT7k">
              Riksdagen ställer sig bakom det som anförs i motionen om att
              förhindra shariainspirerad lagstiftning i Europa och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-SKq7WnDcxpPyb3HYT75PXJ" type="h1">
            Skrivelsen generellt
          </head>
          <p xml:id="i-DX8Yz6ybWyNqhe8JyYRQiW">
            En grundläggande princip, nämligen varje medlemslands territoriella
            okränkbarhet, skakades i grunden till följd av Rysslands annektering
            av det ukrainska Krim 2015 samt landets fortgående militära intervention
            i östra Ukraina. Det är nu av största vikt att den uppgörelse
            om villkor för förnyat deltagande från det ryska parlamentets
            sida i Europarådets parlamentariska församling leder till avgörande
            förbättringar i landets efterlevnad av organisationens värderingar.
          </p>
          <p xml:id="i-Gwsi6uh23riAgY1nckPMgg">
            En annan av Europarådets principer är rättsskyddets betydelse
            för medlemsstaternas invånare. Detta skydd lider dock av att en
            enskild individ, som anser att hans eller hennes rättigheter har
            kränkts av en EU-institution, inte kan föra sitt ärende inför
            Europadomstolen, utan på sin höjd till EU-domstolen. Skrivelsens
            ställningstagande i denna följdmotions anda är därför att välkomna.
          </p>
          <p xml:id="i-EEpsAhk47hh5Y5wz1vsp9w">
            Skrivelsen uttrycker också sitt stöd för Europarådets kongress
            för regionala och lokala myndigheter, som i år firar 25 år och
            har påbörjat både ett inre reformarbete och olika projekt för
            att påskynda en decentralisering av kompetenserna mellan stat
            och kommun i medlemsländerna. Skrivelsen (s. 10) talar om ”vikten
            för demokratin och den sociala sammanhållningen i ett land av
            att den lokala och regionala nivån fungerar väl, är icke-korrupt
            och försedd med tillräckliga resurser för att kunna fullgöra sina
            uppgifter”.
          </p>
          <p xml:id="i-G4dyeFzRYT5xnuAHDqLTf5">
            Här önskar man naturligtvis att den svenska regeringen ska börja
            leva som den lär, med tanke på hur den först förstört kommunernas
            självstyre genom att tvångsmässigt fördela immigranter mellan
            dem, men nu vägrar att ersätta många av dem för de enorma följdkostnader
            de nu lider under.
          </p>
          <p xml:id="i-2FKqePopERmRgNG8kY3FS1">
            När det gäller ministerkommitténs arbete för bevarad yttrande-
            och mediefrihet är detta en hjärtefråga för Sverigedemokraterna,
            som hoppas att utvecklingen i vårt land också kan gå i denna riktning,
            i stället för den inskränkning av oliktänkandes åsikter som sedan
            länge ägt rum i svenska etablissemangsmedier, inte minst i de
            obligatoriskt avgiftsfinansierade. Uppmuntrande nog tar Europarådet
            många initiativ för att bevara och stärka friheterna i fråga,
            ofta med hänvisning till Europeiska konventionen om skydd för
            de mänskliga rättigheterna (EKMR) artikel 8 (rätt till skydd av
            privat- och familjeliv) och artikel 10 (yttrandefrihet).
          </p>
          <p xml:id="i-RZu3uAurCPC4MhWdzXN53V">
            Skrivelsen tar förtjänstfullt upp den oroväckande utvecklingen
            i flera Europaråds­stater, framför allt i det tidigare nämnda
            Ryssland samt i Turkiet – i det senare landet med fokus på det
            godtyckliga och massiva fängslandet av oliktänkande – vartill
            nu måste läggas den militära interventionen i norra Syrien som
            huvudsakligen befolkas av kurder (oktober 2019). Även parlamentariska
            församlingens övervakningsprocedur för Turkiet diskuteras.
          </p>
          <p xml:id="i-2fcembQ2UGuAwJnAfaEeNp">
            I en tid när diskriminering och hatiska handlingar mot religiösa
            och andra minoriteter tilltar bör samarbetet enligt skrivelsen
            förstärkas mellan Europarådet och andra internationella organisationer
            såsom EU, OSSE och FN. Ett gott exempel vore det nya initiativet
            av Sverigedemokraternas representant vid OSSE:s parlamentariska
            församling, Björn Söder, som syftar till bättre skydd av kristna
            och andra religiösa minoriteter i vissa länder.
          </p>
          <p xml:id="i-8KH3Rdtcu5fyqgQU58w9nD">
            Skrivelsen pekar vidare på en snart tioårig pragmatisk ”grannskapspolitik”
            (Neighbourhood Partnership) från ministerkommitténs sida gentemot
            länder i Nordafrika, Mellanöstern och Centralasien i syfte att
            främja deras övergång till politisk demokrati och rättsstat. Även
            parlamentariska församlingens likaledes tioåriga ”partnerskap
            för demokrati” med Jordaniens, Marockos och Kirgizistans parlament
            samt med Palestinas nationella församling omnämns i skrivelsen.
          </p>
          <p xml:id="i-QLfhWjSH4NyETqmpLg7PCQ">
            Sammanfattningsvis ställer sig Sverigedemokraterna medelst denna
            följdmotion och dess axplock av teman generellt bakom det som
            anförs i skrivelsen. Det finns dock en rad andra frågor som vi
            menar är viktiga att lyfta.
          </p>
          <head xml:id="i-9qKdaA1QVDMVtAAMmNutyZ" type="h1">
            Klagofristen vid domstolen
          </head>
          <p xml:id="i-RV6F3GTudS9mKdHBqo3TDx">
            Vid en högnivåkonferens i Brighton 2012 antogs en deklaration
            som innebär vissa ändringar i EKMR och rätten att anhängiggöra
            mål. Tidsfristen för att lämna in klago­mål till domstolen kommer
            att minskas från sex till fyra månader. Sverigedemokraterna anser
            att den här förändringen är olycklig. Europadomstolen är i dag
            de facto Sveriges författningsdomstol. Den gör slutgiltiga ställningstaganden
            om Europakonventionens innebörd, vilket påverkar den svenska rättstillämpningen
            på ett mycket brett område. Tyvärr är domstolen redan i dag svårtillgänglig
            för vanliga européer. Reglerna kring anhängiggörande kan vara
            krångliga, och kunskapen om domstolens kompetensområde är inte
            särskilt spridd, inte ens bland jurister. Därför är det viktigt
            att potentiella klagande har tillräckligt med tid från det att
            en påstådd kränkning äger rum till dess att tidsfristen rinner
            ut. Förkortningen av den fristen syftar till att minska målbalansen,
            vilket i grunden är förståeligt. Det målet uppnås dock bättre
            genom att domstolens kapacitet utökas. Därför vill vi att regeringen
            återtar sin ratificering av protokollet.
          </p>
          <head xml:id="i-3zFmzWovVtfWtKrTMjm3Yp" type="h1">
            Europakonventionen och rätten att välja politisk åskådning
          </head>
          <p xml:id="i-FU1c53ewE7QNKaE9dBHiA3">
            Rätten för den enskilda medborgaren att frivilligt välja politisk
            åskådning och facklig organisation är skyddad av EKMR. Det är
            grundläggande för demokratiska stater, och det kan anses som självklart
            att varje medborgare har rätt att tillhöra en förening och likaså
            rätt att avstå från att ansluta sig till en förening.
          </p>
          <p xml:id="i-YY3sKeqAx9voD9qaqFRaBY">
            EKMR slår fast rätten för arbetstagare och arbetsgivare att bilda
            och tillhöra en organisation som tillvaratar deras ekonomiska
            och sociala intressen. Statens uppgift är att skydda medborgarnas
            möjlighet att utöva denna rätt. Vidare slås det fast att varje
            medborgare har rätt att ansluta sig till fackföreningar för att
            skydda sina intressen. Det finns även ett förbud mot diskriminering
            på grund av kön, ras, hudfärg, språk, religion eller politisk
            eller annan åskådning.
          </p>
          <p xml:id="i-9zy9n5HLRiwPVUXmvyZqFq">
            Trots detta förekommer i Europa och t.o.m. i Sverige diskriminering
            på grund av politisk åskådning. I Vitryssland är läget så allvarligt
            att politiker sitter fängslade på grund av politisk hemvist. I
            Sverige är inte läget lika allvarligt, men politiker har blivit
            uteslutna ur fackförbund, utsatta för våld och blivit av med sina
            arbeten på grund av politisk hemvist.
          </p>
          <p xml:id="i-N43uLnZKXwQGmd4PwfqN3Y">
            Regeringen bör tydligare ta avstånd från denna typ av diskriminering,
            och Sverige bör lyfta frågan i Europarådet i syfte att stärka
            rätten för den enskilda medborgaren att frivilligt välja politisk
            åskådning och facklig organisation och motverka diskriminering
            på grund av politisk åskådning. Diskriminering på grund av politisk
            åsikt är lika förkastlig som övrig diskriminering.
          </p>
          <head xml:id="i-26ZCZtkCqLYNszjD2vAByS" type="h1">
            Motverka antisemitism
          </head>
          <p xml:id="i-X8UmPMKfmE1Z7mUM4aEd24">
            Tyvärr har antisemitismen på senare tid ökat betydligt i Europa.
            Hatbrotten mot judar har tilltagit, och på flera håll i Europa
            är judars säkerhet allvarligt hotad. Detta är en oacceptabel utveckling
            som måste brytas. Låt oss aldrig glömma Förintelsens offer och
            vad som hänt judarna i Europa i historien. Europarådet, som ska
            försvara medborgares mänskliga rättigheter i medlemsstaterna,
            har ett stort ansvar för att samarbeta för att motverka antisemitism
            och sprida kunskap om judarna och deras historia för att motverka
            fördomar och hat. Vi anser att Sverige inom Europarådet aktivt
            ska verka för kraftfullare åtgärder och samarbete för att motverka
            antisemitism.
          </p>
          <head xml:id="i-Dg6h2Pxri7vwUWDmxhB7Sf" type="h1">
            Turkiet
          </head>
          <p xml:id="i-5jVmxPGXZzp1bFFMX2NrYY">
            Turkiet är i dag representerat av en mycket stor och aktiv delegation
            i Europarådet. Europarådet har de senaste åren på ett föredömligt
            sätt agerat emot Rysslands agerande i och mot Ukraina samt mot
            president Vladimir Putins auktoritära och imperialistiska regim.
            Dessvärre har församlingen varit förhållandevis passiv när Turkiet
            brutit mot internationell rätt genom sitt intåg i Syrien och Irak
            samt genom frekventa övertramp avseende grundläggande mänskliga
            fri- och rättigheter, inte minst genom massarresteringar och attacker
            mot oppositionella, journalister och andra som varit besvärliga
            för den sittande regimen.
          </p>
          <p xml:id="i-VmUqJdbGr8TFDeGgjnNozX">
            Europarådets medlemsländer måste uppfylla tre krav för att få
            vara kvar i samarbetet: De ska ha ett demokratiskt styrelseskick,
            vilket Turkiet knappast kan anses ha. De ska ligga i Europa, vilket
            uppfylls då en liten del av landet ligger i Europa. Sist men inte
            minst ska de respektera medborgarnas grundläggande mänskliga fri-
            och rättigheter, vilket uppenbart inte har skett.
          </p>
          <p xml:id="i-R86ijPf1sP6UxKQK7MQiDr">
            Europarådet ska stå upp för mänskliga rättigheter, demokrati
            och yttrandefrihet i hela världen. När grova övergrepp sker i
            ett av medlemsländerna riskerar legitimiteten för denna församling
            således också att minska. Det blir än värre då Turkiet var ett
            av de första länderna som anslöt sig till församlingen efter dess
            bildande 1949. Av den anledningen bör Sverige genom Europarådet
            verka för kraftfullare åtgärder mot Turkiet, som återkommande
            ertappas med att bryta mot Europarådets grundläggande riktlinjer.
          </p>
          <head xml:id="i-98ubMDgyCw22VYR6y14GAM" type="h1">
            Partnerskap med Somaliland
          </head>
          <p xml:id="i-9A4ZB44AQzoJmBx2APNuAS">
            Genom vidgade partnerskap kan olika parlament bli delaktiga i
            arbetet med att främja Europarådets grundläggande värderingar
            samtidigt som framsteg som görs uppmärksammas.
          </p>
          <p xml:id="i-Mz78vYA6dmX8APSQF1BUfd">
            I över två decennier har landet Somaliland utmärkt sig genom
            att utöva demokrati vid ett regelbundet, fritt och rättvist parlamentsval
            sedan landet förklarade sig självständigt från ett krigshärjat,
            dystopiskt Somalia som nu också internationellt erkänns som en
            misslyckad stat. I Somaliland har man infört fri skolgång för
            alla för att beständigt övervinna fattigdom, och landet har en
            stabil och fungerande regering, som befinner sig i effektiv och
            laglig kontroll inom sitt territorium och har etablerade internationella
            relationer i förhållanden som motsvarar en de facto-stat. Regeringen
            bör, under förutsättning att Somaliland säkerställer religionsfrihet
            och fortsätter verka för fundamentala fri- och rättigheter för
            sina medborgare, verka för ett aktivt partnerskap med Somalilands
            folkvalda. Detta skulle kunna bidra till att ytterligare förbättra
            Somalilands demokrati, rättsstatsprincipen och respekten för grundläggande
            mänskliga fri- och rättigheter. Genom detta partnerskap kan Europa
            erkänna tidigare framsteg men även bistå i arbetet för framtida
            framsteg.
          </p>
          <head xml:id="i-VapgH4UE7dY72PkULVxCyY" type="h1">
            Förhindra shariainspirerad lagstiftning i Europa
          </head>
          <p xml:id="i-V7pHT6wktaq1HPEukpAwG8">
            På senare tid har allt större uppmärksamhet ägnats det faktum
            att sharialagstiftning, lagstiftning baserad på Koranen och den
            muslimska tron, praktiseras i allt fler europeiska samhällen.
            Samtidigt kan det konstateras att vad denna lagstiftning faktiskt
            innebär förblir vagt och att många inte inser att detta går stick
            i stäv med fundamentala europeiska värden.
          </p>
          <p xml:id="i-H9da8hQgADbpr9KTsgHNtN">
            Vad gäller vetskapen om sharia hjälps vi emellertid av att den
            har sammanfattats i ett internationellt fördrag som slöts 1990
            mellan till dags dato 45 stater med stora eller dominerande muslimska
            befolkningar, nämligen Kairodeklarationen om mänskliga rättigheter
            inom islam. I denna deklaration återfinner vi i 25 artiklar islams
            centrala principer vad gäller tolkningen och appliceringen av
            sharialagstiftningen som tydligt skiljer sig från svensk rättsuppfattning
            och från 1950 års Europarådskonvention om mänskliga fri- och rättigheter.
          </p>
          <p xml:id="i-9Fq33uL8WqzgwHcztGzxLr">
            Kairodeklarationen börjar med att deklarera att alla män är jämlika,
            och det framgår att mannen är ansvarig för familjens uppehälle
            och välfärd. Deklarationen tydliggör även att det är förbjudet
            för enskilda människor eller staten att ta någons liv, om det
            inte sker på shariabestämd grund. På samma sätt ska staten skydda
            medborgarna från kroppsligt våld, om undantag inte godkänns av
            sharia. Föräldrar har rätt att välja sina barns skolgång och utbildning,
            under förutsättning att det överensstämmer med sharias etiska
            värderingar och principer. Vad gäller rätten för en muslim att
            lämna sin tro eller få andra att göra det kallar Kairodeklarationen
            islam för den oförstörda naturens religion, och det är förbjudet
            att utöva någon som helst form av tvång gentemot en man eller
            utnyttja hans fattigdom eller brist på kunskap till att omvända
            honom till en annan religion eller till ateismen. Varje man garanteras
            yttrandefrihet, resfrihet, fri bosättning och rätt att njuta frukterna
            av sitt skapande under förutsättning att dessa handlingar står
            i samklang med sharia, och alla offentliga funktioner (dvs. hela
            samhället) måste lyda under sharia. Kairodeklarationen avslutas
            med två generalklausuler som för säkerhets skull stipulerar att
            alla rättigheter och friheter i deklarationen är underkastade
            den islamska sharian och att den islamska sharian utgör den enda
            referenskällan för uttolkandet och klargörandet av samtliga artiklar.
          </p>
          <p xml:id="i-TZj9198S8mKdmtSJNWA8s3">
            Detta innebär t.ex. att alla de rättigheter och friheter som
            tillsammans bildar Europarådets konvention om mänskliga rättigheter
            och friheter, och därmed lägger grunden också för svenskt rättstänkande,
            bara kan tolereras i ett shariastyrt samhälle under förutsättning
            att de är – eller omformas så att de blir – förenliga med sharia.
            Med andra ord skulle samhällen, om sharia en dag tilläts ta över,
            enkelt förvandlas till en muslimsk teokrati, dvs. gudsstat.
          </p>
          <p xml:id="i-SZsbqBiMNZPbra4gFgCQCF">
            Faran i dagens situation framgår alltså tydligt – med sharia
            som ett parallellt, totalitärt och i högsta grad oförsonligt rättssystem
            på frammarsch på många håll i Sverige, i många fall i öppen konkurrens
            med det öppna och fria Europa. Ett samhälle som vårt kan inte
            länge till fungera i sin nuvarande form med två så olika synsätt
            på människa och samhälle. Europakonventionen framstår därför som
            ett bålverk för försvaret av Sverige som en frihetlig västerländsk
            demokrati. Sverige bör därför inom Europarådet verka för att ytterligare
            motsätta sig en acceptans av Kairodeklarationen och shariaanpassning.
          </p>
        </div>
        <div type="motSignatures">
          <list>
            <item xml:id="i-C54ggYZoQe8DKEb8YR2hMz" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-Npi6Mphd8SthN6xjHG1d2C" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-943U9uWXES2YzVY5fwP96Z" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-WcmrSXZDUPzCidcsctjwXb" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-X49Xz3yNnaP7g6rxFicvfB" who="i-7p7goD9VC5HZh4VdEN1AFo">
              Sara Gille (SD)
            </item>
            <item xml:id="i-96YwALKDm1uxthiX9bFoNJ" who="i-TFG2PW7ay7mUZBy2GoJDbV">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
