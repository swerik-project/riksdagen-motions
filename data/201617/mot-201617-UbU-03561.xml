<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-03561">
  <teiHeader>
    <fileDesc>
      <titleStmt>
        <title>med anledning av prop. 2016/17:50 Kunskap i samverkan - för samhällets utmaningar och stärkt konkurrenskraft</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3561 av Linda Snecker m.fl. (V)</title>
          <idno type="rdwebb">H4023561</idno>
          <rs type="number">3561</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4023561/text</ref>
          <ref type="dokument_url_html">http://data.riksdagen.se/dokument/H4023561</ref>
          <ref type="dokumentstatus_url_xml">http://data.riksdagen.se/dokumentstatus/H4023561</ref>
          <ref type="docx">http://data.riksdagen.se/fil/6772C5A5-2C09-4601-99D7-4510C9DE5C8A</ref>
          <ref type="pdf">http://data.riksdagen.se/fil/A52946F1-82A8-4997-BFD5-54CBA63856A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CYWWKexWS7AHbvmX4Gv4cL" type="basedOn"/>
        <correspContext corresp="i-CYWWKexWS7AHbvmX4Gv4cL">
          <ref>Proposition 2016/17:50</ref>
        </correspContext>
        <correspAction xml:id="i-QQJhda1u8GcFaSiG458HMx" type="signed"/>
        <correspContext corresp="i-QQJhda1u8GcFaSiG458HMx">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-VKvEWiwCWxQZ5tDNzNcytw" type="submitted">
          <date when="2016-12-14"/>
          <time when="13:28:54"/>
        </correspAction>
        <correspAction xml:id="i-K1ddhVj8gEjTWP5mwZTGqj" type="dismissed">
          <date when="2016-12-20"/>
        </correspAction>
        <correspAction xml:id="i-Ru4U23MT4u8NNUEbT3GJ3o" type="reviewed">
          <date when="2016-12-20"/>
          <time when="08:08:50"/>
        </correspAction>
        <correspAction xml:id="i-KEGMoeRHixEMJho15HzTfN" type="referred">
          <date when="2017-01-10"/>
        </correspAction>
        <correspAction xml:id="i-ron7Gzv3zaCiS7bt6jMyU" type="assigned">
          <date when="2017-06-19"/>
          <time when="09:00:27"/>
        </correspAction>
        <correspContext corresp="i-ron7Gzv3zaCiS7bt6jMyU">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Gxnaq6su6v3NmChD4cLPFs" type="behandlas_i"/>
        <correspContext corresp="i-Gxnaq6su6v3NmChD4cLPFs">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-REP6uDpQjfSW1S5foZjZ7e" type="motHeader">
        <div xml:id="i-HPjy8v7cz3ANaVbQ7QdSZx" type="motTitle">
          Motion till riksdagen 2016/17:3561 av Linda Snecker m.fl. (V)
          med anledning av prop. 2016/17:50 Kunskap i samverkan – för samhällets
          utmaningar och stärkt konkurrenskraft
        </div>
      </div>
      <div xml:id="i-Rdync8Lik8yxoAbZAefZjQ" type="motBody">
        <div xml:id="i-HFWPS51JmqfykPhFehcBhE" type="TOC">
          <head xml:id="i-MC9rkXicqLDgnuLyxJY38G">
            1 Innehåll
          </head>
          <list xml:id="i-DphmkSEvcZ84LKGLm2ndbQ">
            <item xml:id="i-R7XEfVLw52hUJaikNrLq7G" style="indent-level: 1">
              1Innehåll
            </item>
            <item xml:id="i-MibzuZXWd7rvMvk67S6mzL" style="indent-level: 1">
              2Förslag till riksdagsbeslut
            </item>
            <item xml:id="i-CWCDWPU6GuAryyet2ou7A4" style="indent-level: 1">
              3En fri och tillgänglig forskning
            </item>
            <item xml:id="i-Qr48pxKzzH77S27dx8ZZXb" style="indent-level: 1">
              4Forskares villkor inom högskolan
            </item>
            <item xml:id="i-aVtUDcvBdKAoG2oZi1v3V" style="indent-level: 2">
              4.1Jämställdhet inom högskolan
            </item>
            <item xml:id="i-GLCzSQ9LsDoXebFQLHpgAr" style="indent-level: 2">
              4.2Trygga villkor för forskare och lärare inom högskolan
            </item>
            <item xml:id="i-3V3gCSeKVJXHPw3QC1upEX" style="indent-level: 1">
              5Nordisk forskningssamverkan
            </item>
            <item xml:id="i-4PNUe4v4TkcrW1wpPehjsk" style="indent-level: 1">
              6Vikten av långsiktiga basanslag
            </item>
            <item xml:id="i-HzWGVv9MUnRx35nqYEvvJK" style="indent-level: 1">
              7Akademiska Hus
            </item>
            <item xml:id="i-Yc7jwQifMHLdHLxbhtcUww" style="indent-level: 1">
              8Strategiska områden
            </item>
            <item xml:id="i-B7Hoj8mZSVBqgTSqPLcMPt" style="indent-level: 2">
              8.1Välfärdsforskning
            </item>
            <item xml:id="i-UarxiUHc9oXmzAmVU7pDNX" style="indent-level: 2">
              8.2Arbetslivsforskning
            </item>
            <item xml:id="i-DJxJFD19acYC1Cik7qhQGr" style="indent-level: 2">
              8.3Klimat och miljö
            </item>
            <item xml:id="i-MHJYmyvTokqf6CMHpRrNFw" style="indent-level: 2">
              8.4Industriforskning
            </item>
          </list>
        </div>
        <div xml:id="i-HmcbGvzwT8AHbLJEXJo6EJ" type="motProposal" subtype="förslag">
          <head xml:id="i-UFLeYgiyyto76qK6CWqUS9">
            2 Förslag till riksdagsbeslut
          </head>
          <list xml:id="i-XCxGnHNcBNcrsdtcBp7f7b" style="ol">
            <item xml:id="i-744W4vNfENQJeWwQHhcAmB">
              Riksdagen ställer sig bakom det som anförs i motionen om att
              regeringen bör tillsätta en utredning som granskar förutsättningarna
              för forskare med funktionsnedsättning inom universitet och högskolor
              samt undersöker vilka åtgärder som krävs för att öka tillgängligheten,
              och detta tillkännager riksdagen för regeringen.
            </item>
            <item xml:id="i-Ag3Zoxq3P7F1DEDi8PnM1H">
              Riksdagen ställer sig bakom det som anförs i motionen om att
              regeringen bör utreda införandet av ett mål om att högst hälften
              av samtliga statligt finansierade forskningsanslag ska gå till
              män som forskar, och detta tillkännager riksdagen för regeringen.
            </item>
            <item xml:id="i-67WeT55NCFsMBkc6Z7wakQ">
              Riksdagen ställer sig bakom det som anförs i motionen om att
              regeringen bör införa en jämställdhetsbonus i lärosätenas basanslag
              för att främja en jämnare könsfördelning inom forskningen och
              akademin och tillkännager detta för regeringen.
            </item>
            <item xml:id="i-7bsTz7ySgKKjNfbwJCb2oq">
              Riksdagen ställer sig bakom det som anförs i motionen om att
              regeringen bör vidta åtgärder för en förändring i högskoleförordningen
              i syfte att öka anställningstryggheten för doktorander på så sätt
              att det sätts en övre tidsgräns om maximalt 24 månader under de
              senaste fem åren för hur länge någon kan vara tidsbegränsat anställd
              hos samma arbetsgivare innan anställningen övergår i en reguljär
              tillsvidareanställning motsvarande vad som regleras i LAS, och
              detta tillkännager riksdagen för regeringen.
            </item>
            <item xml:id="i-Exn4RfiApAF8vWTLNTfzQC">
              Riksdagen ställer sig bakom det som anförs i motionen om att
              regeringen bör utreda hur man kan uppnå minskade hyreskostnader
              för högskolor och universitet som hyr av Akademiska Hus i syfte
              att frigöra en större andel av lärosätenas budget för forskning
              och tillkännager detta för regeringen.
            </item>
          </list>
        </div>
        <div xml:id="i-NxcnTMjJve1Bs6kYRSDDfq" type="motContent">
          <head xml:id="i-MdoTiSAHeNAL2M2ipVkQ5X" type="h1">
            3 En fri och tillgänglig forskning
          </head>
          <p xml:id="i-L8qLRwhXxch2hWj85ynpUY">
            Genom forskning skapas ny kunskap. Denna kunskap är viktig för
            att utveckla ekonomin, skapa arbetstillfällen, förbättra välfärden
            och skapa ett ekologiskt och socialt hållbart samhälle. Forskning
            behövs även för att utsätta vårt samhälle för kritisk granskning
            i syfte att utveckla demokratin, kulturlivet m.m.
          </p>
          <p xml:id="i-XBUURE44giiYBwwYLWcHgu">
            Forskarsamhällets frihet att själv formulera och söka svaren
            på sina vetenskapliga frågeställningar är en viktig princip för
            forskningspolitiken. Både forskningens kvalitet och nytta är beroende
            av att politiker inte styr ämnesområde, inriktning, avgränsning,
            metod osv. Den politiska styrningen bör därför röra sig på en
            övergripande nivå. Det finns dock tillfällen när samhällsintressena
            motiverar mer styrda satsningar som på exempelvis klimatteknik
            eller genusvetenskap.
          </p>
          <p xml:id="i-4hHiCQLz8jEXfzh5bomdxU">
            Lika viktigt är det att dra tydliga rågångar mellan forskning
            och kommersiella intressen. Den samverkan som högskolan är skyldig
            att ha med det omgivande samhället, däribland näringslivet, får
            inte leda till att högskolans forskare frånsäger sig rätten att
            formulera problem, ställa frågor, välja metoder och publicera
            forskningsresultat. Donationer och uppdragsforskning får inte
            ersätta statliga anslag, som är den grundläggande förutsättningen
            för en oberoende forskning.
          </p>
          <p xml:id="i-5iiXNZiiJ8HDFRFGjeEP6z">
            Regeringen har lagt fram sin proposition Kunskap i samverkan
            – för samhällets utmaningar och stärkt konkurrenskraft (2016/17:50).
            Vänsterpartiet är positivt till en sammanhållen forskningspolitik
            och står bakom ambitionerna om en mer jämställd akademi, förbättrade
            arbetsvillkor för doktorander och ökade medel till ett antal strategiska
            områden. I den här motionen lyfter vi ett antal punkter vi menar
            saknas eller är otillräckliga i regeringens proposition.
          </p>
          <head xml:id="i-T21U9PeqvZDRsfNGnLcsF5" type="h1">
            4 Forskares villkor inom högskolan
          </head>
          <p xml:id="i-8N9EPm8yJD4pipNq2zpd1R">
            Sveriges högskolor och universitet måste vara en attraktiv arbetsplats
            för alla. För engagerade administratörer och it-tekniker, för
            doktoranden med stora drömmar, för den framgångsrika professorn.
            Detta är både en demokratifråga och en fråga om kvaliteten i den
            undervisning och forskning som bedrivs vid lärosätena. Då kan
            våra universitet och högskolor inte genomsyras av patriarkala
            strukturer och hierarkier. Inte heller kan arbetsvillkoren vid
            lärosätena präglas av otrygghet, utan de som arbetar där måste
            erbjudas trygga anställningsförhållanden. Tyvärr finns det vid
            universiteten och högskolorna problem i båda dessa delar.
          </p>
          <p xml:id="i-L6EHGjPRr7CiV9KcdS1vqu">
            En forskares arbete blir lidande om personen i fråga måste oroa
            sig för sin egen ekonomiska situation. På en arbetsplats med många
            professioner blir arbetsmiljön inte bra om vissa ständigt oroar
            sig över sin tjänst. Vänsterpartiet vill att Sveriges högskolor
            och universitet erbjuder doktorander och forskare trygga och fasta
            anställningar. Vi har därför länge drivit att utbildningsbidraget
            för doktorander ska slopas till förmån för tryggare anställningsformer.
            Det är därför glädjande att regeringen i sin proposition nu föreslår
            att bidraget ska tas bort. Det är ett viktigt steg för bättre
            anställningstrygghet för doktorander vid landets universitet och
            högskolor.
          </p>
          <p xml:id="i-AbL3FBNoxpdc5PwZP62dXH">
            Kunskap är en demokratisk rättighet för alla, oavsett bakgrund.
            Det innebär att rekryteringen till högskolan måste breddas. Den
            sociala, könsmässiga och etniska snedrekryteringen har tidigare
            minskat under några decennier tack vare studiemedel, utbyggnad
            av högskolan samt fler och nya utbildningar. Enligt en rapport
            från Universitetskanslersämbetet och SCB (Högskolenybörjare 2013/14
            och doktorandnybörjare 2012/13 efter föräldrarnas utbildningsnivå,
            2014) ökade dock andelen studenter med högutbildade föräldrar
            från 33 till 38 procent under perioden 2003–2013. Detta kan visserligen
            till stor del förklaras med att utbildningsnivån i befolkningen
            som helhet har ökat med tiden: andelen unga med högutbildade föräldrar
            ökade från 22 till 25 procent under samma period. Men det är tydligt
            att det inte längre finns en positiv trend när det gäller rekryteringen
            till högskolan ur ett klassperspektiv.
          </p>
          <p xml:id="i-WiMuafXa3i6LzS6pqJbt8F">
            Snedrekryteringen påverkar alla nivåer av akademin, och överrepresentationen
            av studenter med högutbildade föräldrar förstärks dessutom i övergången
            till forskarutbildningen. Vänsterpartiet har bl.a. föreslagit
            åtgärder för att bredda lärosätenas rekrytering i motionen Högskolepolitik
            (2016/17:2961). Det kräver ett aktivt arbete från både stat och
            lärosätena själva. Ett sådant arbete måste naturligtvis omfatta
            alla nivåer av akademin.
          </p>
          <p xml:id="i-9mL14UNP9KoGM7oL1UEoMB">
            Möjligheterna ser i dag mycket olika ut för olika människor när
            det kommer till att arbeta inom akademin. Bakgrund, ekonomiska
            faktorer, kön och inte minst eventuella funktionsnedsättningar
            spelar in. Eventuella yttre hinder för människor att arbeta med
            vad de önskar måste motverkas. Det gäller även inom universitets-
            och högskolevärlden. I dag är kunskaperna om tillgängligheten
            för forskare för dåliga. Regeringen bör därför tillsätta en utredning
            som granskar förutsättningarna för forskare med funktionsnedsättning
            inom universitet och högskolor samt vilka åtgärder som krävs för
            att öka tillgängligheten. Detta bör riksdagen ställa sig bakom
            och tillkännage för regeringen.
          </p>
          <head xml:id="i-C9dWuHUptwYUWjxZoPRhLN" type="h2">
            4.1 Jämställdhet inom högskolan
          </head>
          <p xml:id="i-428ww8HZ9HkTG9o3KfnCDQ">
            Drömmen om den akademiska friheten, den fria och kritiska forskningen
            och ett arbetsliv med högt i tak och långt till dörren smulas
            ofta sönder snabbt när nyanställda doktorander sätter sin fot
            innanför universitetens dörrar. Inom akademins ramar är strukturerna
            ofta hårda och hierarkierna starka. Speciellt när det kommer till
            jämställdheten. Därför är det glädjande att det finns ett tydligt
            jämställdhetsfokus i regeringens proposition. Forskningen inom
            universitet och högskolor kan inte ses i ett vakuum. Att människor
            ges lika förutsättningar att forska oavsett kön är en förutsättning
            för en demokratiskt förankrad akademi och för en kvalitetsbaserad
            forskning där det är kompetens som avgör, inte kön eller vänskapsband.
          </p>
          <p xml:id="i-BjN2B3d7TRPjoPpovyW21z">
            Vänsterpartiet ser två stora problem på lärosätena i dag som
            båda tas upp i propositionen. Det handlar dels om frågan om anställningsprocessen
            – vilka som anställs, hur anställningen går till, på vilka grunder
            anställs personen och transparensen genom hela processen – dels
            om frågan om fördelning av forskningsmedel.
          </p>
          <p xml:id="i-PtTmzcYBnBATSzHwiXUix6">
            Delegationen för jämställdhet i högskolan skriver i sin redovisning
            ”Jämställdhet i högskolan, ska den nu ordnas en gång för alla?”
            (2014) att bilden av akademin är nedslående. Det är en organisation
            präglad av normer och värderingar som bekräftar män som överordnade
            och där olika villkor råder för kvinnors och mäns meritering och
            karriärutveckling.
          </p>
          <p xml:id="i-UzQFBuTzn4ZW9Cn1STBT7H">
            Det finns mycket att göra för att åtgärda ojämställdheten vid
            Sveriges universitet och högskolor. Studenter väljer utbildningsplatser
            baserat på stereotypa könsrollsmönster. Professorer är till största
            delen män och har lättare att avancera på positioner. Forskningsmedel
            tilldelas mäns excellenscentrum (centrum för att öka den excellenta
            forskningen), 87,3 procent av strategiska forskningsmedel tilldelas
            män, kvinnor får 12,7 procent. Olika universitets och högskolors
            jämställdhetsarbete skiljer sig dessutom åt. Vissa arbetsplatser
            är framsynta och ambitiösa, andra ser jämställdhet som en icke-fråga.
          </p>
          <p xml:id="i-HBEcxpMVDVQN35PhtZF1AW">
            Som nämns i propositionen har även Statskontoret undersökt hur
            det ser ut med jämställdhet inom forskningen (Forskningsanslagen
            ur ett jämställdhetsperspektiv, 2014). I deras rapport framkommer
            det att inte bara de strategiska forskningsmedlen utan även basanslagen
            för forskning är ojämställt fördelade. Män tilldelas 61 procent
            av anslagen men utgör bara 58 procent av forskarna. Den sammanlagda
            skillnaden motsvarar alltså 3 procentenheter, vilket kan låta
            marginellt, men det motsvarar i verkligheten drygt 80 miljoner
            kronor. En stor del av förklaringen till detta är att basanslagen
            ofta används för att finansiera löner till professorer, där män
            är klart överrepresenterade. Statskontoret konstaterar även att
            det i de flesta fall saknas ett medvetet arbete för att förändra
            situationen.
          </p>
          <p xml:id="i-VrYo7DinMBQqC6J5xERDyg">
            Universitet och högskolor måste komma till rätta med den snedfördelade
            anslagstilldelningen. Forskning kan inte längre vara en mansdominerad
            värld. Regeringen föreslår i sin proposition ett antal viktiga
            åtgärder för att komma till rätta med allvarliga jämställdhetsproblem
            inom den akademiska världen, bl.a. konkreta mål för nyrekryteringen
            av kvinnliga professorer och skärpta krav på en jämställd fördelning
            av forskningsmedel. Vänsterpartiet vill dock skärpa dessa ytterligare.
            Regeringen bör utreda införandet av ett mål om att av samtliga
            statligt finansierade forskningsanslag ska inte mer än hälften
            gå till män som forskar. Detta bör riksdagen ställa sig bakom
            och tillkännage för regeringen.
          </p>
          <p xml:id="i-EQbqd69wrM3RBYX5q3s25M">
            Regeringen bör också införa en jämställdhetsbonus i lärosätenas
            basanslag för att främja en jämnare könsfördelning inom forskningen
            och akademin. Detta bör riksdagen ställa sig bakom och tillkännage
            för regeringen.
          </p>
          <head xml:id="i-YaaRtwWJJp9z1U61BtTsnH" type="h2">
            4.2 Trygga villkor för forskare och lärare inom högskolan
          </head>
          <p xml:id="i-8WwjxFkTSjKNfx4VcJMRH1">
            Osäkra anställningsförhållanden utgör ett stort problem på den
            svenska arbetsmarknaden och problemet är särskilt stort inom högskolesektorn.
            Av den senaste årsrapporten från Universitetskanslersämbetet (UKÄ)
            framgår exempelvis att 31 procent av forskande och undervisande
            personal inom högskolan har en tidsbegränsad anställning. Tidsbegränsade
            anställningar (visstidsanställningar) ger arbetstagaren en svagare
            ställning i arbetsförhållandet och kan därför över tid utgöra
            ett betydande problem för denne och för möjligheterna att upprätthålla
            goda arbetsvillkor. Visstidsanställningar kan därtill missbrukas
            av arbetsgivare genom att olika slags tidsbegränsade anställningsformer
            varvas och staplas på varandra.
          </p>
          <p xml:id="i-PSJrdm4B6c4mnUNhEkH6B">
            Under föregående riksdagsår beslutade riksdagen, efter förslag
            från regeringen, om skärpta regler för staplande av visstidsanställningar.
            Vänsterpartiet ansåg att förslagen var steg i rätt riktning, men
            att de ändå var otillräckliga, urvattnade och svårtolkade. Förslaget
            kommer dessutom, enligt Sveriges universitetslärare och forskare
            (Sulf), inte att ha någon som helst effekt inom universitet och
            högskolor där staten som arbetsgivare även fortsättningsvis kan
            runda lagen om anställningsskydd genom att låta en person vara
            tidsbegränsat anställd med stöd av någon annan reglering än LAS,
            såsom högskoleförordningen eller anställningsförordningen.
          </p>
          <p xml:id="i-LJaSQkfei39QLTSVxisVfC">
            Vänsterpartiet anser att det finns behov av att genomlysa de
            särskilda tidsbegränsade anställningsformer som är tillåtna inom
            den statliga sektorn. Men vi har föreslagit att ett första steg
            är att ta steg framåt genom en förbättrad generell reglering.
            Regeringen bör vidta åtgärder för en ändring i högskoleförordningen
            i syfte att öka anställningstryggheten för doktorander på så sätt
            att det sätts en övre tidsgräns om maximalt 24 månader under de
            senaste fem åren för hur länge någon kan vara tidsbegränsat anställd
            hos samma arbetsgivare innan anställningen övergår i en reguljär
            tillsvidareanställning motsvarande vad som regleras i LAS. Detta
            bör riksdagen ställa sig bakom och tillkännage för regeringen.
          </p>
          <p xml:id="i-LXydw6ZkFRZF9VCk9iciwC">
            Regeringen har emellertid låtit utreda hur tryggheten för forskare
            kan förbättras. Den s.k. Forskarkarriärutredningen (SOU 2016:29)
            har här kommit med flera intressanta förslag, och det är bra att
            regeringen nu väljer att gå vidare med den. Att doktorander har
            fått ersättning genom utbildningsbidrag i stället för genom lön
            som tillsvidareanställda har länge varit ett problem. För Vänsterpartiet
            är det självklart att den som utför arbete ska vara anställd och
            ha lön och övriga arbetsvillkor reglerade i kollektivavtal.
          </p>
          <p xml:id="i-L6CWu63fmDCr7Y18Ywj84w">
            En stor fördel med att anställa doktorander redan från första
            dagen på forskarutbildningen är att det kan leda till en större
            öppenhet i antagningen. Informationen om lediga platser kommer
            att spridas till fler, vilket leder till fler kvalificerade sökande.
            Det kommer förhoppningsvis även att leda till att fler med utomeuropeisk
            bakgrund och fler från arbetarklassen antas samt att könsfördelningen
            kan bli jämnare i fler ämnen. Med ett öppnare antagningssystem
            finns också bättre möjligheter att bryta beroendeförhållanden
            mellan doktorander och handledare. För dem som efter examen söker
            sig utanför högskolevärlden för att arbeta är det också en bättre
            merit att ha varit anställd. Doktorandanställningar ökar forskarutbildades
            attraktionskraft på arbetsmarknaden. För en ökad trygghet är det
            viktigt att det finns finansiering för hela doktorandtiden.
          </p>
          <p xml:id="i-4wzQBLevfssH2ii8fDk3Nw">
            Stipendiefinansiering under forskarutbildningen innebär likaså
            en rad nackdelar. Doktorander som finansieras med stipendier har
            inte rätt till inkomstrelaterad ersättning vid sjukdom, föräldraledighet
            eller arbetslöshet. Försäkringskassan räknar inte heller stipendiefinansierad
            forskarutbildning som överhoppningsbar tid, och därför har de
            doktorander som finansieras med stipendier inte någon vilande
            sjukpenninggrundande inkomst (SGI). Stipendierna räknas inte som
            pensionsgrundande inkomst, och lärosätena kan inte heller teckna
            försäkringar för stipendiater. Stipendier är en förlegad finansieringsform
            dels på grund av den osunda konkurrens som skapas och den ekonomiska
            otrygghet det leder till, dels på grund av bristen på regler som
            gör det lätt att missbruka stipendierna.
          </p>
          <p xml:id="i-VCV4tQgeCN5BTjRVSp2JjY">
            Vänsterpartiet anser i likhet med Forskarkarriärutredningen att
            stipendiefinansiering på sikt bör avskaffas som tillåten finansiering
            under forskarutbildning. Utredningen har dock även kommit med
            en rad förslag för att skärpa reglerna för stipendiefinansiering:
            en tidsgräns för när doktoranderna i stället ska anställas, ett
            lägsta belopp för stipendiernas nivå samt förbättrade villkor
            vid sjukdom eller föräldraledighet genom Kammarkollegiets försäkring.
            Vänsterpartiet har tidigare motionerat om att regeringen bör gå
            vidare med Forskarkarriärutredningens (SOU 2016:2) förslag om
            bättre villkor för doktorander med stipendier. Att frågan nu bereds
            inom Regeringskansliet är därför hoppfullt.
          </p>
          <head xml:id="i-5fyNjnQ6c1CGJJEbhT8HJ9" type="h1">
            5 Nordisk forskningssamverkan
          </head>
          <p xml:id="i-p5v5bKuhuW6PhfMekASu8">
            Vänsterpartiet ser en stor potential i att utveckla det nordiska
            samarbetet över landsgränserna, inte minst vad gäller forskning.
            Vi vill utveckla en nordisk samverkan inom regionalpolitiken,
            framför allt med våra grannländer Norge och Finland. Vi har mycket
            gemensamt och skulle alla tjäna på att utveckla samarbetet inom
            ett flertal områden, däribland universitets- och högskolevärlden.
            Därför vill vi att Sverige tar de initiativ som behövs för att
            utveckla en regionalpolitisk samverkan mellan de nordiska länderna.
            Särskilt bör ett djupare samarbete mellan de nordiska ländernas
            utbildningsväsen etableras. En samverkan på nordisk nivå mellan
            regionala högskolor kring t.ex. landsbygdsutveckling kan på sikt
            bidra till att bygga upp nya näringar och stärka småföretag i
            de regioner som har störst utvecklingsbehov. Detta har Vänsterpartiet
            lyft i motionen En levande landsbygd (2016/17:2474).
          </p>
          <head xml:id="i-YM5UAxJwrmsj1f3pjXGzwb" type="h1">
            6 Vikten av långsiktiga basanslag
          </head>
          <p xml:id="i-6moXAXAt37uk4ndpE6k7ms">
            Staten har ett stort ansvar för forskningen, i första hand grundforskning
            men även tillämpad och behovsmotiverad forskning och utveckling.
            De offentliga anslagen är viktiga för att säkra grundforskningen
            och den långsiktiga vetenskapliga kompetensförsörjningen. De är
            också det bästa sättet att garantera forskningens frihet så att
            särintressen inte styr vad det forskas om och vilka forskningsresultaten
            ska bli. Med offentligt finansierad forskning blir det dessutom
            naturligt att kräva att forskningsresultaten ska vara fritt tillgängliga.
          </p>
          <p xml:id="i-3oKfNCUq94h9HLPWU6nQCR">
            Sveriges universitets- och högskoleförbund konstaterar i sin
            rapport Resurser för utbildning och forskning (2014) att universitets-
            och högskoleforskning både i Sverige och internationellt har ökat
            som andel av statens utgifter, men trots det finns det problem
            med tilldelningssystemet så som det ser ut i dag. Flera organisationer,
            däribland Sveriges universitetslärarförbund och Sveriges förenade
            studentkårer har tidigare rapporterat om en pågående urholkning
            av högskolan, där utbildningsanslaget per student i praktiken
            minskar. Det drabbar kvaliteten för både studenter och lärare,
            men även för forskningen.
          </p>
          <p xml:id="i-SRh76VGAszLjSkeF8FnRNS">
            En förutsättning för en självständig akademi med hög kvalitet
            och kompetens är att resurstilldelningen är långsiktig och förutsägbar
            samt håller en tillfredsställande nivå. Det är avgörande att lärosätena
            själva ges möjlighet att lägga upp egna strategier och prioriteringar,
            och därför är basanslagen centrala. Vänsterpartiet är positivt
            till de höjda basanslag som föreslås i propositionen.
          </p>
          <p xml:id="i-CXiQdTWDkrSipeHardNq9o">
            Systemet för fördelning av forskningsresurser behöver utvecklas.
            Sverige hör till de länder i världen som avsätter mest offentliga
            resurser till forskning och utvecklingsarbete. Det är viktigt
            att dessa medel fördelas på ett genomtänkt sätt. Det är rimligt
            att medel för forskning fördelas utifrån ett brett spektrum av
            jämförbara kriterier. Vänsterpartiet ser därför positivt på regeringens
            förslag om ett nytt styr- och resurstilldelningssystem och håller
            med om vikten av att detta system är väl förankrat och genomarbetat.
            Vi vill dock understryka vikten av att inkludera hela högskolesektorn
            i processen, inte minst yrkesverksamma forskare, unga såväl som
            mer etablerade och studentrepresentanter.
          </p>
          <head xml:id="i-DL3qdrGr4vah1ApNYDv3Vm" type="h1">
            7 Akademiska Hus
          </head>
          <p xml:id="i-RUCAJANJCXBoEAePt5XTN2">
            Det statliga bolaget Akademiska Hus har till uppgift att äga,
            utveckla och förvalta fastigheter vid landets universitet och
            högskolor. Ungefär 80 procent är statliga hyresgäster; de flesta
            är lärosäten. Trots att Akademiska Hus ska betraktas som en stödfunktion
            till högskolesektorn tog regeringen förra året ändå ut en vinst
            på 6,5 miljarder kronor, förutom den årliga vinstutdelningen på
            1,45 miljarder kronor. Lärosäten är myndigheter som befinner sig
            på samma plats och i samma lokaler under lång tid. Trots detta
            hyressätter Akademiska Hus lokaler till lärosäten efter en standard
            som är anpassad för bolag som är utsatta för konkurrens. Lärosätena
            är inte som vilka bolag som helst, med en verksamhet som enkelt
            kan välja lokaler på en fri marknad.
          </p>
          <p xml:id="i-TDRf4t5CW6PJ4z4uu4EaHt">
            Kritiken mot hyressättningen har varit stor. Särskilt lärare
            och forskare menar att den höga hyressättningen påverkar lärosätens
            undervisning och forskning eftersom medel går till hyra i stället
            för till ökad kvalitet. Vänsterpartiet menar att det inte är rimligt
            att hyreskostnader till Akademiska Hus utgör en så stor del av
            lärosätenas kostnader som i dag. Ett alternativ vore att vinsten
            från Akademiska Hus återförs till akademin i form av fria projektbidrag
            eller liknande. Regeringen bör därför utreda hur ägardirektiven
            för Akademiska Hus kan ändras eller hur man på annat sätt kan
            uppnå minskade hyreskostnader för högskolor och universitet. Detta
            bör riksdagen ställa sig bakom och tillkännage för regeringen.
          </p>
          <head xml:id="i-J9QEHmLcx2BAKNHH3c56Dw" type="h1">
            8 Strategiska områden
          </head>
          <p xml:id="i-FHRYk8sXFymKnCtvxzobfq">
            Vänsterpartiet värnar om den fria forskningen, en oberoende akademi
            och en statlig politik som inte lägger sig i. Vi står dock inför
            ett antal samhällsutmaningar som måste lösas för att bibehålla
            en fungerande välfärd och en hög levnadsstandard. Det finns därför
            ett särskilt samhällsintresse i att peka ut strategiska områden.
            Regeringen lyfter fram ett antal sådana satsningar, och Vänsterpartiet
            står bakom en stor del av vad som skrivs. Inte minst vill vi stryka
            under vikten av den satsning på forskning och innovation om tillgänglighetsdesign
            som nämns i propositionen där Vänsterpartiet och regeringen tidigare
            har kommit överens om ökade anslag till Vinnova. Vi vill dock
            även tydliggöra vår hållning på ett antal områden utifrån forskningspolitisk
            samhällsnytta.
          </p>
          <head xml:id="i-7Sgygpe5NSvRaDxsEmCA8k" type="h2">
            8.1 Välfärdsforskning
          </head>
          <p xml:id="i-RobeaGF9Vi6jbzH2jmGKTp">
            Genom t.ex. barnomsorgen, skolan, sjukvården, socialtjänsten
            eller äldreomsorgen kommer de flesta av oss dagligen i kontakt
            med någon av alla välfärdsinstitutioner. Förutsättningarna och
            villkoren inom välfärden påverkar oss alla. Oavsett om vi arbetar
            som personal, är brukare eller anhörig är välfärden en angelägenhet.
          </p>
          <p xml:id="i-BJ7PFRZeGvAhqYMBnkAkV">
            En ökad kunskap inom viktiga välfärdsområden ger bättre förutsättningar
            för kommuner och landsting att bedriva en god verksamhet, och
            en bättre förvaltad välfärd ger dessutom en större tillit till
            den offentliga sektorn. För att ge bättre verktyg för personal
            att omsätta teoretiska kunskaper i sin yrkesvardag krävs en ökad
            samverkan mellan forskning och praktik. Delaktigheten från dem
            som direkt berörs, som brukare och anhöriga, är också central.
            Men en tillämpad välfärdsforskning kan också leda till en ökad
            kunskap om samhället i stort. Att regeringen nu föreslår ett tioårigt
            nationellt forskningsprogram om tillämpad välfärdsforskning är
            därför mycket angeläget.
          </p>
          <head xml:id="i-G93XtYQv5NRvgr9w6zTLJ3" type="h2">
            8.2 Arbetslivsforskning
          </head>
          <p xml:id="i-Jv1R9Z3mxh98cRwV85BgFc">
            Den svenska arbetsmarknaden har under flera decennier genomgått
            stora förändringar. Det har både påverkat och påverkats av samhällsutvecklingen
            i stort. Men förändringarna avspeglar sig också direkt i människors
            liv. Nya kompetenskrav och nya anställningsformer ställer andra
            krav på både företag och anställda. Kunskaperna om den fysiska
            arbetsmiljön såväl som om arbetsrelaterad ohälsa, jämställdhet,
            strukturomvandling och andra viktiga arbetslivsområden måste ständigt
            öka. Att lösa många av de vardagliga problemen i arbetslivet kräver
            tvärvetenskaplig forskning i nära samverkan med arbetsmarknadens
            parter.
          </p>
          <p xml:id="i-LcFDRSkf91t7B3E5nQcg9x">
            Vänsterpartiet menar att arbetslivs- och arbetsmiljöforskningen
            är av stor vikt för arbetslivets utveckling. Vi ser mycket positivt
            på att regeringen i sin proposition föreslår ett tioårigt nationellt
            forskningsprogram om arbetslivsforskning. Vi är också glada över
            att Vänsterpartiet tidigare kommit överens med regeringen om att
            i budgeten för 2017 stärka arbetslivsforskningen.
          </p>
          <head xml:id="i-CS7tVohfJ27KqZnVVnQJJX" type="h2">
            8.3 Klimat och miljö
          </head>
          <p xml:id="i-S2MVLnEA6SBiocqaMfhMne">
            Vänsterpartiet vill att Sverige ska ligga i framkant vad gäller
            forskning om förnybar energi och energieffektivisering. Ny teknik
            och nya innovationer är helt nödvändigt för att kunna nå målet
            om 100 procent förnybar energi i Sverige. Vi verkar för att den
            tekniska kunskap världen behöver för sin utveckling så långt som
            möjligt ska kunna användas fritt.
          </p>
          <p xml:id="i-EkGBWz1G8ziBxFms61ciXZ">
            Vänsterpartiet är positivt till en ökad energiforskning och satsningar
            som kan gynna utvecklingen av solel, vindkraft, biogas, vågkraft
            och andra förnybara energikällor. Även konverteringen från eluppvärmning
            och fossileldning bör fortsätta. Vi vill se en satsning på teknikutveckling
            för att minska utsläppen inom industrin samt ökat fokus på energieffektivisering
            och lagring av energi.
          </p>
          <p xml:id="i-8ycg7WF4vG5nTMkt66xuY4">
            För många privata aktörer är investeringar i miljö- och energiteknik
            alltför kapitalkrävande och riskabla. Därtill är det privata riskkapitalet
            inriktat på snabb avkastning, vilket ofta inte är möjligt inom
            miljötekniken där tidshorisonten är lång. Det finns därför behov
            av marknadskompletterande finansiering från staten.
          </p>
          <p xml:id="i-Kr5ju5PsmmjCcR8678WMyB">
            Den parlamentariska Miljömålsberedningen har i sin utredning
            En klimat- och luftvårdsstrategi för Sverige (SOU 2016:47) lämnat
            en rad förslag på viktiga områden i behov av ytterligare forskning
            utifrån klimatperspektiv. Den behandlas dock inte i regeringens
            proposition. Vänsterpartiet menar att det vore olyckligt om det
            leder till en uppstyckad klimatforskning. Klimatforskningen ska
            bygga på en sammanhållen politik med helhetsfokus. Ett nationellt
            forskningsprogram om klimat är därför mycket välkommet. Det är
            också de satsningar på klimatrelaterad forskning som Vänsterpartiet
            och regeringen har kommit överens om i budgeten för 2017.
          </p>
          <head xml:id="i-CtsjmWBGS6vF8qHEAWYXa5" type="h2">
            8.4 Industriforskning
          </head>
          <p xml:id="i-V4DMfUgYRE1f7HNowHtjuD">
            Svensk industriforskning och utveckling är på ytan stark, men
            vi är mycket beroende av en handfull globala företags forskning
            och utveckling (FoU). Det skapar en sårbarhet som t.ex. skulle
            visa sig om företagen väljer att flytta mer av sin forskning utomlands.
          </p>
          <p xml:id="i-W61TeCKoAbLMmPPGNhLjvU">
            Sverige behöver ställa om till innovationsdriven tillväxt. Det
            andra gör billigare och ibland bättre måste vi möta med högre
            kunskapsinnehåll, resurseffektivare produktion samt en produktion
            av varor och tjänster som utgår från våra samhällsutmaningar.
            En aktiv industriforskning och utveckling måste ske i nära relation
            med branschen. Sådana satsningar bör prioriteras från statligt
            håll.
          </p>
          <p xml:id="i-Cz22mVCYbLstzs9m6HQHMm">
            I en värld där tillgången på råvaror blir allt knappare och miljöutmaningarna
            allt större blir innovationer och produkter med högre förädlingsvärde,
            återvinning och lägre resursförbrukning allt viktigare. Samverkan
            mellan företag (enskilda och i kluster), universitet, forskningsinstitut
            och myndigheter är av yttersta vikt för att få en verksamhet som
            inte bara styrs av kortsiktiga vinstmotiv. Det arbetet kommer
            att behöva intensifieras och fördjupas, samtidigt som industrin
            måste tillämpa mer innovationsfrämjande och kretsloppsanpassade
            arbetssätt.
          </p>
          <p xml:id="i-Ru7gL2RdCz6ubLYYZHhi4B">
            Vänsterpartiet vill stärka industriforskningsinstitutens verksamhet
            med fokus på miljöteknik och innovation inte minst vad gäller
            demonstrationsanläggningar och testbäddar. Vidareförädling av
            råvaror från skogs- och gruvindustrin har stor utvecklingspotential
            och ska vara prioriterat för industriforskningen. Vi vill också
            se en satsning på teknikutveckling för att minska utsläppen inom
            industrin samt ökat fokus på energieffektivisering och lagring
            av energi. Forskning för en mer jämställd industri ska också prioriteras
            – vad gäller både rekrytering och arbetsvillkor för dem som redan
            är inne i branschen. För vidare läsning om Vänsterpartiets syn
            på industriforskningen, se motionen En aktiv industripolitik (2016/17:1737).
          </p>
        </div>
        <div xml:id="i-NPUn2SYbgNeVeHoMkN7LYo" type="motSignatures">
          <list xml:id="i-PJdo3xP2ffJmVZqmx2eHfw">
            <item xml:id="i-KtUDQeF62Ph3p4t9zV7fJz">
              Linda Snecker (V)
            </item>
            <item xml:id="i-DWGXZktJcwNmqWwSY6Xn7c">
              Nooshi Dadgostar (V)
            </item>
            <item xml:id="i-YTVuGotAWztPvAgZaaNkDx">
              Rossana Dinamarca (V)
            </item>
            <item xml:id="i-QgJUPuUuFfaAC1eXkGtbKm">
              Lotta Johnsson Fornarve (V)
            </item>
            <item xml:id="i-2hexiSD9X1KQBR8jf3g3Ez">
              Maj Karlsson (V)
            </item>
            <item xml:id="i-43vz16wTwsLztWisNYE1CH">
              Karin Rågsjö (V)
            </item>
            <item xml:id="i-W7gXbXkQvNsyjoHJj2D9hk">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
