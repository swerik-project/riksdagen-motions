<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00463">
  <teiHeader>
    <fileDesc>
      <titleStmt>
        <title>Avskaffande av exportförbudet mot svenskt snus</title>
        <author corresp="i-W6BJ44rcZjp5pD28NhHrCf">av Gunnar Axén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av exportförbudet mot svenskt snus</title>
          <idno type="rdwebb">GX02N463</idno>
          <rs type="number">N463</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N463/text</ref>
          <ref type="dokument_url_html">http://data.riksdagen.se/dokument/GX02N463</ref>
          <ref type="dokumentstatus_url_xml">http://data.riksdagen.se/dokumentstatus/GX02N463</ref>
          <ref type="doc">http://data.riksdagen.se/fil/9E8BF6CF-EFF8-4F27-AE9D-97CF3FEDE81A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SquqhB1JhxGKPxMpkhoaKx" type="signed"/>
        <correspContext corresp="i-SquqhB1JhxGKPxMpkhoaKx">
          <note type="signatory" corresp="i-W6BJ44rcZjp5pD28NhHrCf"/>
        </correspContext>
        <correspAction xml:id="i-FLRiin4mi35L7jakTFXeUH" type="transfer">
          <date when="2009-10-06"/>
        </correspAction>
        <correspAction xml:id="i-BtWZuKSgXcYC2dsC7aNhkt" type="submission">
          <date when="2009-10-06"/>
        </correspAction>
        <correspAction xml:id="i-3jd6subKTTKJmQp44mVuQM" type="numbering">
          <date when="2009-10-08"/>
        </correspAction>
        <correspAction xml:id="i-CzMCTrKLyaGyYGtiWVqA13" type="assigned"/>
        <correspContext corresp="i-CzMCTrKLyaGyYGtiWVqA13">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-v7a8ZE98VovVFyrxEvabD" type="motBody">
        <div xml:id="i-XBPRCRvCbWG3FavNyMWwD5" type="motProposal" subtype="förslag">
          <head xml:id="i-CySpLd22YAj8LB87BUnegx">
            Förslag till riksdagsbeslut
          </head>
          <list xml:id="i-RQxntTnFVp7DHbWAhD8AiT" style="ol">
            <item xml:id="i-PrZNa1x8TU68Wkp89uDSet">
              Riksdagen tillkännager för regeringen som sin mening vad som
              anförs i motionen om att Europeiska unionens förbud mot handel
              med svenskt snus är oförenligt med de principer handelsunionen
              bygger på.
            </item>
            <item xml:id="i-2SBJjytWGC7Y3zxNouokxZ">
              Riksdagen tillkännager för regeringen som sin mening vad som
              anförs i motionen om att det är angeläget att regeringen tydliggör
              riksdagens ståndpunkt att avskaffa detta långtgående handelshinder
              för kommissionen och övriga medlemsstater.
            </item>
          </list>
        </div>
        <div xml:id="i-KTo477Dx1yibuFMC6RqfMD" type="motContent">
          <head xml:id="i-NbqtX3pSij88FHmwNKFPwA" type="h1">
            Motivering
          </head>
          <p xml:id="i-3T6aun6nzYHVQ8yWHwbmRN">
            Cigarette smoke is the most hazardous form of nicotine intake
            and medicinal nicotine is the least hazardous. Among the smokeless
            tobacco products on the market, products with low levels of nitrosamines,
            such as Swedish snus, are considerably less hazardous than cigarettes,
            while the risks associated with some products used in Africa and
            Asia approach those of smoking.
          </p>
          <p xml:id="i-5HGjA2nKkdJcp2z99SmC6d">
            WHO Tob. Reg. Report; Scientific Basis of Tobacco Product Regulation,
            March 2009.
          </p>
          <p xml:id="i-TUjiexs6bq5RmARBexhQcn">
            Smokeless tobacco products are clearly less hazardous, and in
            relation to respiratory and cardiovascular disease substantially
            less hazardous, than cigarette smoking.
          </p>
          <p xml:id="i-7EpTPwa9PC4HoT3PYAJcwx">
            European Commissions Scientific Committee on Emerging and Newly
            Identified Health Risks, 2008.
          </p>
          <p xml:id="i-6sW9XRmfmDNfgVYQg1zuhp">
            Sedan medlemskapsförhandlingarna år 1994 har det varit riksdagens
            ståndpunkt att Europeiska unionens exportförbud mot svenskt snus
            ska avskaffas. Sedan regeringen återupptagit diskussionen med
            kommissionen om det orimliga i att ett medlemslands kulturellt
            förankrade och fullt tillåtna produkt inte ska få lov att exporteras
            till övriga medlemsländer finns det anledning för riksdagen att
            åter förtydliga sitt ställningstagande; det är inte förenligt
            med svensk frihandelstradition och avsikterna med vårt medlemskap
            i EU att delar av vårt näringsliv ska förvägras rätten att konkurrera
            på den europeiska inre marknaden.
          </p>
          <p xml:id="i-Ua2N89Z4LQvBqMk4sZnaVh">
            Det som står på spel är inte rätten till snus utan att den handelsunion
            som Sverige är medlem i tillmäter Sverige samma rättigheter som
            övriga medlemsländer, och därmed tar våra legitima frågeställningar
            om EU:s grundprinciper på allvar.
          </p>
          <p xml:id="i-V4HV7Y6zo6aHbYcCdRXJBd">
            Tobak är inte nyttigt för brukaren, men omgärdas i vissa avseenden
            av en politisk aktivism som inte står i proportionalitet med dess
            potentiella skadeverkningar. Framför allt är det stor skillnad
            på tobaksprodukter och tobaksprodukter, och detta bör vara utgångspunkten
            för varje reglering.
          </p>
          <p xml:id="i-KmA6iMLah7zzbN3RvAFCqR">
            Lagstiftare och politiker ska vara vaksamma på tobakens skadeverkningar
            och agera förebyggande där detta kan anses lovvärt och kan bedömas
            potentiellt framgångsrikt. Men de bör akta sig för att hindra
            handeln med tobak när så inte är berättigat, vilket är fallet
            med det svenska snuset.
          </p>
          <p xml:id="i-CHQ9NhM21AWZum6fdWW56n">
            Sverige har genom Europeiska unionens förbud mot handel med svenskt
            snus tvingats att böja sig för en långtgående och i delar svagt
            vetenskapligt belagt handelspolitisk åtgärd vilken är främmande
            för grundidén med handelsgemenskapen.
          </p>
          <p xml:id="i-X5EuZuB3EHJ2GtTkLkoTUs">
            Detta långtgående handelsförbud förvirrar den folkhälsopolitiska
            debatten om tobakens roll i samhället, individens ansvar för den
            egna livsföringen och vad som krävs för att andra länder ska få
            mandat att besluta över svenska företags förutsättningar att växa
            och skapa sysselsättning i Sverige.
          </p>
          <p xml:id="i-Gjbqf414mDiV5LQPexC7x1">
            Snus har brukats i Sverige sedan 1637 och vi konsumerar mest
            snus i hela världen. En handelsreglering som förhindrar utvecklingen
            av en svensk industri är förvisso en nationell angelägenhet, men
            bakgrunden till förbudet är värt att ifrågasättas då denna framställs
            som så betydande att den motiverar ett totalförbud som formar
            och påverkar många svenskars bild av EU och Sveriges ställning
            inom handelsgemenskapen.
          </p>
          <p xml:id="i-SyCTjQsVm86FPMUbbDo4ax">
            Därtill får ett förbud som uteslutande drabbar ett medlemsland
            anses utmana en av hörnstenarna i Europeiska unionen: att en godkänd
            vara i ett land ska få exporteras obehindrat till den andra, en
            princip som Europadomstolen fastställde redan 1979. Det är särskilt
            angeläget att denna princip värnas och lyfts fram av en frihandelsvänlig
            nation som Sverige när det är fråga om en produkt av viss nationell
            särart som straffas ut från den fria marknaden. En princip är
            inte en princip om det ska vara upp till godtyckliga bedömningar
            vad som ska vara tillåtet och inte tillåtet att handla med på
            den marknad som alla medlemsstater ska ha samma rätt till.
          </p>
          <p xml:id="i-7w5cZwUhbajyBNFze14AaF">
            Så länge som det svenska snuset är tillåtet att tillverka och
            sälja till myndiga i Sverige ska det vara Sveriges riksdags uppfattning
            och mål att samma förutsättningar ska gälla inom hela EU. Därför
            är det som princip ytterst angeläget att den fria handeln återinförs
            för snus inom EU.
          </p>
          <p xml:id="i-7Zy9LKYcB79oUf5c1WJS87">
            Svensk tobakspolitik blandar samman alla produkter som saluförs
            till konsument, både sådan avsedd att rökas och sådan avsedd att
            snusa, trots att produkterna skiljer sig väsentligen åt beträffande
            kända hälsorisker, innehåll och konsumtionssätt.
          </p>
          <p xml:id="i-GPs2Ke9zGGykv83WJu5ecf">
            Det finns goda skäl att varna konsumenterna för cigaretter och
            det finns all anledning att vara vaksam på nya forskningsrön om
            rökfri tobak som skulle fastslå annat än att snus är betydligt
            mindre skadligt än övriga tobaksprodukter.
          </p>
          <p xml:id="i-GKrcKgFjiZn1uvWA3ckDQ8">
            Politiker ska akta sig för att uttolka vetenskapen, och det råder
            inget tvivel om att det finns högst skilda uppfattningar mellan
            forskare om hälsoriskerna med snus. Ett råder det dock vetenskapligt
            konsensus om: svenskt snus är mindre hälsovådligt än cigaretter.
            En expertpanel inom EU konstaterar minst 90 procent mindre hälsovådlig.
          </p>
          <p xml:id="i-XSUansYVnTsUX7bkHJSnUj">
            Så länge den fullt tillåtna cigaretten produceras och handlas
            med fritt över hela Europa förefaller det orimligt att Sverige
            ska acceptera EU-lagstiftning som uttalat förbjuder en form av
            tobak men tillåter alla andra. Det är därför helt förenligt med
            strävan att minimera antalet handelshinder för det europeiska
            näringslivet att förespråka ett avskaffande av EU:s förbud mot
            snusexport från Sverige, det mest långtgående handelshinder unionen
            har.
          </p>
          <p xml:id="i-3nED4npuXXQ1RNzpXfeLK8">
            Vid de översyner som skett av tobaksdirektivet 2001/37/EC som
            i artikel 8 förbjuder snus har kommissionen brutit mot artikel
            11 genom att inte konstatera dess relativt sett cigaretten lägre
            risker. Kommissionen bör ta ställning till hur tobaksdirektivet
            ska tolkas, och kan förmås göra så genom att Sverige som medlemsland
            uppmärksammar dem på det orimliga i att export av svenskt snus
            är förbjudet både ur ett handelsperspektiv och utifrån gällande
            direktiv.
          </p>
          <p xml:id="i-MdNy39zLuKuGRK58UNHpQV">
            Europadomstolen har förvisso prövat huruvida det är förenligt
            med gemenskapsrätten att ett land förbjuds exportera en produkt
            men aldrig tagit juridisk ställning till om åtgärden i sig kan
            anses proportionerlig eller om dess konsekvenser är diskriminerande
            mot svenska företag.
          </p>
          <p xml:id="i-EFctNVKm7QaEhdDHHiVgvb">
            Det är min uppfattning att snusexportförbudet är diskriminerande
            och att ett exportförbud är oproportionerligt. Sverige bör verka
            för att få till stånd en förändring av tobaksdirektivet som inkluderar
            svenskt snus i en reglerad produktion och försäljning i alla EU:s
            medlemsländer.
          </p>
          <p xml:id="i-Vp9axdzfMvRFzAQyz5ev74">
            Svenskt snus är beroendeframkallande, då det innehåller nikotin.
            Nikotin i sig är dock inte farligt för kroppen i de doser som
            förmedlas genom cigarrettrökning, nikotinläkemedel eller snus.
            Ändå var beroende ett av de tre argument som har motiverat exportförbudet
            inom Europeiska unionen. De övriga är att snus ger oralcancer
            och att det är en inkörsport till rökning.
          </p>
          <p xml:id="i-CRfKPGvTA69QTV8KSb7paj">
            European Commissions Scientific Committee on Emerging and Newly
            Identified Health Risks konstaterade att även om det i studier
            från USA kunde härledas att bruk av snus kunde leda till ett senare
            bruk av cigaretter fann kommittén att inga svenska studier stödjer
            detta antagande. Det finns även svenska studier som föreslår det
            motsatta: att förekomsten av snus har hjälpt rökare sluta. En
            del studier föreslår så långtgående slutsatser som att för män
            i åldrarna 1644 år är det sex rökare som börjar med snus på varje
            snusare som börjar med rökning. År 2005 var även detta en ståndpunkt
            som framfördes av Socialstyrelsen i deras årliga Folkhälsorapport.
          </p>
          <p xml:id="i-D11Txvrc8Ut6jiCLL6bq25">
            De svenska erfarenheterna av inkörsportargumentet har även uppmärksammats
            av forskare i Australien, ett land där snus är totalförbjudet
            men som har framställts som en av lösningarna på svårigheterna
            att få rökare att sluta.
          </p>
          <p xml:id="i-CgRiPrFioM7kG7siwoKNZ8">
            Vad gäller snus och muncancer kunde SCENIHR-gruppen inte konstatera
            vetenskapligt belägg för dessa frekvent förekommande påståenden.
            Snarare stödjer denna avsaknad av vetenskapligt belägg den svenska
            folkhälsostatistikens data över muncancer bland svenska män, där
            Sverige har färre än en tredjedel av EU-genomsnittet i nya cancerfall
            per 100 000 invånare.
          </p>
          <p xml:id="i-2idbUT9irD78BV49ytsanA">
            År 2001, i takt med ett växande vetenskapligt underlag lät kommissionen
            ta bort den obligatoriska cancervarningen på svenskt snus till
            förmån för texten: Denna tobaksvara kan skada din hälsa och är
            beroendeframkallande .
          </p>
          <p xml:id="i-VnLhBVqx5oT6whLLfSWXtz">
            En del av förvirringen kring den vetenskapliga grunden för ett
            totalförbud av snus avsett att placera under läppen är den bredd
            av varianter av muntobak som finns, många gånger med stark provinsiell
            och kulturell förankring.
          </p>
          <p xml:id="i-2EqtQx1o5yFbKJnAa9wg9v">
            Med olika framställningsmetoder, ingredienser och konsumtionsmetoder
            följer också en synnerligen skiftande riskbild; de har gemensamt
            att de innehåller nikotin men skillnaderna i övriga ämnen och
            substanser gör att svenskt snus tillhör de dokumenterat minst
            hälsopåverkande medan det finns snusvarianter som är dokumenterat
            upp till 130 gånger farligare att använda.
          </p>
          <p xml:id="i-SkcrDRChATjWfs1zyEVZBY">
            Slutsatsen är att kommissionens agerande mot snus historiskt
            sett inte kan avfärdas som folkhälsopolitiskt ogrundat, utifrån
            de varianter av muntobak som var vanligast inom gemenskapens länder
            innan Sverige och Finland blev medlemmar.
          </p>
          <p xml:id="i-S22UipgyFjFXNTwodXRX3D">
            Dock kan det konstateras att flera av de erkänt hälsovådliga
            muntobaksprodukterna som asiatisk Paan och Gutka , med känt cancerogena
            beståndsdelar som betelnötter och lime, och sudanesisk Toombak
            finns att köpa i stora delar av EU medan det svenska snuset är
            förbjudet. Nyttjare av Gutka löper en 9,9 gånger så hög risk och
            Paan -användare 8,4 gånger så hög risk att utveckla muncancer
            som icke-brukare. Så det har historiskt funnits en vetenskapligt
            välgrundad oro för ett växande bruk av muntobak inom EU, utifrån
            de då mest frekvent förekommande produkterna, produkter som du
            idag kan inköpa fullt lagligt i flera av medlemsländerna men inte
            svenskt snus.
          </p>
          <p xml:id="i-9nFKXQHsixsZ6CVpzv8XPe">
            Av de tre historiska argumenten för ett förbud mot svenskt snus
            är två obsoleta. Det kvarvarande att snus är beroendeframkallande
            är inte tillräckligt för att motivera ett totalt handelsförbud,
            så länge det finns andra dokumenterat och presumtivt beroendeframkallande
            produkter som fritt får handlas inom unionen.
          </p>
          <p xml:id="i-AJGas3Tvf9wf7oG4UvA3zF">
            Det finns internationellt stöd för att Sverige kan framställas
            som ett föregångsland vad gäller fungerande skadereduktion på
            tobaksområdet. Detta bör vara en av utgångspunkterna för vårt
            förhållningssätt till EU:s exportförbud mot svenskt snus, som
            bidrar till att reducera effekterna på svenska mäns folkhälsa
            och förminska det principiella problemet med att belägga legitima
            handelsvaror med extrema hinder.
          </p>
          <p xml:id="i-WUu52N2XXrJnT1xsMPeg8G">
            Folkhälsa är viktigt, men långt viktigare är att principerna
            om alla varors likabehandlande och alla medlemsländers lika rätt
            upprätthålls. Alternativet är en återgång till de bilaterala handelsregleringarnas
            oöverskådliga lapptäcke, där utvecklingen för varje europeiskt
            lands näringsliv och företag är beroende av godtyckliga handelsrestriktioner,
            tullar och politiskt dikterade kvoter alla de delar som tillsammans
            formar protektionism; en i Europa alltför välkänd företeelse som
            bidragit till att göra oss alla fattigare.
          </p>
          <p xml:id="i-SdDBtrHY66SWsvvjrkhTRd">
            Det finns inga övertygande argument för att upprätthålla exportförbudet
            av handelspolitiska skäl, tvärtom är argumenten för att öppna
            EU:s gränser för snuset långt mycket tyngre än de eventuella hälsorisker
            för konsumenten som kan anses vetenskapligt belagda. Men även
            detta blir ovidkommande så länge handeln med cigaretter och tuggtobak
            är fullt tillåten utan några som helst handelshinder.
          </p>
        </div>
        <div xml:id="i-SGA9YpfkArRkghaTA6HNdY" type="motSignatures">
          <list xml:id="i-SLct8wChye6vdjf3vUo2tK">
            <item xml:id="i-JX2ozXnXgUXVq6cGsBtzcs" who="i-W6BJ44rcZjp5pD28NhHrCf">
              Gunnar Axén (m)
            </item>
          </list>
        </div>
      </div>
    </body>
  </text>
</TEI>
