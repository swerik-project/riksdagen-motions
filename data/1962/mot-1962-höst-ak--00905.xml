<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962-höst-ak--00905">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962_höst_ak__905/mot_1962_höst_ak__905-001.pdf"/>
      <fw xml:id="i-VwsrWrHjMuu1QEg6sPLf3G">
        2 Motioner i Andra kammaren, nr 905 år 1962
      </fw>
      <div xml:id="i-5jn5e5NeC4QoBgT3qhRiHC" type="motHeader">
        <div xml:id="i-5zbH6k7A19atLR8drYUhyN" type="motTitle"/>
        <div xml:id="i-Av1mDbZCAxAUTz8zq1CmEq" type="motSubmissionInfo"/>
      </div>
      <div xml:id="i-MfanJEbo3GSxfz13jr4eND" type="motBody">
        <div xml:id="i-88uBbpPVtGWbxZmEA8Kctz">
          <p xml:id="i-MVZECK89nUzATt4a6rC42Y">
            Nr 905
          </p>
          <p xml:id="i-BFw3p6Qcd1ozefwExA4dEh">
            Av fru Holmqvist m. fl., i anledning av Kungl. Maj:ts proposition
            nr 181, med förslag till lag om ändring i kommunalskatte- lagen
            den 28 september 1928 (nr 370), 'm. m.
          </p>
          <p xml:id="i-6jhCKRk4wdSGiw4nHWKYo3">
            (Lika lydande med motion nr 750 i Första kammaren)
          </p>
          <p xml:id="i-XPtUV7njhefSiQb8bRWLrX">
            I jämförelse med gifta föräldrar har utan tvivel ensamstående
            mödrar och fäder med vårdnaden om barn särskilda problem, i synnerhet
            de som befinner sig i de lägre inkomstskikten. Det har länge stått
            klart att denna grupp har stort behov av ytterligare stöd från
            samhällets sida. Såsom be- villningsutskottet har påpekat vid
            tidigare behandling av dessa frågor kan olika vägar väljas. Skattelättnader
            är en väg, men den har dock den be- gränsningen att endast de,
            som har inkomster av sådan storleksordning att de helt eller till
            väsentlig del kan utnyttja avdragen, får en skattelättnad av ekonomisk
            betydelse för vederbörande. De som har små inkomster, i synnerhet
            de ensamma mödrarna, kan dock inte begagna sig av sådana skattelättnader.
            Ett alternativ vore någon form av direkta bidrag. Det stora flertalet
            ensamma barnförsörjare är mödrar; ogifta eller än- kor samt frånskilda,
            som av domstol tilldömts den rättsliga vårdnaden. Vid skilsmässa
            där makarna är överens i vårdnadsfrågan följer i regel dom- stolen
            denna överenskommelse, men där oenighet råder avgöres vårdnads-
            frågan av domstolen. I samtliga dessa fall kan fader lika väl
            som moder bli vårdnadshavare. Dessutom tillkommer gruppen änklingar
            med barn. Tillsammans utgör gruppen manliga vårdnadshavare omkring
            10 000. Be- träffande barn utom äktenskapet är det dock mera sällsynt
            att barnafa- dern har vårdnaden. I Kungl. Maj:ts proposition nr
            181 föreslås betydande skattelättnader för ensamstående mödrar
            med hemmavarande barn. Det kan likväl inte anses ge full rättvisa
            om endast kvinnlig vårdnadshavare tillerkännes det särskilda förvärvsavdraget;
            även ensamma fäder torde ha kostnader för barntillsyn, vilka kan
            berättiga dem till samma förmån. Som ett exempel på vad det föreliggande
            lagförslaget kan leda till kan anföras att för en änka och en
            änkling med barn, båda i samma inkomstläge, kommer de eko- nomiska
            konsekvenserna att bli att änkan utöver sin änkepension får för-
            värvsavdrag under det att änklingens situation blir oförändrad
            i skatte- hänseende, trots att han ensam har att svara för barns
            vård. Med hänsyn härtill får det anses befogat att även ensamstående
            manliga vårdnadsha- vare äger rätt till förvärvsavdrag.
          </p>
          <pb facs="riksdagen-motions-pdf/data/1962/mot_1962_höst_ak__905/mot_1962_höst_ak__905-002.pdf"/>
          <fw xml:id="i-WJ23DQJxMuD6BefNtEL6ET">
            Motioner i Andra kammaren, nr 905 år 1962 3
          </fw>
          <p xml:id="i-QDace1zKFym6hAWa88V61r">
            Frågan om beskattningen av ensamstående vårdnadshavare har emel-
            lertid också familjerättsliga aspekter. Redan nu kan man skönja
            mindre önskvärda företeelser med avseende på äktenskapsbildningen.
            Sålunda kan kvinnors rättsliga ställning påverkas av skatteskäl.
            Om ensamstående vårdnadshavares skatteregler i förhållande till
            övriga skattebetalares ut- formas så att ingåendet av äktenskap
            medför skärpt skatt, kommer det att uppfattas som en bestraffning.
            Kvinnors rättsliga och sociala trygghet äventyras där inte förbindelsen
            legaliseras. Änkepensionsförmånerna inom folkpensioneringen tillerkännes
            exempelvis gifta eller förut gifta och en- dast samboende kvinna
            som har gemensamt barn med mannen. Andra för- måner inom folkpensioneringen,
            såsom hustrutillägg och kommunala bo- stadstillägg, påverkas i
            förekommande fall av civilståndet. Kvinnor riske- rar också att
            gå förlustiga ATP-förmåner, vilka endast tillkommer gift kvinna.
            När det gäller den av arbetsmarknadens parter efter förhandlingar
            överenskomna kollektiva grupplivförsäkringen, synes de icke legaliserade
            förbindelserna ha uppmärksammats. Trots detta kan tveksamhet uppstå
            till nackdel för kvinnor. Respektive försäkringsbolag kan efter
            släktutred- ning bestämma vem som äger rätt att uppbära förmånen.
            Finns andra arvingar, såsom föräldrar och barn till den avlidne,
            kan arvstvister uppstå. Vad angår frivilliga kapitalförsäkringar
            fordras att kvinnan insättes så- som förmånstagare. Även behållningen
            i boet kan frånhändas henne, så- vida inte särskilda juridiska
            föranstaltningar vidtages. Risk föreligger att sådana juridiska
            dispositioner underlåtes då dessa är avhängiga av egna initiativ.
            För ett ungt par, som av olika anledningar, såsom brist på bostad,
            icke ingått äktenskap förrän något eller några år efter födelsen
            av ett gemen- samt barn, inträffar året efter äktenskapets ingående
            att den förmån mo- dern erhållit i form av dubbelt ortsavdrag
            upphör. Detta är ett tröskel- problem som redan finns, och i detta
            avseende uppstår givetvis ingen för- ändring vid ett bifall till
            förevarande proposition, men denna nackdel har uppvägts av att
            rätten för gift kvinna till förvärvsavdrag trätt i stället. I
            dessa fall kommer en skatteskärpning att inträda, vilket kan leda
            till att äktenskapet inte kommer till stånd. Om båda kontrahenterna
            har vårdna- den om icke gemensamma barn, förekommer redan nu en
            betydande skatte- vinst, som kommer att ytterligare accentueras.
            Skulle, såsom väl kan anses riktigt, även manlig vårdnadshavare
            erhålla förvärvsavdrag, utvidgas givetvis risken för de nämnda
            familjerättsliga konsekvenserna i ur nämnda synpunkt ej önskvärd
            riktning. Om nämligen vederbörande ingår nytt äktenskap, bortfaller
            förvärvsbidraget, såvida inte hustrun har inkomst av rörelse eller
            eget arbete. Man kan följaktligen säga att skattelagstiftningen
            i fråga om ensamstående vårdnadshavare re-
          </p>
          <pb facs="riksdagen-motions-pdf/data/1962/mot_1962_höst_ak__905/mot_1962_höst_ak__905-003.pdf"/>
          <fw xml:id="i-VGxjvaEuLFZmNg3subjcmB">
            4 Motioner i Andra kammaren, nr 905 år 1962
          </fw>
          <p xml:id="i-W5f7W6BkcvyR4sSnBV2zws">
            dan kan leda till att i realiteten äktenskapliga förbindelser
            icke blir legali- serade, vilket gör att kvinnor saknar familjerättsligt
            skydd och att barn icke får äktenskaplig börd. Eftersom det knappast
            kan vara möjligt att i längden upprätthålla en skillnad i skatteavseende
            mellan ensamstående kvinnliga och manliga vårdnadshavare, synes
            oss lämpligast att utredning redan nu igångsättes beträffande
            utvidgning av skattelättnaden i fråga. Därvid är det nödvän- digt
            att allvarligt överväga de familjerättsliga konsekvenserna av
            denna lagstiftning. Med stöd av vad sålunda anförts får vi hemställa,
            att riksdagen ville i anledning av propositionen nr 181 hos Kungl.
            Maj:t anhålla om en allsidig utredning med be- aktande av de skatterättsliga,
            familjerättsliga och sociala aspekterna på de ensamstående barnförsörjarnas
            situa- tion, varvid i motionen angivna synpunkter beaktas, samt
            att Kungl. Maj:t måtte för riksdagen så snart som möjligt framlägga
            förslag i ämnet.
          </p>
          <p xml:id="i-YAZBiSJV6C4XqUQim776nE">
            Stockholm den 23 oktober 1962 Mary Holmqvist Viola Sandell Hugo
            Bengtsson
          </p>
          <p xml:id="i-FCJyaiQp3TdoFnGSufN2eB">
            Elsa Lindskog Hilding Johansson Thyra Löfqvist
          </p>
          <p xml:id="i-BVXoiExomwqauzSfQruGVX">
            Alfa Boktr. AB, Sthlm 1962
          </p>
        </div>
      </div>
    </body>
  </text>
</TEI>
