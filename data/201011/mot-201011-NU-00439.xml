<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00439">
  <teiHeader>
    <fileDesc>
      <titleStmt>
        <title>Modernisering av minerallagen och förbud mot utvinning av kol, fossilgas och olja</title>
        <author corresp="i-9CH1KbWwyrj8DRqAQB3Fza">av Gustav Fridolin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Modernisering av minerallagen och förbud mot utvinning av kol, fossilgas och olja</title>
          <idno type="rdwebb">GY02N439</idno>
          <rs type="number">N439</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N439/text</ref>
          <ref type="dokument_url_html">http://data.riksdagen.se/dokument/GY02N439</ref>
          <ref type="dokumentstatus_url_xml">http://data.riksdagen.se/dokumentstatus/GY02N439</ref>
          <ref type="doc">http://data.riksdagen.se/fil/6C329F9D-F66D-485E-9BF9-68BD1BDEAEED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KnHD5MH31M9Givg7GV4b8p" type="signed"/>
        <correspContext corresp="i-KnHD5MH31M9Givg7GV4b8p">
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-n1h77suKYBfJh9Jj9iFrC" type="numbering">
          <date when="2010-10-29"/>
        </correspAction>
        <correspAction xml:id="i-EprZHwmDmXw5VXzedENiv7" type="submission">
          <date when="2010-10-27"/>
        </correspAction>
        <correspAction xml:id="i-93GBXb2XF51TQArvXRUcNZ" type="transfer">
          <date when="2010-10-27"/>
        </correspAction>
        <correspAction xml:id="i-UMRW5c9oKgG56VmZGkGH3p" type="assigned"/>
        <correspContext corresp="i-UMRW5c9oKgG56VmZGkGH3p">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BBV9zboMHkiFJ7Hv8Aokk3" type="motBody">
        <div xml:id="i-HZVUrBS6DCFoCDNBJkuhf9" type="motProposal" subtype="förslag">
          <head xml:id="i-CvUmLjCHP7DtLEg81t9fXg">
            Förslag till riksdagsbeslut
          </head>
          <list xml:id="i-8PgVTvWoLvEdSnPfe3aE8a" style="ol">
            <item xml:id="i-7JFyz794KPTN18iHhcTV6a">
              Riksdagen tillkännager för regeringen som sin mening vad som
              anförs i motionen om att tillsätta en utredning om en modernisering
              av minerallagen i syfte att i första hand stärka miljöhänsynen.
            </item>
            <item xml:id="i-JDzL4GWhYYwZxcCetqtEzs">
              Riksdagen begär att regeringen lägger fram förslag till ändring
              av minerallagen (1991:45) som tydligt förbjuder prospektering
              och utvinning av kol, fossilgas och olja.
            </item>
          </list>
        </div>
        <div xml:id="i-2at36iragD1Q9QnGhQEfHS" type="motContent">
          <head xml:id="i-XfsFQwpSsCM7dbPWLQcFgf" type="h1">
            Bakgrund
          </head>
          <p xml:id="i-QJ7G7Ud5vkccRkL4y5FwpQ">
            Minerallagen tillkom för ca tre hundra år sedan, i en tid då
            staten hade intresse av att reglera mineralutvinningen till förmån
            för statens ekonomiska, industriella och militära intressen. Den
            tidigare uppfattningen om naturen som en outtömlig råvaruresurs
            har steg för steg omvärderats. Vi inser numera den tydliga skillnaden
            mellan ändliga råvaror och råvaror som bygger på naturens förmåga
            att organisera kaos eller som vi vanligtvis uttrycker det, naturens
            ekosystemstjänster. Vi har lärt oss att biologisk mångfald är
            nyckeln till stabilitet i de för oss ovärderliga ekosystemstjänsterna
            och mänskligheten befinner sig just nu mitt i processen att inse
            innebörden i att jordens lagrade resurser verkligen är ändliga.
          </p>
          <p xml:id="i-LgH48dSdcuHaqFhqfPmWmH">
            Att inte återvinna lagrade råvaror innebär att dessa i stället
            förorenar det känsliga ekosystemet, och många av de förslösade
            mineralerna påverkar villkoren för den biologiska produktionen.
          </p>
          <p xml:id="i-3zJ9BqTuxhWFQY2WdAeGT7">
            Idag råder en tämligen bred enighet om att samhället måste satsa
            på kretsloppstänkande och resursåtervinning, även med tanke på
            klimatförändringarna. I det perspektivet framstår minerallagen
            som föråldrad. Genom en ändring av minerallagen 2005 förstärktes
            enskilda sakägares ställning något i relation till exploatörerna,
            men det räcker inte.
          </p>
          <p xml:id="i-SmsoXXvsCS7X9rqBkYuZtX">
            Vi har utvecklat vår syn på frågan om prospektering och brytning
            i andra sammanhang. I denna motion berörs mer övergripande synpunkter
            på minerallagen samt frågan om förbud mot prospektering och utvinning
            av kol, fossilgas och olja.
          </p>
          <head xml:id="i-CH7L5wD58h11z89roJLRUu" type="h1">
            En modernisering av minerallagen
          </head>
          <p xml:id="i-Hb8umbpnyj76B254QJCGKd">
            Samspelet mellan miljöbalken och minerallagen är inte jämlikt.
            Minerallagen är idag den primära lag som styr hanteringen av och
            tillstånd för mineralexploatering. Det innebär att miljöhänsyn
            och mål om hushållning och kretslopp får vika för intresset att
            utvinna mineraler. Samtidigt tillåter minerallagen en med internationella
            mått väldigt generös exploatering av landets gemensamma ändliga
            tillgångar, till en liten kostnad för exploatören som får 99,8
            procent av värdet av de mineraler som tas upp medan stat och markägare
            får dela på resterande 0,2 procent. Den aktuella kommunen får
            0 procent. Den svenska staten ger dessutom genom Sveriges geologiska
            undersökning utförliga underlag för varje prospektör på ett sätt
            som saknar motstycke i något annat land. Andra intressen riskerar
            att komma i kläm. Lokalt viktiga näringar såsom turism, jordbruk
            och skogsbruk kan särskilt i kulturbygder skadas allvarligt av
            omfattande mineralutvinning. Samtidigt är exploateringen idag
            i hög grad mekaniserad och genererar därför få nya arbetstillfällen
            lokalt.
          </p>
          <p xml:id="i-7ZmVtksJ9gQrJa3MTM8dpJ">
            Minerallagens nuvarande utformning och tillämpning ger missvisande
            signaler till exploatörer. Tillstånd beviljas för prospektering
            i områden där utvinning rimligen inte kommer att tillåtas på grund
            av natur- och kulturhänsyn. Exempel finns från naturområden som
            Laponia i norr till kulturområden som Österlen i söder.
          </p>
          <p xml:id="i-3rsStFdMqMooi4NmHNTZn6">
            Minerallagens negativa demokratiska konsekvenser exemplifieras
            väl i flera kommuner runtom i landet där prospektering efter uran
            tillåtits och i några skånska kommuner där prospektering för fossilgasutvinning
            pågår. Trots kompakt motstånd mot prospektering och provborrningar
            från såväl markägare och ortsbor som kommunpolitiker över partigränserna
            har prospekteringen och borrningarna inte kunnat stoppas annat
            än i undantagsfall där företag lagt sina planer på is till följd
            av lokalt motstånd. Ett stort antal överklaganden till allt högre
            instanser har kunnat avslås p.g.a. minerallagens formulering,
            där t.ex. inte ens grannar juridiskt räknas som berörda sakägare.
          </p>
          <p xml:id="i-Xb6BZgLirRSfoemPK3e3B2">
            Utvecklingen inom EU:s råvaruinitiativ kan ytterligare rubba
            balansen mellan utvinningsintresset och andra intressen. Det ökar
            behovet av tydliga, kompenserande nationella regler för att hävda
            i första hand miljöintresset.
          </p>
          <p xml:id="i-9wELetxAVMUvHWDJreEmzP">
            Mot denna bakgrund är det angeläget med en modernisering av minerallagen
            i syfte att i första hand stärka miljöhänsyn, mål om hushållning
            samt kretslopp. Vi anser att detta bör utredas. Exempel på frågor
            som varit uppe i debatten och som utredningen bör behandla är
          </p>
          <list xml:id="i-8Fz2xjr11h7DBajAipJSdw" style="ol">
            <item xml:id="i-3iLJYHUPnNt5otZnWBLZs2">
              om minerallagen kan inordnas i miljöbalken och underställas miljöbalkens
              generella hänsyn om hushållning och dess portalstadgande om hållbar
              utveckling, vilket inkluderar idén om mer slutna kretslopp
            </item>
            <item xml:id="i-CRcF92DDX3pcFNVkzJfxZz">
              om ett förbud mot prospektering i samtliga kategorier av natur-
              och kulturskyddade områden kan införas
            </item>
            <item xml:id="i-YXSswjBRWGDhEnJztgwDsa">
              om det finns behov av att samtliga former av prospektering och
              utvinning föregås av en miljökonsekvensbeskrivning och tillstånd
              enligt miljöbalken
            </item>
            <item xml:id="i-HDPQhEdAosbyGauhi5YLNG">
              om de ekonomiska villkoren vid brytning av mineraler i Sverige
              bättre kan spegla att mineraltillgångarna är en gemensam ändlig
              resurs
            </item>
            <item xml:id="i-4mPstHCNc9PG5L8RcZ1WKw">
              om det ska ställas hårdare krav på tillståndsmyndigheten att
              utreda prospektörens lämplighet för att uppfylla dagens krav på
              redlighet
            </item>
            <item xml:id="i-5Lp4iDBvYq9yr8JunVje5y">
              om tillstånd för prospektering och utvinning bör sökas hos länsstyrelsen,
              vilket skulle innebära att länsstyrelsen görs till tillsynsmyndighet
              medan Bergstaten blir remissinstans
            </item>
            <item xml:id="i-2jEZDqRYzjpJXVDAj3T4CU">
              om berörda kommuner bör få vetorätt mot all form av prospektering
              och utvinning
            </item>
            <item xml:id="i-MGcTGbLCwgYw4aZXeACbAx">
              om berörda markägare bör få vetorätt mot all form av prospektering
              och utvinning
            </item>
            <item xml:id="i-41LCcd5AGyaJyNCeRzDnYv">
              om sakägarbegreppet bör utvidgas till att vara det samma som
              miljöbalkens.
            </item>
          </list>
          <head xml:id="i-CQbzRYUJnZKehWwAzjhtZJ" type="h1">
            Klimatanpassning av minerallagen
          </head>
          <p xml:id="i-4pLR6QSB2JUnMKm19dLQfp">
            Behovet av att minska utsläppen av växthusgaser för att motverka
            klimatförändringen är av global vikt och utgör även ett nationellt
            svenskt miljömål. Därför är det inte längre försvarbart att Sverige
            skulle tillåta utvinning av kol, fossilgas och olja. Trots det
            pågår jakt efter fossilgas på två platser i Sverige: dels i Skåne
            av oljebolaget Shell, dels i Östergötland av Gripen gas. Den 5
            oktober 2010 rapporterade TT och flera skånska dagstidningar att
            Shell förbereder en storskalig utvinning av fossilgas för en period
            av 10 till 20 år.
          </p>
          <p xml:id="i-9SiUDVZQpRHvsRG6DYcg3U">
            En nyutvinning av fossila bränslen i Sverige riskerar att fördröja,
            snarare än att vara en brygga till, övergången till förnybara
            bränslen. Detta framhävs i Naturvårdsverkets rapport Utbyggd naturgas
            i Sverige: Hinder för inhemska energislag och klimatmålen? (2007,
            rapport 5701) och bekräftas även av rapporten The Shale Gas Revolution:
            Hype and Reality (2010) från brittiska Chatham House (The Royal
            Institute of International Affairs) 1 som har studerat hur utvinningen
            av fossil skiffergas i USA har trängt undan satsningar på förnybara
            alternativ.
          </p>
          <p xml:id="i-ChxPaqdTM2N48KSnkQ6DtR">
            Sverige har mycket goda förutsättningar att utveckla och använda
            förnybar energi; en utvinning av fossilgas eller andra fossila
            energiråvaror skulle vara mycket hämmande för den pågående utbyggnaden
            av förnybar energi. Det pågående fossilgasprojektet i Skåne är
            ett exempel på detta. En gasutvinning ur alunskiffern i Skåne
            är dessutom endast genomförbar med en utvinningsmetod kallad hydraulic
            fracturing , vilken i USA har visat sig ha oförutsedda och negativa
            konsekvenser för grundvattenkvaliteten.
          </p>
          <p xml:id="i-MBs8d16x5o2szAac4HfynG">
            Utvinning av fossila energiråvaror är idag en i högsta grad moralisk
            fråga. Med tanke på det oerhört allvarliga hot som klimatförändringarna
            innebär vore det ytterst omoraliskt att godkänna utvinning av
            fossila energiråvaror i Sverige som ytterligare spär på den globala
            uppvärmningen. Det visar också på en stor politisk kluvenhet att
            genom klimatpolitiken agera för minskade utsläpp av växthusgaser
            och samtidigt godkänna utvinning av de ämnen som mest bidrar till
            dessa utsläpp. För att Sverige ska ha en konsekvent linje i klimatfrågan
            bör minerallagen därför ändras så att ett tydligt förbud mot såväl
            prospektering som utvinning av kol, olja och naturgas skrivs in.
            På så sätt visar Sverige att vi sätter kampen mot klimatförändringarna
            före kortsiktiga ekonomiska nationella intressen. Regeringen bör
            även verka internationellt för att få andra länder att införa
            restriktioner mot utvinning av fossila bränslen inom sina territorier.
          </p>
          <p xml:id="i-TLeMrfD7jwxjrohJdokK4z">
            Vi anser därför att det behövs en ändring av minerallagen (1991:45)
            som tydligt förbjuder utvinning av kol, fossilgas och olja samt
            prospektering efter sådana fyndigheter i Sverige.
          </p>
        </div>
        <div xml:id="i-TypsjVxxKzPiLQTkHWFDMy" type="signatureBlock">
          <list xml:id="i-L5RqwMM8L6TXPibJxvu6GJ">
            <item xml:id="i-T6nZg2D4wXrUKq7QanZ4LR" who="i-9CH1KbWwyrj8DRqAQB3Fza" type="signature">
              Gustav Fridolin (MP)
            </item>
            <item xml:id="i-FEcn34q3VYu9pFmDib6k3j" who="i-ST3KmJ7dwych9bUEkWZEu6" type="signature">
              Åsa Romson (MP)
            </item>
            <item xml:id="i-JpFobiRBE4VqwMNz3pngS1" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-3AMrtkAxQaLBjhWsrmpn5Q" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
