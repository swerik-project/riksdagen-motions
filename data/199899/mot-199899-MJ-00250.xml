<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0250/mot_199899_MJ_0250-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            MJ250
          </p>
          <p>
            Motion till riksdagen 1998/99:MJ250
          </p>
          <p>
            av Lisbeth Staaf-Igelström och Marina Pettersson (s) Utveckling
            av ekologiskt lantbruk
          </p>
          <p>
            Mot. 1998/99 MJ250-253
          </p>
          <p>
            Dagens ekologiska lantbruk har utvecklats under de senaste decennierna
            av ett fåtal pionjärer bland lantbrukare, trädgårdsodlare och
            forskare. Det har funnits vissa resurser i form av forskningsanslag
            vid bl.a. Skogs- och Jordbrukets Forskningsråd (SJFR) och några
            privata stiftelser samt utvecklingsmedel som har ställts till
            förfogande av regionala myndigheter. Under de senaste åren har
            svenska staten avsatt 15 miljoner kronor till ekologiskt lantbruk
            via Jordbruksverkets (SJV) program för Försöks- och utvecklingsmedel
            avseende miljöförbättrande åtgärder i jordbruket. Under 1997 och
            1998 har 13 miljoner kronor fördelats till tillämpade FoU-projekt
            och resterande 2 miljoner kronor har avsatts till marknadsfrämjande
            åtgärder. Ytterligare medel har satsats via SJFR på en forskarskola
            och ett forskningsprogram för att stödja utvecklingen inom ekologiskt
            jord- och trädgårdsbruk. Dessa medel används främst till projekt
            med karaktär av grundforskning. För närvarande finns det relativt
            god tillgång på medel för utbildning och rådgivning inom ramen
            för EU:s miljöstödsprogram. De rådgivare som arbetar med frågorna
            har dock ett mycket bristfälligt kunskapsunderlag i form av forsknings-
            och försöksresultat. När det gäller frånvaron av tekniskt utvecklingsarbete
            är det mycket kännbart för lantbrukarna. De är ännu en alldeles
            för liten grupp för att de stora företagen skall intressera sig
            för de specifika frågor som berör ekologiskt lantbruk. I den målsättning
            om att nå 10 26 ekologiskt lantbruk till år 2000, som Sveriges
            riksdag har antagit, anges inga tydliga kvalitativa mål. För att
            kunna uppnå 10 26 ekologisk produktion något år in på 2000-talet
            mätt som volym högkvalitativa livsmedel fordras ytterligare utvecklingsinsatser.
            Arbetet med tekniskt utvecklingsarbete, fältforskning och grundforskning
            behöver intensifieras. Det finns dessutom behov av marknadsfrämjande
            arbete eftersom volymerna fortfarande är så små att de inte kan
            generera tillräckligt med medel för särskilda marknadsföringsinsatser.
            Det är intressant att jämföra med situationen i Danmark där statligt
            stöd för marknadsfrämjande åtgärder har varit betydande. Stödet
            har medfört att produkterna har fått flerdubbelt större marknadsandelar,
            t.ex ekologisk mjölk, jämfört med Sverige. Förädlingsindustrin
            och handeln efterfrågar större mängder ekologiska råvaror och
            produkter än vad som finns tillgängliga. För närvarande bromsas
            utvecklingen av bristen på kunskap och de stora kostnader som
            är
          </p>
          <pb facs="riksdagen-motions-pdf/data/199899/mot_199899_MJ_0250/mot_199899_MJ_0250-0002.pdf"/>
          <p>
            förknippade med transporter och förädling av förhållandevis små
            volymer. Målsättningen är att tioprocentsmålet skall avse såväl
            ekologiskt odlad areal som volymen högkvalitativa ekologiska produkter.
            Volymmålet skall kunna nås år 2002 med hjälp av ett utvidgat utvecklingsprogram
            för ekologiskt lantbruk. Syftet med ett utvidgat utvecklingsprogram
            är att det ekologiska lantbruket skall få en bättre kunskapsbas
            och teknisk utvecklingsnivå. Detta är mycket viktigt för att kunna
            leva upp till kraven på hög status beträffande resurshushållning,
            bidrag till biologisk mångfald och hög livsmedelskvalitet. Det
            ekologiska lantbruket skall utvecklas till en viktig föregångare
            för ett miljömässigt väl anpassat produktionssystem. De positiva
            sysselsättnings- effekterna inom primärproduktion och förädling
            är också en betydelsefull faktor för utvecklingen i regioner med
            svag arbetsmarknad. De pågående forskningsprogram vid SJFR och
            SJV som fokuserar intresset på ekologiskt lantbruk behöver förstärkas
            med ekonomiska resurser. En helhetssyn och integrering av olika
            ämnesområden som exempelvis djurhållning och foderproduktion är
            ytterst angeläget. Under ledning av det nybildade Centrum för
            Uthålligt Lantbruk (=ekologiskt lantbruk) vid Sveriges lantbruksuniversitet
            utarbetas för närvarande en samlad bild över de mest angelägna
            forskningsområdena. Vidare är det av största vikt att de resurser
            som finns på landets försöks- gårdar tas till vara. De erfarenheter,
            miljödata och produktionsuppgifter som kan samlas upp behöver
            dokumenteras systematiskt. Bättre tekniska lösningar för bekämpning
            av ogräs och spridning av organiska gödselmedel är exempel på
            frågor som behöver lösas. Nya system för djurhållning med god
            djurmiljö och samtidigt godtagbar produktion behöver provas i
            praktiken. Det nätverk av försöksgårdar som arbetar med ekologiskt
            lantbruk behöver stöd för att kunna anpassa nya forskningsrön
            till praktiken och samtidigt fungera som demonstrationsgårdar
            för visning och utbildning. Det finns drygt 10 försöksgårdar idag,
            inklusive Ekhaga försöksgård vid SLU. Värdet av försöksgårdarna
            som demonstrationsanläggningar höjs markant om erfarenheter från
            längre perioder kan dokumenteras på ett bra sätt. Under en period
            av 2-3 år finns det även ett stort behov av marknads- information
            om ekologiska livsmedel. Marknadsaktörerna är idag inte tillräckligt
            insatta i den ekologiska produktionens villkor. Därför behövs
            det utbildningsinsatser för den personal som skall hantera såväl
            produkterna som informationen till konsumenterna om vad ekologisk
            produktion enligt KRAV står för. Det marknadsfrämjande arbete
            som krävs för att nå de volymer som möjliggör en mer självfinansierad
            marknadsföring behöver sannolikt pågå under 2 till 3 år.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om ökad satsning på forskning,
          </p>
          <p>
            Mot. 1998/99MJ250
          </p>
          <pb facs="riksdagen-motions-pdf/data/199899/mot_199899_MJ_0250/mot_199899_MJ_0250-0003.pdf"/>
          <p>
            Mot. 3 Zz att riksdagen som sin mening ger 1998/99MJ250 regeringen
            till känna vad i motionen anförts om marknadsfrämjande arbete,
            3. — att riksdagen som sin mening ger regeringen till känna vad
            i motionen anförts om försöksgårdar.
          </p>
          <p>
            Stockholm den 28 oktober 1998
          </p>
          <p>
            Lisbeth Staaf-Igelström (s) Marina Pettersson (s)
          </p>
        </div>
      </div>
    </body>
  </text>
</TEI>
