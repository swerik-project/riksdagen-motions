<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__68/mot_1932__fk__68-001.pdf"/>
      <fw xml:id="i-G5zZ73hPGsiVPaqWFK7irf">
        Motioner i Första kammaren, Nr 68. 1
      </fw>
      <div type="motHeader" xml:id="i-BQJu1ZMitJAAPonHDnhZjs">
        <div type="motTitle" xml:id="i-HaB3LTiznogkT4MGj8vknD"/>
        <div type="motSubmissionInfo" xml:id="i-EKm8vGkZBhfiuUmyK1CCTR"/>
      </div>
      <div type="motBody" xml:id="i-W7wTkKU8RoddZWNVPiknLm">
        <div xml:id="i-JSVtnLVhwTihbeSuqKrpAM">
          <p xml:id="i-DeHTJADrUZNXaEHoqCirPe">
            Nr 68.
          </p>
          <p xml:id="i-QxKTvX4rPKqrnqBgubgknA">
            Av herrar Linders och Bärg, angående statsbidrag till uppförande
            m. m. av hem för kroniskt sjuka.
          </p>
          <p xml:id="i-59fsoopfn8nP6sciLx2Czd">
            I statsverkspropositionen, femte huvudtiteln, anmäler socialministern,
            att han ansett, att för bidrag till uppförande m. m. av hem för
            kroniskt sjuka icke bör äskas något statsanslag för budgetåret
            1932/1983. Företagna ut- redningar giva emellertid vid handen,
            att för utbetalande av statsbidrag till redan beslutade eller
            planerade anstalter för dylika sjuka ett statsanslag för nästa
            budgetår om cirka 500,000 kronor är behövligt. Enligt social-
            ministerns mening nödvändiggöra statsfinansiella skäl nu ett kortare
            uppe- håll med beviljande av ytterligare anslag för här avsedda
            ändamål. Ett dylikt uppehåll vore visserligen ur sjukvårdssynpunkt
            beklagligt, men å andra sidan vore behovet av nya anstalter numera
            flerstädes icke så trängande. Det kunde vidare förväntas, att
            uppehållet i viss mån komme att bliva till fördel för ifrågavarande
            vårdforms rationella utveckling och organisation i enlighet med
            vissa av statens sjukvårdskommitté uppdragna riktlinjer. Enligt
            vår mening torde de sålunda åberopade skälen för ett uppehåll
            i byggnadsverksamheten för den kroniska sjukvården knappast få
            anses bärande. Det är visserligen sant, att den statsfinansiella
            situationen är allvarlig och gör besparingar i olika avseenden
            både lämpliga och nödvändiga. Dessa besparingar eller inskränkningar
            böra emellertid icke drabba det allmännas byggnadsverksamhet,
            enär det då kan befaras, att den stora arbetslöshet, som för närvarande
            råder, skall bliva ytterligare förvärrad. Det kan knappast anses
            som god politik att, medan statsanslag om flera miljoner kronor
            begäres för anordnande av reservarbeten för arbetslösa, staten
            samtidigt drar in ett byggnadsanslag om några hundratusen kronor
            till landsting och kommuner och därmed minskar arbetstillfällen
            och omöjliggör utförande av redan be- slutade eller planerade
            arbeten. I tider sådana som de nuvarande bör staten fastmera på
            allt sätt understödja de kommunala organen, så att dessa i all-
            mänhet kunna upprätthålla sin byggnadsverksamhet i åtminstone
            normal omfattning. Ur sjukvårdssynpunkt måste det också anses
            såsom synnerligen angeläget, att platsanskaffningen för de kroniskt
            sjuka ej avstannar. Vården av denna kategori av sjuka, vilken
            länge varit försummad, har först under de senare åren, efter tillkomsten
            av de statliga byggnads- och driftsbidragen, under- Bihang till
            riksdagens protokoll 1932. 3 saml. 20 häft. (Nr 68—72.) 1
          </p>
          <pb facs="riksdagen-motions-pdf/data/1932/mot_1932__fk__68/mot_1932__fk__68-002.pdf"/>
          <fw xml:id="i-9zd9MasxWFothqLCz1fYnU">
            2 Motioner i Första kammaren, Nr 68.
          </fw>
          <p xml:id="i-6XrKPQZHP5iHoSo1woGpv4">
            gått någon kraftigare utveckling. På sina håll i landet torde
            också för när- varande erforderligt platsantal för dessa sjuka
            finnas tillgängligt. I andra delar däremot återstår ännu mycket
            att göra i förevarande avseende. Det måste under sådana förhållanden
            kännas både hårt ock orättvist för sjuka i sistnämnda delar av
            landet att nu för obestämd tid framåt på grund av det statliga
            byggnadsbidragets indragande se sig berövade möjligheten att erhålla
            lämplig vård. Att ett uppehåll med byggnadsverksamheten för den
            kroniska sjukvården skulle, såsom departementschefen framhåller,
            vara till fördel för organisa- tionen av sagda vårdform, i det
            att en uppdelning av vården mellan lands- tingen och primärkommunerna
            i enlighet med vissa av Statens sjukvårds- kommitté angivna och
            i fjolårets statsverksproposition omnämnda riktlinjer då skulle
            komma till stånd, kunna vi icke inse. Snarare är enligt vår mening
            motsatsen att vänta. Sjukvårdskommittén anser sig ur såväl sjuk-
            vårds- som ekonomisk synpunkt böra giva företräde åt landstingsanstalterna.
            Landstingen hava också med stort intresse gripit sig an med denna
            vård- uppgift. Om detta intresse vittnar bland annat, att, enligt
            uppgift i årets statsverksproposition, landstingen vid fjolårets
            möten beslutat inrätta an- stalter för kroniskt sjuka, vartill
            statligt byggnadsbidrag om sammanlagt 100,000 kronor beräknats
            skola erhållas. Gå landstingen nu förlustiga detta statsbidrag,
            är det fara värt, att de förlora sitt intresse för denna vårdform,
            så mycket mer som i cirkulärskrivelse från finansdepartementet
            framhållits att viss återhållsamhet med upptagande av lån för
            byggnadsändamål måste iakttagas. Under sådana förhållanden kan
            det med skäl befaras, att resul- tatet av uppskovspolitiken blir
            det motsatta mot vad Statens sjukvårds- kommitté förordat och
            vi för vår del anse lyckligast. Vi hålla sålunda före, att jämväl
            för nästa budgetår erforderligt stats- anslag bör upptagas till
            bidrag till inrättande av hem för kroniskt sjuka. I detta sammanhang
            vilja vi beröra ett annat spörsmål med avseende å de statliga
            byggnadsbidragen till den kroniska sjukvården. Enligt kungl. kungörelsen
            den 27 juni 1927 angående statsbidrag till uppförande och in-
            rättande av hem för kroniskt sjuka äro från statsbidrag uteslutna
            »dels anstalt, som av den, vilken använder eller ämnar använda
            densamma så- som hem för kroniskt sjuka, vid ingången av år 1927
            brukades för sjuk- vård, även om sjukvården helt eller delvis
            avsåg vård av andra än kroniskt sjuka, dels ock anstalt, vars
            uppförande eller inrättande för ifrågavarande ändamål av den,
            som söker statsbidrag, påbörjats före ingången av år 1927 eller
            som av sökanden för samma ändamål förvärvats före nämnda tid-
            punkt.» Undantagandet av vissa för sjukvård överhuvud förut använda
            anstalter från rätten till statsbidrag till inrättandet motiverades
            av departe- mentschefen i proposition nr 112 till 1927 års riksdag
            därmed, att, om ej detta undantag gjordes, möjlighet öppnades
            till kringgående av retroaktivi- tetsregeln. Sedermera har emellertid
            1929 års riksdag efter motioner i ärendet medgivit, att statsbidrag
            med hälften av det belopp, som skulle
          </p>
          <pb facs="riksdagen-motions-pdf/data/1932/mot_1932__fk__68/mot_1932__fk__68-003.pdf"/>
          <fw xml:id="i-9ceY4Vmv7DJHud4zUWCSXe">
            Motioner i Första kammaren, Nr 68. 3
          </fw>
          <p xml:id="i-7JRHhrsNqeMrTaCghQj6eY">
            hava utgått enligt gällande kungörelse, skulle få utbetalas till
            vissa närmare angivna av landstingen före år 1927 inrättade hem
            för kroniskt sjuka. Då sålunda retroaktivitetsregeln vad angår
            ifrågavarande landstingshem redan brutits, synes man enligt vår
            mening nu böra taga steget fullt ut och icke från rätten till
            statsbidrag undantaga de landstingen eller städer utanför landsting
            tillhöriga anstalter för kroniskt sjuka, som före 1927 an- vänts
            för sjukvård över huvud. Såsom garanti mot kringgående av retro-
            aktivitetsregeln är denna begränsning tydligen nu icke längre
            erforderlig och har ur denna synpunkt intet att betyda. Däremot
            synes oss sagda be- gränsning ägnad att öka det allmännas och
            icke minst statens kostnader för den kroniska sjukvården, i det
            att den hindrar att för annat ändamål obehövliga eller utmönstrade
            sjukvårdsanstalter apteras till hem för kroniskt sjuka. För landstingen
            och landstingsstäderna, som ju driva en omfattande sjuk- vårdande
            verksamhet, är det av stor betydelse, att sjukhus och anstalter,
            som av en eller annan orsak icke längre äro behövliga för visst
            sjukvårds- ändamål, kunna användas för andra sjukvårdsgrenar,
            där behov av vård- platser förefinnes. Då brist på vårdplatser
            rått och alltjämt råder för de kroniskt sjuka, är det huvudsakligen
            för detta sjukvårdsändamål, som över- flödiga sjukvårdslokaler
            plägat komma till användning. Det säger sig självt, att det måste
            bliva avsevärt billigare att obetydligt omändra en redan för sjukvård
            använd byggnad till vårdhem för kroniskt sjuka än att bygga ett
            nytt sådant. Den berörda bestämmelsen stimulerar ej landstingen
            att på dylikt sätt använda överflödiga sjukvårdslokaler utan verkar
            snarare därhän, att nya byggnader med betydande kostnader för
            det allmänna komma att uppföras. Detta måste givetvis anses vara
            ur nationalekonomisk synpunkt oriktigt, och synnerligast i dessa
            tider, då största sparsamhet är av nöden, hör man se till att
            bästa möjliga resultat vinnes med minsta möjliga kost- nader.
            Genom slopande för landstingens och landstingsstädernas vidkom-
            mande av begränsningen, att statsbidrag ej får utgå till inrättande
            av an- stalt för kroniskt sjuka i byggnad, som vid 1927 års ingång
            användes för sjukvård över huvud, befordras enligt vår mening
            en rationell sparsamhet och underlättas lösningen av ett brännande
            vårdproblem. För skapande av garanti mot missbruk kunde därvid
            lämpligen föreskrivas, att medicinal. styrelsen skall förklara
            dylik byggnad icke längre behövlig för sitt ursprung- liga ändamål
            och att styrelsen samtycker till byggnadens aptering till hem
            för kroniskt sjuka. Under åberopande av vad ovan anförts få vi
            härmed hemställa, att riks- dagen ville
          </p>
          <p xml:id="i-G57mSrUDZftcnuNhSenAM7">
            dels för budgetåret 1932/1933 anvisa ett extra reserva- tionsanslag
            om 500,000 kronor till bidrag till uppförande m. m. av hem för
            kroniskt sjuka,
          </p>
          <pb facs="riksdagen-motions-pdf/data/1932/mot_1932__fk__68/mot_1932__fk__68-004.pdf"/>
          <fw xml:id="i-7qJJ1XrcwyBizLxTt7BNj5">
            4 Motioner i Första kammaren, Nr 68.
          </fw>
          <p xml:id="i-NreX6PMQW4C6U58iNyugps">
            dels besluta, att undantagandet av vissa för sjukvård över huvud
            förut använda anstalter från rätten till statsbidrag till uppförande
            m. m. av hem för kroniskt sjuka icke måtte gälla i fråga om tillförne
            av landsting eller stad utanför landsting använda sjukvårdsanstalter,
            som med medicinalstyrelsens tillstånd apterats till hem för dylika
            sjuka.
          </p>
          <p xml:id="i-Fyzq1UHC7qJZGNdmRWSNLT">
            Stockholm den 20 januari 1932.
          </p>
          <p xml:id="i-4DAPkw2SwduBu7pCB4j3sp">
            Sven Linders. Å. J. Bärg.
          </p>
        </div>
      </div>
    </body>
  </text>
</TEI>
