<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00338">
  <teiHeader>
    <fileDesc>
      <titleStmt>
        <title>Motköp vid vapenexport</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motköp vid vapenexport</title>
          <idno type="rdwebb">H002U338</idno>
          <rs type="number">U338</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U338/text</ref>
          <ref type="dokument_url_html">http://data.riksdagen.se/dokument/H002U338</ref>
          <ref type="dokumentstatus_url_xml">http://data.riksdagen.se/dokumentstatus/H002U338</ref>
          <ref type="doc">http://data.riksdagen.se/fil/6438F65F-F1EB-4F67-9837-A5944D81ED0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6Y3EsNsy4K2KbWTihSiCmF" type="signed"/>
        <correspContext corresp="i-6Y3EsNsy4K2KbWTihSiCmF">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-XMkqQeGNH6E7DvQLRJFzKM" type="numbering">
          <date when="2012-10-09"/>
        </correspAction>
        <correspAction xml:id="i-RUQFUKQ6TA3T4kvJ7zvVYe" type="submission">
          <date when="2012-10-05"/>
        </correspAction>
        <correspAction xml:id="i-XidqJvPSyqrrovrEYjHFgr" type="transfer">
          <date when="2012-10-05"/>
        </correspAction>
        <correspAction xml:id="i-F65YiMdnjvMmPu8wf57cZV" type="assigned"/>
        <correspContext corresp="i-F65YiMdnjvMmPu8wf57cZV">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C1QJhof3jrsWCNxVidYCft" type="motHeader"/>
      <div xml:id="i-PmjdJK9ex5CjsMj9nErGFb" type="motBody">
        <div xml:id="i-A9tdqHxiUaoHPoMRds2SpY" type="motSummary">
          <head xml:id="i-5u3ensBffkAVycBShkikvQ">
            Sammanfattning
          </head>
          <p xml:id="i-26kgZyE2Qi5XLq3mkgmdRr">
            För att få internationella vapenaffärer i hamn använder ofta
            vapenindustrin sig av omfattande motköpsaffärer; så kallade offsetaffärer.
            Offsetaffärer tillämpas företrädesvis när det gäller just krigsmateriel
            och när summan överstiger 100 miljoner kronor. Inte sällan ingår
            i sådana affärer också att delar av produktionen förläggs till
            köparlandet, för att de vill göra ett tekniksprång och dra nytta
            av den tekniska kompetensen. Inte sällan lovar säljaren att investera
            och importera varor till ett flera gånger högre värde än den ursprungliga
            vapenaffären.
          </p>
          <p xml:id="i-T4Hi3tHYQqMDG1gyHkq9g3">
            Det råder idag stor enighet om att motköpsaffärer eller så kallade
            offset generellt är något dåligt eftersom de anses strida mot
            frihandelns principer. De hindrar den fria konkurrensen, de omgärdas
            av nästintill obefintlig transparens och öppnar för korruption.
            World Trade Organization (WTO) har av dessa skäl i princip förbjudit
            offsetaffärer. Men eftersom överskottet på vapen är så stort i
            världen har man beslutat om att göra undantag för just krigsmateriel.
          </p>
          <p xml:id="i-5mR8p4pnKS1pcwiensKtZ8">
            Miljöpartiet de gröna menar att den svenska regeringen måste
            agera och aktivt ta avstånd från vapenindustrins användande av
            motköps-offsetaffärer. Ser man problem när svenska staten köper
            in, så borde man även se liknande problem vid export. Det borde
            dessutom vara svårt, om inte omöjligt, att tillåta vapenindustrins
            motköps-eller offsetaffärer då de är oförenliga med den Politik
            för Global Utveckling (PGU) som riksdagen 2003 enhälligt ställde
            sig bakom och som syftar till att alla politikområden ska främja
            fattigdomsbekämpning, demokrati och mänskliga rättigheter. Vår
            handelspolitik, inklusive regelverket som omgärdar vapenexporten,
            ska således inte motverka de insatser som görs inom ramen för
            Sveriges utvecklingssamarbete. Marknaden kan i det här avseendet
            inte tillåtas reglera sig själv utan det krävs lagstiftning på
            nationell liksom internationell nivå. Sverige bör avstå från användande
            av motköps- eller offsetaffärer vid import såväl som export. Sverige
            bör även driva denna fråga på EU-nivå samt på internationell nivå,
            till exempel i WTO.
          </p>
        </div>
        <div xml:id="i-YpHi5HYcPqRL1hMG3v5XY" type="motProposal" subtype="förslag">
          <head xml:id="i-NTppPGCCsifLjmLhZ1H3of">
            Förslag till riksdagsbeslut
          </head>
          <list xml:id="i-RiZ4uUrcw2WcZEnRRF2nRG" style="ol">
            <item xml:id="i-W1Mf41nSzK6b9iNqNbWVB2">
              Riksdagen tillkännager för regeringen som sin mening vad som
              anförs i motionen om motköps- eller s.k. offsetaffärer vid export
              och import av krigsmateriel.
            </item>
            <item xml:id="i-L2WCmwtyReSBhb3tskcdJs">
              Riksdagen tillkännager för regeringen som sin mening vad som
              anförs i motionen om att transparens måste råda vid all vapenexport
              där offsetaffärer används.
            </item>
            <item xml:id="i-8gLgco7rs3KU4m3NdMuuoo">
              Riksdagen tillkännager för regeringen som sin mening vad som
              anförs i motionen om att införa förbud mot användandet av offsetaffärer
              vid export av vapensystem.
            </item>
            <item xml:id="i-5JwCQ7152WnPzzmDXETTBM">
              Riksdagen tillkännager för regeringen som sin mening vad som
              anförs i motionen om att regeringen i alla internationella sammanhang
              ska driva frågan om avskaffande av undantag i WTO som tillåter
              offsetaffärer vid vapenaffärer.
            </item>
            <item xml:id="i-BZuDmmCAS4a49JfDJMJKo3">
              Riksdagen tillkännager för regeringen som sin mening vad som
              anförs i motionen om att PGU ska vara vägledande även vid vapenexport.
            </item>
          </list>
        </div>
        <div xml:id="i-EBaWy2VbEPHdP4vCftTKrn" type="motContent">
          <head xml:id="i-C6V6kqXNjqYEnSZJRmZ3gZ" type="h1">
            Motköp eller offset
          </head>
          <p xml:id="i-WyEVJdpQHbGSebBnbguhyz">
            Enligt Exportrådet har motköp sitt ursprung i handeln mellan
            väst och de forna öststaterna. Då man saknade en konvertibel valuta
            betalades åtskillig import i stället med råvaror, exempelvis olja.
            För att slippa alla negativa planekonomiska associationer vänder
            sig branschen i dag mot termen motköp och föredrar i stället offset.
          </p>
          <p xml:id="i-GwC5xrgd2DeFtvG8anxzM4">
            Enligt statistik från Sipri såldes krigsmateriel 2007 för över
            US$ 51 miljarder, motsvarande cirka 335 miljarder kronor. Det
            är en uppskattad siffra eftersom den är beräknad på öppna källor.
            Då många vapenaffärer ofta omgärdas av sträng sekretess kan summan
            vara betydligt högre. Omfattande motköpsaffärer är ofta en förutsättning
            för många av dessa vapenaffärer.
          </p>
          <p xml:id="i-MuL3WK5DyhAX5APkbnq8yN">
            Lite förenklat handlar offsetaffärer oftast om direkt och indirekt
            offset. Det förstnämnda handlar om ett sidoavtal som direkt berör
            huvudprodukten som säljs och köps. Det kan vara militär utrustning,
            system och tjänster. Inte sällan erbjuds delar av tillverkningen
            flytta till det köpande landet, eller att vapensystem sätts ihop
            på plats i köparlandet. Detta sker ofta under en begränsad tid.
          </p>
          <p xml:id="i-U2Qws7LqTcXCFTmw9PYhNT">
            Indirekt offset kan beskrivas som sidoavtal som inte är direkt
            relaterad till den produkt som säljs och köps. Det kan vara alla
            typer av produkter, ofta av civil karaktär. Det kan handla om
            råvaror, jordbruksvaror eller andra produkter.
          </p>
          <head xml:id="i-DxsfWN9g4JgQpCW2i7NRvk" type="h1">
            Offsetaffärer
          </head>
          <p xml:id="i-6y1EZ3oQrDLra4i3yDUBZk">
            Offsetaffärer tillämpas företrädesvis när det gäller just krigsmateriel
            och när summan överstiger 100 miljoner kronor. Inte sällan ingår
            i sådana affärer också att delar av produktionen förläggs till
            köparlandet, för att man där vill göra ett tekniksprång och dra
            nytta av den tekniska kompetensen. Inte sällan lovar säljaren
            att investera och importera varor till ett värde flera gånger
            värdet på den ursprungliga vapenaffären.
          </p>
          <p xml:id="i-CVkGCLVpzxS3L7r2ozedDd">
            Det råder idag stor enighet om att offsetaffärer, eller så kallade
            kompensationsköp, generellt är något dåligt vid försvarsupphandlingar
            eftersom de anses strida mot frihandelns principer. De hindrar
            den fria konkurrensen, de omgärdas av nästintill obefintlig transparens
            och öppnar för korruption. World Trade Organization (WTO) har
            av dessa skäl i princip förbjudit offsetaffärer. Men eftersom
            överskottet på vapen är så stort i världen har man beslutat om
            att göra undantag för just krigsmateriel.
          </p>
          <p xml:id="i-Hdtth1YhJK3nvrZ6UeZco3">
            De nuvarande svenska reglerna gällande offsetaffärer är från
            1999 och nya riktlinjer antogs 2002. EU håller på att samordna
            den europeiska vapenindustrin genom att försöka harmonisera reglerna
            kring vapenexporten. I oktober 2008 presenterade EU-kommissionen
            ett frivilligt och icke-bindande Code of Conduct för offsetaffärer,
            som skrevs under av alla EU-länder (med undantag för Rumänien
            och Danmark). Ytterst regleras offsetaffärer av Artikel 346 i
            EU:s Lissabonavtal. EU-kommissionen liksom den svenska regeringens
            principiella inställning till motköp är att det snedvrider konkurrensen.
            EU-kommission gör gällande att det är ett nödvändigt ont för att
            möta konkurrens från USA världens i särklass största exportör
            av vapensystem. När svenska staten köper krigsmateriel är policyn
            att inte kräva någon annan kompensation, som när Sverige för något
            år sedan beslutade att anskaffa amerikanska Blackhawkhelikoptrar
            för ett värde av 4,7 miljarder kronor. Regeringen ser dock gärna
            att samarbetsavtal inom vapenindustrin skapas mellan svenska och
            utländska försvarsindustrier, dels för att främja teknikutvecklingen,
            dels framför allt för att skapa arbetstillfällen (The Swedish
            Defence Industry Forecast Until 2015). Motköpsåtaganden vid vapenförsäljning
            däremot är något som industrin själv beslutar om. Regeringen har
            egentligen inga åsikter när exempelvis Saab väljer att erbjuda
            motköp när företaget marknadsför sina stridsflygplan utomlands.
          </p>
          <head xml:id="i-H4QRVmSVb5t2i9zZ8xLwma" type="h1">
            Konkurrensen snedvrids
          </head>
          <p xml:id="i-CELKBpo5W143iXcQtZqSsX">
            Ett vanligt förekommande argument till varför motköpsaffärer
            inte kan avskaffas är att USA, som är den största vapenexportören,
            använder sig av motköp. Då kan inte mindre exportländer gå före
            och avskaffa motköpsaffärer, sägs det. Vapenaffärer är inte vilken
            vara som helst, det visar WTO:s undantag för offsetaffärer tydligt.
            När vi ställer allt högre krav på transparens, resultat och sträng
            kamp mot korruption inom biståndet, varför har vi så svårt att
            ställa liknande krav på försvarsindustrin?
          </p>
          <p xml:id="i-Qj5KJxNXzSnFbREEsVxAPW">
            Idag är det så gott som helt omöjligt att sälja krigsmateriel
            på export utan att man förbinder sig att göra offsetaffärer i
            köpande land till minst 100 procent av kontraktets värde. Vapensystemen
            säljer inte sig själva, utan det behövs olika smörjmedel.
          </p>
          <p xml:id="i-EFcupbCve3pXCyZtaq1NEA">
            Som vi tidigare visade handlar det om krigsmateriel för enormt
            stora värden som varje år byter ägare. Ett stort antal länder
            använder sig av indirekt offset, dvs. att man godkänner en mängd
            andra produkter som motköp, inte enbart krigsmateriel. Hade det
            handlat om en affär gällande kylskåp och andra vitvaror hade det
            inte varit tillåtet, men vid vapenaffärer kan allehanda varor
            räknas in i vapenaffären.
          </p>
          <p xml:id="i-FUBLpUFrYuvLA3ffF5y7KV">
            EU-kommissionen och riksdagens försvarsutskott har tidigare påpekat
            att utöver att motköp innebär att konkurrensen snedvrids är risken
            också stor att det land som köper produkterna i själva verket
            är mer intresserat av själva motköpet i sig än av det materiel
            de köper.
          </p>
          <p xml:id="i-WYHF7kXgibMBbQDxpTjpZP">
            Ett talande exempel för detta är Saabs aggressiva marknadsföring
            av JAS Gripen i Sydafrika, Tjeckien, Ungern, Indien och Brasilien.
            Som en del av ansträngningarna att sälja stridsflygplanet använder
            Investorsfären hela sitt kontaktnät och inflytande och ser till
            att företag som Atlas Copco och Swedish Match bidrar till dessa
            offsetaffärer genom att till exempel flytta tillverkning. När
            Ungern skulle hyra fjorton JAS-plan av Sverige flyttade Electrolux
            sin dammsugarfabrik från Västervik till Ungern. Över 500 arbetstillfällen
            i Småland försvann.
          </p>
          <p xml:id="i-2voQjGiTtb6knhhUbeUppP">
            Utan Investors erbjudande av konstruktiva offsetaffärer hade
            flygplanet sannolikt haft ännu svårare att hitta utländska köpare.
          </p>
          <p xml:id="i-JDcLUH2QwYbAWpgvVVNZB4">
            I den aktuella JAS-affären med Schweiz vill svensk industri sälja
            JAS Gripen till ett värde av 22 miljarder kronor. Samtidigt måste
            det ske svenska motköp för samma summa. Företrädare för Schweiz
            regering framhöll exempelvis att JAS-planet kanske inte var det
            mest avancerade alternativet men att priset var bra.
          </p>
          <p xml:id="i-5r3NQR45Wws6PEG1bG67Cv">
            Sett ur politisk synvinkel är det lätt att förstå offsetaffärernas
            attraktionskraft för ett vapenköpande land. Skulle köpet ifrågasättas
            kan regeringen alltid peka på att köpet skedde mot frikostiga
            motköpsåtaganden och att det därför var en bra affär för landet.
          </p>
          <head xml:id="i-8irY5UYJAfoRmFJbtQP6n4" type="h1">
            Obefintlig transparens
          </head>
          <p xml:id="i-6ZbpmynhaRRN4G7erCWYsd">
            I USA redovisas motköpsaffärer årligen till USA:s kongress US
            Bureau of Industry and Security (BIS) redovisar varje år om de
            olika offsetaffärer som landet ingår. Impact of Offsets in Defense
            Trade: An Annual Report to Congress # 16 där delar av rapporten
            inte är offentlig, men redovisas i sin helhet för kongressen.
          </p>
          <p xml:id="i-BwVRJHZw5rq7VwA85mJuXA">
            I boken Mutor, makt och bistånd som granskar JAS-affären med
            Syd-afrika skriver författaren och journalisten Nils Resare att
            han är övertygad om att motköpen inte kommer i närheten av de
            utlovade 70 miljarder kronorna fyra gånger mer än det ursprungliga
            värdet av flygplansaffären. Problemet är att det inte finns någon
            officiell statistik att tillgå eftersom affärssekretess råder.
          </p>
          <p xml:id="i-WULiLHK1WHsAqN4F2rD7hW">
            Nils Resare säger i en intervju till Riksdag och Departement
            (Ökade krav att skrota motköp, den 12 december 2011) att den stora
            skandalen är att man tillät dessa motköp utan någon som helst
            insyn.
          </p>
          <p xml:id="i-KXwBXc6uy1v9KSAoxf7qyY">
            Bristen på information har resulterat i att alla ekobrottsundersökningar
            gällande misstanke om utbetalning av mutor till sydafrikanska
            beslutsfattare har lagts ner i brist på bevis.
          </p>
          <p xml:id="i-KonTCrk2rhjAowWc5q3qik">
            Självklart är de så att riksdagen måste informeras om industrin
            lever upp till sina åtaganden när motköpen har blivit en så viktig
            del av vapenexporten. Är dessutom exporten en drivande faktor
            bakom anskaffningen av ett vapensystem för svenskt bruk, ter det
            sig helt barockt att riksdagen inte skulle få möjlighet att granska
            om kontraktet åtföljts eller inte. Det är absolut nödvändigt att
            riksdagen skärper kraven på krigsindustrin och kräver en bättre
            redovisning för hur företagen lever upp till sina åtaganden. Detta
            vill vi ge regeringen tillkänna.
          </p>
          <head xml:id="i-FtbovPtDBJyGSnnfZMrbYm" type="h1">
            Ökad risk för korruption
          </head>
          <p xml:id="i-LmsAXqwW6NiyhdMFjjc8k2">
            Fredsforskare världen över menar att motköp, eller offsetaffärer,
            inte medför något positivt. Varken för säljare eller köparen.
            Motköpen överdrivs av mottagarländerna och används som argument
            för att driva igenom vapenaffärer.
          </p>
          <p xml:id="i-6nZLg6rFBgQDZfzhywzE1K">
            Det är ett problem att offsetaffärernas konstruktion gör att
            det finns ett stort utrymme för mutor. Dr Elisabeth Sköns, forskare
            vid Stockholms internationella fredsforskningsinstitut, Sipri,
            säger i en artikel i Östgöta Correspondenten (Forskare: Motköp
            innebär inget positivt, 2008-02-19): I Sydafrika blev det ett
            väldigt geschäft. Man räknade offsetpoäng som omräknades till
            pengar och började en handel med vanliga kontrakt.
          </p>
          <p xml:id="i-3PJAWdRRLUiReVFg7PAdvk">
            Enligt Transparency International, som under lång tid har granskat
            frågan om motköps- eller offsetaffärer, finns det tre områden
            där det råder risk för korruption som kommer ifrån offsets.
          </p>
          <p xml:id="i-RicPW7yYVwMtCRLLQcvr1J">
            1. Det finns en stor risk för inkorrekt påverkan vid köp av krigsmateriel.
          </p>
          <p xml:id="i-41AQbhCsijnR6ZECqB5wzn">
            2. Att otillbörlig påverkan sker som åsidosätter konkurrensen
            på ett icke-transparent sätt.
          </p>
          <p xml:id="i-2a5ePzDEH7MAUbPfmJYEo8">
            3. Att offsetaffärer används för att betala korrupta regeringsföreträdare
            i köparlandet.
          </p>
          <head xml:id="i-DkTsWPNd5wXGSKyZKtYYfH" type="h1">
            Politik för global utveckling
          </head>
          <p xml:id="i-8Jyjo3duAPe1BAgr9ePmhX">
            Utvecklingsfrågor och säkerhetsfrågor är tätt sammanvävda. Den
            överväldigande delen av världens vapen säljs från rika länder,
            medan de flesta väpnade konflikterna pågår i fattiga länder. Enligt
            FN utgör de militära rustningarna ett av de främsta hoten mot
            genomförandet av utvecklingsmålen.
          </p>
          <p xml:id="i-KiUr4yVA2B63BKkXKvrvUc">
            De senaste åren har frågan om svensk vapenexport uppmärksammats
            genom en rad kritiserade affärer. I svensk lag är vapenexport
            förbjuden, men det finns möjlighet till undantag. För att sälja
            vapen till ett annat land måste det finnas säkerhets- eller försvarspolitiska
            skäl och försäljningen får inte strida mot Sveriges utrikespolitik.
            Riktlinjerna säger att export till länder i krig, länder som grovt
            kränker mänskliga rättigheter eller länder som riskerar att göra
            detta inte ska tillåtas. Arbetsmarknadsskäl får således inte ligga
            till grund för vapenexport även om det framstår så i den svenska
            debatten på sistone.
          </p>
          <p xml:id="i-BQK8BfkqCp6V23ZwKZyFRy">
            Trots att vapenexport är förbjuden gör undantagen att den svenska
            vapenexporten ökar år efter år. Statistiken för år 2011 visar
            på ett nytt rekordår med en försäljning på 13,9 miljarder kronor.
            Sedan 2001 betyder det en ökning på över 350 procent. Sverige
            säljer mest vapen i världen, räknat per person. Sverige är en
            av världens tio största vapenexportörer. Sverige säljer i strid
            med regelverket också vapen till krigförande länder, till exempel
            USA. Svenska vapen har använts i bland annat Burma, Sri Lanka,
            Indonesien, Irak och Afghanistan (av bland annat USA). Under 2011
            gick över hälften av vapenexporten till icke-demokratiska länder.
            Miljöpartiet har särskilt uppmärksammat Sveriges nära militära
            samarbete med Saudiarabien.
          </p>
          <p xml:id="i-8VauA1HNg9Fuo1Dh1HaTgJ">
            Miljöpartiet vill åter uppmärksamma regeringen på att det är
            djupt problematiskt att sälja vapen till länder med en fattigdomsproblematik.
            Det gäller även medelinkomstländer där en stor del av världens
            fattigaste människor bor. Det är inte utan att det låter ihåligt
            när vi vet att Sverige ökar sin vapenexport till exempelvis Brasilien,
            Sydafrika, Thailand, Indien och Pakistan. Länder som brottas med
            enorma utvecklingsproblem. Trots stor fattigdomsproblematik är
            Pakistan ett av få länder i världen som lägger mer pengar på försvaret
            än på utbildning och hälsa tillsammans. Dessutom befinner sig
            Pakistan i en långvarig konflikt med Indien om gränsområdet Kashmir.
            Båda länderna är dessutom kärnvapenstater. Förutom att Sverige
            beväpnar Pakistan säljer vi även vapen till Indien. Sverige bidrar
            således aktivt till en upprustningsspiral i en av världens mest
            explosiva regioner.
          </p>
          <p xml:id="i-PPHSAK8fMdFNVRepRpPQ3k">
            Syftet med PGU är att skapa utveckling för dem som PGU kallar
            fattiga utvecklingsländer och värna om fattigas behov, demokrati
            och mänskliga rättigheter. Svenska vapen säljs till länder med
            stor fattigdom där vapenköpen direkt kan motverka arbetet mot
            fattigdom. Det är ett grundläggande problem att världen väljer
            att prioritera militära satsningar i stället för att lösa problemen
            med fattigdom. För varje krona som läggs på bistånd i världen
            läggs ytterligare 15 kronor på militära utgifter.
          </p>
          <p xml:id="i-Rso2eHhDkdB5YWqBoxRk4m">
            Om Sverige ska leva upp till PGU:n, EU:s motsvarighet (Policy
            Coherence for Development) och EU:s nya uppförandekod bör vapenexporten
            i varje enskilt fall föregås av en problematiserande granskning
            av om vapenexporten riskerar att motverka hållbar utveckling.
            En försiktighetsprincip bör anges i samband med vapenexport som
            innebär att om det finns risk för en målkonflikt bör fattigdomsbekämpningen
            få företräde.
          </p>
          <p xml:id="i-9KAbVjFeTMZPMMTZsMu52n">
            Miljöpartiet menar att den svenska regeringen måste agera och
            aktivt ta avstånd från vapenindustrins användande av motköps-
            eller offsetaffärer. Ser man problem när svenska staten köper
            in krigsmateriel borde man även se liknande problem vid export.
            Regeringen kan inte fortsätta vara passiv inför vapenindustrins
            sockrade offseterbjudanden när de marknadsför JAS Gripen utomlands,
            speciellt då i länder där det förekommer ett fattigdomsproblem,
            likt Sydafrika, Thailand, Indien och Brasilien.
          </p>
          <p xml:id="i-XegQi2zEx5FS4BgxSXwkjn">
            Det borde vara svårt, om inte omöjligt, att tillåta vapenindustrins
            motköps- eller offsetaffärer då de borde vara oförenliga med den
            Politik för Global Utveckling (PGU) som riksdagen 2003 enhälligt
            ställde sig bakom och som syftar till att alla politikområden
            ska främja fattigdomsbekämpning, demokrati och mänskliga rättigheter.
            Vår handelspolitik, inklusive regelverket som omgärdar vapenexporten,
            ska således inte motverka de insatser som görs inom ramen för
            Sveriges biståndssamarbete. Detta vill vi ge regeringen tillkänna.
          </p>
          <p xml:id="i-MXy6Dx1DMUmnusY6fmdzLb">
            Användandet av offsetaffärer inom vapenindustrin innebär att
            den får exempelvis JAS Gripen att framstå som bättre än vad den
            egentligen är. Denna krigsindustrins dopning bidrar till att Sverige
            låser fast sig vid upprustning och decennier av vapenexport. Vårt
            sikte borde vara att ställa om från vapenproduktion och vapenexport
            till civil produktion. Kompetensen som finns inom vapenindustrin
            ska självklart tas tillvara, genom att tillverka saker som kunderna
            vill ha och som de är beredda att betala för.
          </p>
          <p xml:id="i-LPEBmEHNddx4TVA8MTvpKj">
            Marknaden kan i det här avseendet inte tillåtas reglera sig själv
            utan det krävs lagstiftning på nationell liksom internationell
            nivå. Sverige bör avstå från användande av motköps- eller offsetaffärer
            vid import såväl som export. Sverige bör även driva denna fråga
            på EU-nivå samt på internationell nivå, till exempel i WTO. Detta
            vill vi ge regeringen tillkänna.
          </p>
        </div>
        <div xml:id="i-EsDyVhzp4W3cdpyzTJbpjm" type="signatureBlock">
          <list xml:id="i-PELw51PPh1YWZxoQb51DoT">
            <item xml:id="i-RJzppJdLTDcyhioFzE97Q6" type="signature">
              Bodil Ceballos (MP)
            </item>
            <item xml:id="i-Xe4ZtC3KHYdkirKKpwMD8F" type="signature">
              Valter Mutt (MP)
            </item>
            <item xml:id="i-Ro29izjWvgY7yAjrcJBVsp" type="signature">
              Peter Rådberg (MP)
            </item>
            <item xml:id="i-5qjdYzWkfed2rw1esrR68T" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
