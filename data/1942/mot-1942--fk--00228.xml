<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__228/mot_1942__fk__228-001.pdf"/>
      <fw xml:id="i-8vWA5DMoTatiMpqmhHj6sF">
        Motioner i Första kammaren, Nr 228. 1
      </fw>
      <div type="motHeader" xml:id="i-7Kn9pWJvz1jQokocUxGghE">
        <div type="motTitle" xml:id="i-UKjZCscktk5YTH2AjBpUDW"/>
        <div type="motSubmissionInfo" xml:id="i-AtnZeNbvXdrT87YY5hcZcK"/>
      </div>
      <div type="motBody" xml:id="i-LQMEsHtfDWzEwfGXMEmRn6">
        <div xml:id="i-HH7zZ8EYXgEaKu4f9B591F">
          <p xml:id="i-7GgrVfXe4KcJL16yZK6xbt">
            Nr 228.
          </p>
          <p xml:id="i-m7mFRTakC9fo57hzAR8F5">
            Av herr Lindblom m. fl., i anledning av Kungl. Maj:ts proposition
            angående åtgärder för främjande av ökad bostadsproduk- tion m.
            m.
          </p>
          <p xml:id="i-WcParRToakzUvPAagewyJf">
            I proposition nr 221 har Kungl. Maj:t föreslagit vissa åtgärder
            för främ- jande av ökad bostadsproduktion. Propositionen är byggd
            på den nya utred- ning i ämnet som byråchefen Alf Johansson förebragt.
            Men denna utredning är icke den förutsättningslösa och allsidiga
            undersökning, som i detta fall hade varit särskilt nödvändig.
            Utredningen är fastmer från början upplagd som en argumentering
            för fullföljande av en statlig subventionering av bo- stadsbyggandet
            i en eller annan form. Då statsmakterna förra året slogo in på
            denna linje, valde de en subven- tioneringsform som avsåg att
            nedbringa bostadsförsörjningens räntekostnader. Det ansågs att
            de då rådande räntesatserna voro för höga och att en sänkning
            av dem skulle vara ett huvudvillkor för att det skulle bli möjligt
            att få bostads- byggandet i gång. Men sedan dess har det allmänna
            ränteläget förändrats, så att det icke längre anses lämpligt med
            någon ytterligare räntenedpressning såsom medel till bostadsbyggandets
            understöd. Emellertid fasthålles alltfort subventionstanken och
            nu i utvidgad form. Som det andra huvudvillkoret för att göra
            bostadsproduktionen ekonomiskt möjlig angavs förra året ett nedbringande
            av produktionskostnaderna. I detta hänseende ställdes alldeles
            bestämda fordringar på att byggnadsarbetarna skulle acceptera
            en sänkning av de högt uppdrivna ackordslönerna, som i viss grad
            bidrogo till de höga byggnadskostnaderna. Byggnadsarbetarna vägrade
            emellertid i stort sett att godtaga detta. I år vill utredningen
            nöja sig med detta resultat och finna en form för statlig subvention,
            som kan möjliggöra bostadsbyggande även utan den tidigare fordrade
            sänkningen av arbetslönerna. Denna uppenbarligen mycket viktiga
            punkt slätas över i utredningen med en obestämd förklaring om
            att i praktiken nog ändå vissa jämkningar av arbets- lönerna förekommit,
            och att det för övrigt är omöjligt att säkert beräkna arbets-
            lönernas inflytande på produktionskostnaderna. Det är icke förtroendeingi-
            vande att staten på detta sätt ger vika för byggnadsarbetarna.
            Godkännes detta så kommer det att bli mycket svårt att hindra
            att en fortsatt statlig subven- tion utnyttjas till ett ytterligare
            höjande av arbetslönerna. Förra året framställdes krav om sänkning
            även av andra byggnadskostnader, och särskilt framhölls att en
            billigare byggnadsteknik borde utformas, varvid även lämpliga
            ändringar av byggnads- och stadsplanebestämmelser och deras tillämpning
            borde vidtas. Detta viktiga krav har tydligen blivit tämligen
            full-
          </p>
          <p xml:id="i-2Xqce75vAAEAPhxqHNjFo5">
            Bihang till riksdagens protokoll 1942. 3 saml. Nr 228—229. 1
          </p>
          <pb facs="riksdagen-motions-pdf/data/1942/mot_1942__fk__228/mot_1942__fk__228-002.pdf"/>
          <fw xml:id="i-GXHLvYJoMMphgADXchx41e">
            2 Motioner i Första kammaren, Nr 228.
          </fw>
          <p xml:id="i-YE92guU5qweyqzWQnWfh6Q">
            ständigt åsidosatt, och den nya utredningen tänker sig nu att
            långvariga under- sökningar skola behövas för att på denna punkt
            komma till något resultat. Ett sådant dröjsmål är verkligen icke
            försvarligt, när det gäller en fråga av så utomordentlig angelägenhet
            som bostadsförsörjningen. Då den nya utredningen icke kunnat räkna
            med ett nedbringande av pro- duktionskostnaderna, så ger den upp
            hela detta krav och är beredd att låta staten överta bördan av
            byggnadskostnadernas stegring i sådan utsträckning, att den gamla
            hyresnivån skall kunna upprätthållas. Bevisningen för att detta
            skulle vara nödvändigt är icke övertygande. Det finns ju också
            den utvägen att hyrorna för de nyproducerade lägenheterna få stiga
            till en sådan höjd att en bostadsproduktion blir lönande. I diskussionen
            av denna fråga har utred- ningen velat göra gällande att de stegrade
            hyrorna för de nya lägenheterna snart skulle fortplanta sig till
            hela bostadsbeståndet. Därmed skulle ägarna av äldre fastigheter
            få en oförtjänt vinst som under nuvarande förhållanden icke kunde
            tillåtas. En sådan vinst skulle enligt utredningen betyda ett
            över- flyttande av inkomst från de boende till fastighetsägarna.
            En dylik överflytt- ning utdömes utan vidare såsom socialt otillåtlig.
            Detta resonemang lider redan nu av uppenbara svagheter och kommer
            vid en fortgående försämring av penningvärdet småningom att visa
            sig fullkomligt ohållbart. Arbetsinkomsterna skulle då i betydande
            utsträckning kompenseras för penningvärdets fall, men fastigheternas
            i pengar räknade avkastning skulle enligt utredningens program
            bli oförändrad. Realiter sett skulle alltså fastig- hetsinkomsten
            gå starkt tillbaka. Det skulle krävas en avsevärd hyresstegring
            för att kompensera denna tillbakagång, och innan en sådan kompensation
            vore nådd kan man ju icke i reell mening tala om en inkomstöverflyttning
            till fas- tigheternas förmån. Utredningens huvudskäl för att hindra
            en hyresstegring i nybyggda hus är att en sådan stegring skulle
            sprida sig till hela hyresmarknaden. Men denna förutsättning är
            säkerligen oriktig, och utredningens egen uppfattning i saken
            synes vara vacklande. Det framhålles i annat sammanhang att den
            hyreshöj- ning som redan inträtt »fördelar sig ojämnt över hela
            lägenhetsbeståndet med betydande höjning på en del lägenheter
            och ingen förändring alls på de andra och sannolikt de flesta».
            Även mellan olika orter äro skillnaderna stora. Denna skildring
            av hyresstegringens spridning är uppenbarligen den riktiga. En
            stegring av hyrorna i nybyggda lägenheter kan därför ingalunda
            komma att väntas medföra någon motsvarande stegring av samtliga
            hyror. En allmännare stegring av hyresnivån kommer säkerligen
            icke att inträda förrän den stora mängden av hyresgäster nått
            en i pengar räknat betydligt stegrad inkomstnivå. Den föreliggande
            frågans innebörd blir därmed mera begränsad och kan snarast uttryckas
            så: är det önskvärt att med statsmedel hindra en hyressteg- ring
            för nybyggda lägenheter? Frågan sammanhänger uppenbarligen med
            ny- byggandets angelägenhetsgrad. Om rustningarna på vissa orter
            föranleda en
          </p>
          <pb facs="riksdagen-motions-pdf/data/1942/mot_1942__fk__228/mot_1942__fk__228-003.pdf"/>
          <fw xml:id="i-T9n2RbVi7tAPjB57UETpHe">
            Motioner i Första kammaren, Nr 228. 3
          </fw>
          <p xml:id="i-LXsDDont6ZZzJrwKtXcfKH">
            stark industriell utvidgning, så måste naturligtvis nya bostäder
            anskaffas. Denna anskaffning tillhör rustningskostnaderna och
            bör betalas antingen direkt genom en subvention eller genom särskilda
            lönetillägg åt de inflyttade. Det kan finnas även andra sådana
            fall. Men man kan ingalunda göra gällande att det är någon statlig
            angelägenhet att i en enastående kristid sådan som den nuvarande
            tillgodose varje stegrat bostadsbehov. En statssubvention, som
            arti- ficiellt håller nere hyrorna i städer och industrisamhällen,
            kan lätt få den verkan att den stimulerar till en socialt icke
            önskvärd inflyttning. När flykten från jordbruket antagit så oroväckande
            proportioner som för närvarande, har det onekligen sina betänkligheter
            att med stöd av statsmedel ytterligare stärka denna rörelse. Den
            föreslagna subventionen av byggnadsverksamheten i städer och industri-
            samhällen kan icke heller undgå att bli till men för en förnuftig
            uppgörelse mellan jordbruket och dess byggnadsarbetare. Förhållandena
            på detta område äro så orimliga, att de blivit ett allvarligt
            hot mot jordbrukets bestånd och i varje fall mot dess vidare utveckling.
            Jordbrukets byggnadsfråga är minst lika viktig som städernas,
            en god lösning av densamma skulle icke blott vara till för- mån
            för jordbruksbefolkningen utan för hela landets livsmedelsförsörjning,
            vilken ju är en angelägenhet som ingen torde vilja sätta i andra
            rummet. Även om man nu skulle finna det önskvärt att med hjälp
            av statlig subven- tion något hålla tillbaka en höjning av hyrorna
            för nybyggda lägenheter, så går man utan tvivel alldeles för långt,
            när man ställer målet i att hindra varje höjning utöver 1939 års
            nivå. Då i enlighet med indexsystemet en allmän steg- ring av
            arbetslönerna och därmed av inkomsterna för den stora massan av
            hyresgäster fortgår år efter år, synes det väl mycket begärt att
            hyrorna för nybyggda lägenheter absolut skola fastlåsas vid förkrigsnivån.
            Genom att medge en måttlig stegring, som åtminstone motsvarade
            en del av byggnadskost- nadernas stegring, skulle man väsentligt
            kunna nedbringa den statssubvention man nu finner oundgänglig.
            Det synes ganska oresonligt att alldeles avvisa denna möjlighet
            till en nedprutning av de krav man ställer på de hårt ansträngda
            statsfinanserna. Länsstyrelsen i Jönköpings län har fäst uppmärksamheten
            på att enskild hyggnadsverksamhet för närvarande mest hindras
            av farhågor för att en ny- byggd fastighet framdeles skall sjunka
            i värde, om en återgång i den allmänna prisnivån inträder och
            i sammanhang därmed hyrorna sjunka. Länsstyrelsen föreslår därför
            att staten i stället för att subventionera bostadsbyggandet skulle
            ställa garanti mot denna befarade nedgång av fastighetsvärdet.
            Därmed skulle staten slippa ifrån att nu göra några utgifter för
            ändamålet. Då detta förslag uppenbarligen stödes av insikt i den
            enskilda byggnadsverksamhetens verkliga villkor, synes det icke
            utan vidare böra avvisas. Utredningen mynnar ut i ett förslag
            till direkt kapitalsubvention av nybygg- nader i städer och industrisamhällen
            med därtill fogad statlig hyreskontroll.
          </p>
          <pb facs="riksdagen-motions-pdf/data/1942/mot_1942__fk__228/mot_1942__fk__228-004.pdf"/>
          <fw xml:id="i-EeGutG2dgKqA3VWGhY5Yry">
            4 Motioner i Första kammaren, Nr 228.
          </fw>
          <p xml:id="i-USCeA99EnhPnpd5c65LtLA">
            Ett sådant subventionssystem kan tydligen icke genomföras utan
            mycket vitt- gående verkningar både på byggmästarnas och fastighetsägarnas
            ställning. Detta avskräcker icke utredningen på något sätt. Tvärtom
            framhållas dessa följdverkningar såsom särskilt önskvärda och
            utgöra tydligen endast andra sidor av den bostadspolitiska utveckling,
            som man nu särskilt vill framdriva med hjälp av statssubventioner.
            Utredningen säger själv att subventionslinjen radikalt förändrar
            »förutsättningar för företagarverksamheten på bostadsbygg- nadsområdet
            ... Det enskilda företagandet kan icke längre vara enskilt, när
            förutsättningarna för räntabel enskild bostadsproduktion försvunnit...
            Den naturliga ordningen vore, att en subventionerad bostadsbyggnadsverksamhet
            och bostadsförvaltning omhänderhades av allmänna organ eller sådana
            orga- nisationer som arbeta utan enskilt vinstsyfte... d. v. s.
            erkända allmännyttiga bostadsföretag.» Det säges att en utveckling
            i den riktningen »redan försiggått och hunnit ganska långt». Och
            det tillägges: »En fortsatt utveckling i denna riktning synes
            självklart önskvärd, om bostadsbyggandet skall subventioneras
            av allmänna medel». Det talas vidare om nödvändigheten av »en
            väsentlig för- ändring av det enskilda företagandets egen karaktär.
            Den enskilde företagaren finge mera den i ett subventionssystem
            naturliga ställningen som byggnads- entreprenör för byggnadsarbetets
            utförande.» Det är alltså varaktiga och mycket djupgående sociala
            förändringar som man syftar till med en till synes mera oskyldig
            statssubvention till bostadsbyggande under en kort kristid. Utredningen
            är angelägen att betona att staten genom den nu föreslagna tillfälliga
            subventionen icke låser fast sig. Man är tydligen rädd för att
            ett sådant perspektiv skulle verka allt för skrämmande. Men sam-
            tidigt planlägger man en fullständig omläggning i fråga om den
            enskilda företagsamhetens ställning till landets bostadsförsörjning.
            Ett så våldsamt in- grepp är icke rimligt och är i varje fall
            icke på något sätt motiverat av den förebragta utredningen. Man
            söker propagera för sina syften genom att stryka under skillnaden
            mellan den enskilda byggnadsverksamheten och den »allmän- nyttiga».
            Härmed är man inne på den rena dogmatikens område. Den enskilda
            byggnadsverksamheten har i Sverige liksom i andra länder till
            alldeles över- vägande del frambragt det bostadsbestånd som vi
            nu besitta. Ingen oförvillad människa kan förneka att en sådan
            verksamhet varit »allmännyttig». Det är knappast fullt värdigt
            att nu söka deklassificera hela den enskilda företagsam- heten
            på detta område och att för ändamålet utnyttja svårigheter under
            en tillfällig kris. Det är allmänt erkänt att vårt byggnadsväsen
            tarvar en grundlig rationali- sering. En sådan har redan alltför
            länge låtit vänta på sig. Staten skulle länge i detta hänseende
            kunnat göra väsentliga insatser både genom teknisk och eko- nomisk
            utredning och genom en rationalisering av sin egen lagstiftning.
            En rationell nyordning av byggnadsverksamheten måste utan tvivel
            gå i riktning mot en vidgad fabriksmässig tillverkning av byggnader
            eller delar av dem.
          </p>
          <pb facs="riksdagen-motions-pdf/data/1942/mot_1942__fk__228/mot_1942__fk__228-005.pdf"/>
          <fw xml:id="i-GBSyqFmD1WNVfQvbsiQUKa">
            Motioner i Första kammaren, Nr 228. 5
          </fw>
          <p xml:id="i-98KUjWGKmWPpDiMvrX57sz">
            En sådan utveckling ligger i hela befolkningens intresse men
            stöter ständigt på hinder från byggnadsarbetarnas lokala monopolism.
            Det gäller att bryta detta hinder men samtidigt också sörja för
            att byggnadsarbetarna få en mera betryggande anställning och få
            tillfälle att utnyttja sin arbetskraft under större delen av året.
            Inför detta verkligt stora sociala problem gör man på stället
            vila och nöjer sig med en propaganda för en socialisering av byggnads-
            verksamheten, som icke lämnar någon som helst säkerhet för en
            högre rationali- sering. Lyckas man med att på byggnadsväsendets
            område genomdriva sin sociali- seringspolitik, så inträder en
            uppenbar fara för att därmed ett statligt sub- ventionssystem
            fastlåses. Men verkningarna komma att sträcka sig ändå längre.
            Man kan icke utrota den fria enskilda företagsamheten på ett så
            viktigt om- råde som byggnadsverksamheten utan att följden blir
            att även andra områden av enskild företagsamhet komma att underkastas
            en liknande behandling, med påföljd att hela vårt näringsliv förlorar
            i effektivitet och i förmåga att bära upp ett livskraftigt framåtskridande.
            Det är säkerligen mången som nu finner att den lättaste utvägen
            ur bo- stadsbristens ögonblickliga svårigheter är att ge en statssubvention.
            När utred- ningen kunnat genomgå den omfattande remissapparaten
            utan allvarligare invändningar på denna punkt, så visar detta
            endast hur vitt utbredd den upp- fattningen är att anlitandet
            av statsmedel är en lätt utväg ur alla svårigheter. Enkelheten
            i en sådan lösning är emellertid endast skenbar och består blott
            så länge man bortser från frågan varifrån medel skola tas. Föreställer
            man sig att pengar i obegränsad omfattning finnas att tillgå,
            så är subventionssystemet tydligen en mycket bekväm väg att lösa
            bostadsproblemet. Det är karakteristiskt att den nu förebragta
            utredningen alldeles förbigår medelanskaffningens svå- righet.
            En sådan utredning kan i varje fall icke göra anspråk på att vara
            nationalekonomisk, ty i detta uttryck skulle ju just ligga ett
            hänsynstagande till problemets alla ekonomiska sidor. Det är allmänt
            bekant att svenska staten för närvarande icke har några medel
            för nya utgifter och att den icke heller har någon förmåga att
            skaffa sådana medel, vare sig genom skatter eller lån. Kapitalmarknaden
            är till den grad ansträngd att staten endast med nöd kan få ihop
            de verkliga enskilda besparingar som skulle behövas för en sann
            balansering av budgeten. I en sådan situation kunna nya betydande
            utgifter endast finansieras genom en inflation av valutan. Vi
            befinna oss i varje ögonblick inför faran att överskrida gränsen
            till en inflationshushållning. Den kungliga propositionen accepterar
            i huvudsak utredningens subventions- politik och tänker sig att
            med hjälp av denna kunna få fram ett bostadsbyg- gande till ett
            värde av 250 miljoner kronor. Statens bidrag beräknas till 10
            96, alltså till 25 milj. kr. Frågan är om budgeten har plats för
            en så betydande ny statsutgift, men också om kapitalmarknaden
            har plats för de vida större
          </p>
          <pb facs="riksdagen-motions-pdf/data/1942/mot_1942__fk__228/mot_1942__fk__228-006.pdf"/>
          <fw xml:id="i-HeJjfyxg6tEYo9uJYDFas1">
            6 Motioner i Första kammaren, Nr 228.
          </fw>
          <p xml:id="i-7evKD26jcvjztFcXymSzaj">
            anspråk som den stimulerade byggnadsverksamheten skulle komma
            att ställa. Om svenska folkets besparingar under innevarande år
            i denna omfattning skola gå till subventionerat bostadsbyggande
            och ändå räcka till för annat ofrånkom- ligt byggande, så blir
            möjligheten för staten att täcka sina lånebehov genom verkliga
            besparingar än mera inskränkt än den redan nu är. Hur då en infla-
            tion skall kunna undgås är en sak som man borde klargöra för sig
            innan man lättvindigt slår in på bostadssubventionens väg. Att
            genom inflation anskaffa medel för statssubventioner kan i varje
            fall icke vara en förnuftig politik. Det innebär ju att man stegrar
            levnadskostna- derna för hela folket, i huru i mycket skiftande
            grad, och gör det för att i vissa avseenden sänka dem eller för
            att i det hela hålla prisstegringen tillbaka. Chefen för socialdepartementet
            tar i sin framställning icke på något sätt avstånd från de principer
            som byråchefen Johansson utvecklat i sin prome- moria. Godkänner
            riksdagen Kungl. Maj:ts proposition utan anmärkning, så kommer
            ett sådant bifall säkerligen att tolkas så som om riksdagen skrivit
            under de mycket betänkliga riktlinjer för en omläggning av bostadsförsörj-
            ningens ekonomi som uppdragits i promemorian. Därmed skulle riksdagen
            bli ansvarig för ett undanskjutande av den enskilda företagsamheten
            på ett om- råde där den visat sig vara av utomordentlig betydelse
            för hela samhällseko- nomien. En bestämd reservation är av nöden,
            att riksdagen icke genom att i ett nödläge bevilja byggnadsverksamheten
            en tillfällig hjälp på något sätt ville ha godkänt de planer på
            ett undanträngande av den enskilda företagsamheten från detta
            område. Vid oförändrat bifall till propositionen uppstår under
            alla omständigheter den faran att subventionssystemet kommer att
            bli permanent. Det kan icke nog starkt betonas att alla ansträngningar
            måste göras för att subventionssystemet snarast möjligt skall
            kunna avskaffas. Staten måste omedelbart sätta i gång en undersökning
            om en rationalisering av hela byggnadsväsendet, och denna undersökning
            måste såsom ovan antytts syfta vida längre än den i promemo- rian
            omtalade. Myndigheterna måste med det allra snaraste undanröja
            de hin- der, som bestående lagstiftning och dess tillämpning lägga
            i vägen för en grund- ligt rationaliserad och förbilligad byggnadsverksamhet.
            Onödigt dröjsmål i nämnda hänseenden får icke tas till utgångspunkt
            för fortsatta krav på statlig subvention av bostadsbyggandet.
            Anses det nu ofrånkomligt att för innevarande år lämna en tillfällig
            hjälp, så måste denna begränsas till det absolut nödvändiga. En
            stark reduktion av den byggnadskostnad på 250 milj. kr. som skall
            subventioneras bör genomföras med hjälp av en strängare gallring
            av subventionsvärdiga byggnadsföretag. Själva subventionen bör
            minskas genom att en rimlig höjning av hyrorna i nya lägenheter
            tillåtas. På dessa vägar bör en väsentlig nedprutning av det i
            statsverkspropositionen begärda anslaget kunna vinnas. Den betydande
            bespa- ringsmöjlighet, som här föreligger, kan verkligen icke
            anses likgiltig.
          </p>
          <pb facs="riksdagen-motions-pdf/data/1942/mot_1942__fk__228/mot_1942__fk__228-007.pdf"/>
          <fw xml:id="i-JP89m9sptgnvcfybr2SPUt">
            Motioner i Första kammaren, Nr 228. 7 Under åberopande av vad
            sålunda anförts få vi hemställa,
          </fw>
          <p xml:id="i-BqFQ2Eo6hrJyZaxvJDNgUK">
            att riksdagen måtte för avhjälpande av den tillfälliga kris-
            situationen på byggnadsområdet bevilja anslag med följande begränsade
            belopp, nämligen dels å tilläggsstat II för 1941/1942 till Tilläggslån
            till viss bostadsbyggnadsverksamhet ett reservationsanslag av
            5.000.000 kronor, dels å riksstaten för 1942/1943 1) till Tertiärlån
            ett reservationsanslag av 15.000.000 kronor; 2) till Tilläggslån
            ett reservationsanslag av 10.000.000 kronor; samt att de synpunkter,
            som i det föregående kommit till uttryck, måtte vinna beaktande
            vid riksdagens behandling av förevarande proposition.
          </p>
          <p xml:id="i-KawzgSqL242XHe4MZsAfEG" type="date">
            Stockholm den 28 april 1942. E. A. Lindblom.
          </p>
          <p xml:id="i-7MxkaGSZSY4kvMhU6RjkvS">
            P. J. Näslund. Karl Wistrand. Gustaf Tamm.
          </p>
        </div>
      </div>
    </body>
  </text>
</TEI>
