<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-00002">
  <teiHeader>
    <fileDesc>
      <titleStmt>
        <title>Sveriges avvägningar i samband med utredningarna av Dag Hammarskjölds död</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2 av Gudrun Brunegård (KD)</title>
          <idno type="rdwebb">H9022</idno>
          <rs type="number">2</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022/text</ref>
          <ref type="dokument_url_html">http://data.riksdagen.se/dokument/H9022</ref>
          <ref type="dokumentstatus_url_xml">http://data.riksdagen.se/dokumentstatus/H9022</ref>
          <ref type="docx">http://data.riksdagen.se/fil/BB76AEEE-93AA-4BBA-B04B-DBC0B2BC857E</ref>
          <ref type="pdf">http://data.riksdagen.se/fil/5077D277-36F9-4D3D-AAC7-A85CE2850977</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ouZJrAYBkQjuLCo4LBG9e" type="signed"/>
        <correspContext corresp="i-ouZJrAYBkQjuLCo4LBG9e">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-7Pox4ELmV579dvtN1w2zon" type="submitted">
          <date when="2021-09-14"/>
          <time when="14:04:28"/>
        </correspAction>
        <correspAction xml:id="i-12Y9qNhsCFFpohe2f1MVg6" type="reviewed">
          <date when="2021-09-14"/>
          <time when="15:32:41"/>
        </correspAction>
        <correspAction xml:id="i-5xCkbtBUmC4Bpct5hUE1zN" type="referred">
          <date when="2021-10-14"/>
        </correspAction>
        <correspAction xml:id="i-GbmmFXYsNhbx4xMS3sGSa7" type="assigned">
          <date when="2022-10-19"/>
          <time when="15:26:03"/>
        </correspAction>
        <correspContext corresp="i-GbmmFXYsNhbx4xMS3sGSa7">
          <ref type="assignedTo">Utrikesutskottet</ref>
        </correspContext>
        <correspAction xml:id="i-FnTCvM3ZXJCgALid4N6kB6" type="behandlas_i"/>
        <correspContext corresp="i-FnTCvM3ZXJCgALid4N6kB6">
          <ref type="uppgift">2021/22:UU7</ref>
          <ref type="ref_dok_id">H901UU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU7</ref>
          <ref type="ref_dok_titel">Mänskliga rättigheter ur ett tematiskt perspektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2 av Gudrun Brunegård (KD) Sveriges
          avvägningar i samband med utredningarna av Dag Hammarskjölds död
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4JMq8fYWfe18tKVMcexDBU">
            Förslag till riksdagsbeslut
          </head>
          <list>
            <item xml:id="i-7cEVHPfm9VnPJyTc4CD7Hh" sortKey="Yrkande 1">
              Riksdagen ställer sig bakom det som anförs i motionen om att
              regeringen bör utse en arbetsgrupp som källkritiskt granskar tillgängligt
              material för att klarlägga de avvägningar de svenska regeringarna
              gjorde i samband med omständigheterna kring Dag Hammarskjölds
              död och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CPqmLwtT15CkYtZWa7h2nK" type="h1">
            Motivering
          </head>
          <p xml:id="i-Pg3vk5NJoaNCKH9HMf5R2x">
            Det är i dagarna sextio år sedan Förenta nationernas generalsekreterare
            Dag Hammar­skjöld den 18 september 1961 omkom i en flygkrasch
            i Ndola i Nordrhodesia, numera Zambia, under ett uppdrag att mäkla
            fred i den blodiga Katangakonflikten, där den mineralrika provinsen
            brutit sig ur det självständiga Kongo. Konflikten hade många komponenter.
            Den tidigare kolonialmakten Belgien och belgisk industri befarade
            att gå miste om tillgången till värdefulla mineraler och stödde
            utbrytarrepubliken. Det kalla kriget pågick och USA såg med oro
            på hur Sovjets inflytande ökade i det nya, själv­ständiga Kongo.
            Storbritannien befarade en liknande utveckling i sina kolonier
            i södra Afrika, däribland Nordrhodesia, och försökte hålla de
            afrikanska frihetsrörelserna inom sina territorier under kontroll.
          </p>
          <p xml:id="i-XG2hVXGoX66p57kPLggUjt">
            Omständigheterna kring flygkraschen var dunkla. Det är anmärkningsvärt
            att räddningsinsatserna inte vidtog direkt, när det stod klart
            att planet Albertina, SE-BDY, vars besättning vid midnatt meddelat
            att de förberedde sig för landning, inte dök upp. Istället dröjde
            man till långt fram följande dag innan en spaningsledare officiellt
            utsågs. Spaningsflyg hade till dess sänts upp i en annan riktning
            än FN-planets förväntade inflygningsbana. Den påstådda radiokommunikationen
            mellan flygledaren i Ndola och planet skrevs ned 48 timmar efter
            olyckan. De utredningar som tillsattes försvårades på grund av
            starka spänningar i området, inte minst britternas ifrågasättande
            av afrikanska ögonvittnesskildringar.
          </p>
          <p xml:id="i-DHcaLWUKMJo3qRBUnNdhzs">
            Särskilt besynnerligt är Sveriges motsägelsefulla agerande. Svenska
            experter från Luftfartsverket och Rikskriminalen kom mycket snabbt
            till platsen och ingick i den nordrhodesiska (brittiska kolonialmaktens)
            haverikommission. Svenskarna framförde allvarlig kritik gentemot
            hur utredningarna bedrevs och den inriktning som nordrhode­sierna
            redan från början intagit, att kraschen berodde på misstag av
            den svenska piloten. Svenskarna mötte förhalande, rent motstånd
            och mer eller mindre öppen fientlighet. De svenska representanterna
            hade också starka invändningar mot hur afrikanska ögon­vittnens
            trovärdighet förringades och vittnesmål negligerades, gällande
            hur man noterat fler plan i luften och starka ljussken, som kunde
            tyda på explosioner i luften och från marken. Svenskarnas krav
            på analyser av vraket, för att undersöka förekomst av eventuellt
            spår av sprängämnen eller ammunition, avslogs.
          </p>
          <p xml:id="i-GgyZUuMZxKrYqQUBUbpM4S">
            Sveriges regering förmedlade denna kritik och tillsatte en särskild
            arbetsgrupp under ledning av justitiekansler Rudholm. Den skulle,
            enligt statsminister Tage Erlanders formulering i riksdagen, ”kritiskt
            granska” allt som kom fram i undersökningarna.
          </p>
          <p xml:id="i-9EaMNQ4kTWwBJNEZnrpWub">
            FN gjorde en egen undersökning, vilken arbetade efter fyra hypoteser:
            i) Materialfel på flygplanet. ii) Misstag hos besättningen. iii)
            Extern påverkan genom sabotage av flygplanet. iv) Extern påverkan
            genom beskjutning. FN:s undersökningskommission hörde flera av
            de afrikanska ögonvittnen som ignorerats av de nordrhodesiska
            utred­ningarna och bemötte ögonvittnena på ett mer respektfullt
            sätt. FN-utredningens slutsats den 24 april 1962 var en ”open
            verdict”; man kunde inte bekräfta någon av hypoteserna, men inte
            heller utesluta någon.
          </p>
          <p xml:id="i-96uXVRNHvvtMPuFDQhxqb4">
            Det var därför synnerligen förvånande att den rudholmska arbetsgruppens
            slutsats, som presenterades för regeringen den 2 maj 1962, blev
            närmast liktydig med den nordrhodesiska undersökningskommissionens
            rapport. Ambassadör Mathias Mossberg, som 2018 fick UD:s uppdrag
            att gå igenom dokument för att tillställa FN:s utredare, sammanfattar
            i sin rapport 2019 den rudholmska arbetsgruppens slutats: ”Den
            minst troliga av möjliga och rimliga orsaker till kraschen var
            en attack eller störning från ett annat flygplan, nedskjutning
            eller … eld ombord.” (Mossberg s. 16).
          </p>
          <p xml:id="i-ThCDLsDw3SSsqGQDkX59xj">
            De kritiska rapporter som under utredningarnas gång hade framförts
            av de utsända representanterna för Kungliga Luftfartsstyrelsen
            och Kriminalpolisen gentemot de nordrhodesiska utredningarna hemligstämplades.
            De innehöll noterade vittnesmål och den svenska kriminaltekniska
            expertisens bedömning från 25 maj 1962, att det inte gick att
            kategoriskt utesluta beskjutning eller sabotage som tekniskt möjliga
            primärorsaker till haveriet. Det ansågs av UD den 28 juni inte
            lämpligt att lämna rapporten vidare till FN-sekretariatet. Varför
            lade man locket på?
          </p>
          <p xml:id="i-KdEyBawibhjZaxJ92EvX5y">
            När misstankarna om externa orsaker till flygkraschen kom upp
            på nytt i början av 1990-talet, gav Sveriges regering ambassadör
            Bengt Rösiö i uppdrag att göra en ny utredning 1992–1993. Trots
            misstankarna mynnade utredningen ut i vad som snarast var en skärpning
            av den ursprungliga svenska slutsatsen; den mest sannolika orsaken
            till haveriet ansågs vara en felbedömning av piloten. Tyvärr kan
            man idag, med hjälp av både nytt källmaterial och kontroll av
            tidigare känt sådant, notera stora brister i Rösiös rapport.
          </p>
          <p xml:id="i-CpbWxemsUaDmjw2JJyR7tW">
            Efter publiceringen av historikern Susan Williams bok ”Who Killed
            Hammar­skjöld?” (2011), bildades i London sommaren 2012 den internationella
            oberoende gruppen The Hammarskjöld Inquiry Trust. Den utsåg en
            grupp med erfarna domare, den så kallade The Hammarskjöld Commission,
            som 2012–2013 på nytt prövade material kring katastrofen. Sveriges
            regering tycks därvid ha insett att tidigare utredningar inte
            var tillfyllest och medverkade genom UD aktivt till FN:s 2016
            återupptagna och nu förlängda utredning, med den före detta domaren
            Mohamed Chande Othman som oberoende utredare. UD utsåg i sin tur
            2018 ambassadör Mathias Mossberg för att gå igenom vad de svenska
            arkiven kunde innehålla för ledtrådar och tillsända material till
            domare Othman. I sin rapport till UD 2019 pekar Mossberg på oklarheter
            i Sveriges agerande (Mossberg s. 37):
          </p>
          <p xml:id="i-3bWV2rtbSSqvbVUjwCXqkR">
            Ovan har vissa aspekter av svenska myndigheters handhavande av
            frågan belysts. Därvid har frågor uppkommit om bakgrunden till
            de svenska ställningstagandena genom åren. Dessa frågor förtjänar
            att ytterligare diskuteras. Men uppdraget här är inte att göra
            en fullständig utvärdering av den svenska hanteringen av frågan
            utan enbart att belysa viktigare aspekter härav. Det har inom
            denna utrednings ram inte varit möjligt att närmare bestämma vari
            dessa oklarheter och diskrepanser har sin grund. Avslutningsvis
            kan det vara motiverat att erinra om FN:s uppmaning till medlemsstaterna
            att göra all relevant dokumentation i ärendet tillgänglig och
            upphäva eventuell sekretess. Det är inte mycket i svenska arkiv
            som fortfarande är hemligstämplat i denna fråga. Med tanke på
            den tid som förflutit sedan händelserna i Ndola 1961 finns inte
            längre rimliga motiv för att behålla sekretess för material som
            är relevant för frågan.
          </p>
          <p xml:id="i-CXdYoBLVvn615QP2cg6iWf">
            Det finns alltså fortfarande hemligstämplat material. Det borde
            vara möjligt att, utan att äventyra Sveriges relationer till tredje
            land, släppa på sekretessen för att ge ytterligare viktiga pusselbitar
            till vilka hänsyn Sveriges dåvarande regering uppenbarligen såg
            sig nödsakad att ta när man slutade att kritiskt granska och i
            stället anpassade sig efter den nordrhodesiska kolonialmaktens
            intressen. Vilka andra intressen vägde tyngre än den händelsekedja
            som en lång rad ögonvittnen beskrev, med förföljande flygplan
            och kraftiga ljussken i planets färdriktning?
          </p>
          <p xml:id="i-LNScah9tu6fqJGjvTQdWnX">
            I en interpellationsdebatt som jag hade med utrikesminister Ann
            Linde den 10 september 2020 markerade hon att Sveriges regering
            står bakom FN:s särskilde utredare domare Othmans slutsats, att
            misstankarna om en attack eller hot mot Hammarskjölds plan måste
            tas på allvar.
          </p>
          <p xml:id="i-WauRJpbobLFUUkg1BmZqXd">
            Vidare sa utrikesministern: ”Vad gäller en undersökning av det
            svenska handhavan­det av de svenska utredningar som förekommit
            under åren har vi genom Mathias Mossbergs rapport och andra källor
            tagit del av det som beskrivs som svängningar i regeringens hållning.
            Regeringen ifrågasätter inte detta men kan inte redogöra för eller
            bekräfta orsakerna till detta. Givet de omständigheter som förelåg
            vid tidpunkten för Dag Hammarskjölds död går det inte att utesluta
            att diplomatiska och realpolitiska hänsyn vid denna tidpunkt skulle
            kunna vara en förklaring.” Utrikesministern visade dock ingen
            vilja att reda ut tidigare regeringars ageranden.
          </p>
          <p xml:id="i-JWxWEQNcKa1Rw2Znwxx38i">
            De svenska regeringarnas hantering av den katastrofala händelsen
            borde med hän­visning till ovanstående utredas. En oberoende arbetsgrupp
            med historisk och juridisk kompetens borde ges i uppdrag att granska
            nytillkomna uppgifter och källor där sekre­tessen släppts på senare
            år. En sådan utredning skulle kunna förklara hur världspolitiska
            skeenden, svenska kommersiella och realpolitiska intressen samt
            diplomatiska avväg­ningar gentemot andra nationer kan ha påverkat
            de svenska ställningstagandena.
          </p>
          <p xml:id="i-Ebe6xsZLbMVKdgmRVkUeta">
            Svenska folket har rätt att få veta sanningen om vad som verkligen
            hände i samband med kraschen, och vilka hänsyn som påverkat Sveriges
            regeringars ställningstaganden 1962 och 1993 avseende orsaken
            till Dag Hammarskjölds och övriga ombordvarandes tragiska död.
          </p>
          <p xml:id="i-9r5iBiBjmLm1YNjFFgvGP6">
            Jag hemställer därför hos riksdagen att uppmana regeringen att
            utse en arbetsgrupp med historisk och juridisk expertis, för att
            källkritiskt granska tillgängligt material, även sådant som ännu
            är sekretessbelagt, i syfte att klarlägga vilka diplomatiska och
            real­politiska avvägningar som påverkade regeringarnas hantering
            och agerande 1961–62 och 1992–93 och som avgjorde regeringarnas
            ställningstagande till utredningarna av omstän­digheterna kring
            Dag Hammarskjölds död.
          </p>
        </div>
        <div type="motSignatures">
          <list>
            <item xml:id="i-C3zongzEEEh8SBGDrqPWpG">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
