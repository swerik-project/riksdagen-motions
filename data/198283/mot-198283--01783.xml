<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01783">
  <teiHeader>
    <fileDesc>
      <titleStmt>
        <title>Freds- och nedrustningspolitiken</title>
        <author>Per Petersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Freds- och nedrustningspolitiken</title>
          <idno type="rdwebb">G6021783</idno>
          <rs type="number">1783</rs>
          <ref type="dokument_url_text">http://data.riksdagen.se/dokument/G6021783/text</ref>
          <ref type="dokument_url_html">http://data.riksdagen.se/dokument/G6021783</ref>
          <ref type="dokumentstatus_url_xml">http://data.riksdagen.se/dokumentstatus/G6021783</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2xUKQzvWR1CyjDQD6YBgeC</idno>
            <name>OLLE AULIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-LqLKSYqgPPCXT6xiy14Fyr</idno>
            <name>ANITA BRÅKENHIELM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-NXNY6RqNuERrrfDVTJBFkt</idno>
            <name>INGVAR ERIKSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>ERIK OLSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>GÖRAN ALLMÉR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-JqKk76VLAxfwdqL2Ubk1mB</idno>
            <name>NIC GRÖNVALL</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>LARS HJERTÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>BO LUNDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TsSisn5ymPqbg9pei8ZwUg</idno>
            <name>STEN STURE PATERSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TRhFqW81mc6ziiCGTSe6zp</idno>
            <name>MARGARETHA AF UGGLAS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3MXTnAMJdYgXNeEYhbuMr2" type="signed"/>
        <correspContext corresp="i-3MXTnAMJdYgXNeEYhbuMr2">
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="r-0"/>
          <note type="signatory" corresp="i-2xUKQzvWR1CyjDQD6YBgeC"/>
          <note type="signatory" corresp="i-LqLKSYqgPPCXT6xiy14Fyr"/>
          <note type="signatory" corresp="i-NXNY6RqNuERrrfDVTJBFkt"/>
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="r-0"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-d6dsey4EPVNLzi1U5nkWV"/>
          <note type="signatory" corresp="i-JqKk76VLAxfwdqL2Ubk1mB"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-TsSisn5ymPqbg9pei8ZwUg"/>
          <note type="signatory" corresp="i-CQwK55qAkVUZt7PtiHxAxd"/>
          <note type="signatory" corresp="i-TRhFqW81mc6ziiCGTSe6zp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1783/mot_198283__1783-001.pdf"/>
      <fw xml:id="i-VbEnCBBwVAth9LjSVLQzHR">
        Mot. 1982/83:1783 2
      </fw>
      <div xml:id="i-DSz3MJQFTNsTsCYjZrpLqE" type="motHeader">
        <div xml:id="i-LEZ25eiPd895vPt5az8ANg" type="motTitle"/>
        <div xml:id="i-VASpd7P9XHycBBnVmAFAki" type="motSubmissionInfo"/>
      </div>
      <div xml:id="i-5zFN4H1QxfikVjbXTw5yT7" type="motBody">
        <div xml:id="i-7HSZ6RBdHjEuSQWf9JG9Aq">
          <p xml:id="i-PBpe3z3tVtegbTmS1wTDs5">
            Mot. 1982/83
          </p>
          <p xml:id="i-Xb1c96k6gpD7vr7Tzigpms">
            1783 Motion
          </p>
          <p xml:id="i-95wviypmrwzUSX8Buu5w6t">
            1982/83:1783
          </p>
          <p xml:id="i-JrNkixUy7LsXevhNYCPDYP">
            Per Petersson m. fl. Freds- och nedrustningspolitiken
          </p>
          <p xml:id="i-XuH9PGPebgLu4tHvadJ4ss">
            Att undvika kriget, och trygga förutsättningarna för en varaktig
            fred, framstår för allt fler människor som den kanske allra viktigaste
            av politiska uppgifter. För tre decennier sedan — en generation
            tillbaka — skakades vår del av världen av den senaste och mest
            förödande av den serie väpnade konflikter som utmärkt en stor
            del av den mänskliga historien. Kriget upphörde, men utan att
            någon egentlig fred slöts. Europas folk lever i dag under förhållanden
            som i viktiga hänseenden är ett resultat av detta avslutade krig
            och denna ofullgångna fred.
          </p>
          <p xml:id="i-T3wE812Zr7xDzGyVomdLBk">
            Den nya fredsopinionen
          </p>
          <p xml:id="i-UwLd1MVPjV54MYA58eb6ig">
            Under de senaste åren har fredsfrågorna fått ny aktualitet. En
            ny I generation ställer nya frågor till politiker och statsmän
            i olika länder, och reser på nytt kravet på en varaktig fred.
            Där en tidigare generation kanske tyckte att blotta frånvaron
            av de förödande väpnade konflikter som två gånger under detta
            sekel så sargat Europa var tillräckligt att vara tacksam för,
            kan det vara naturligt för en generation som aldrig upplevt krigets
            akuta fasor att ställa längre gående krav på etablerandet av en
            fastare och en rättvisare fredsordning. Det finns en ny oro för
            vart utvecklingen bär hän. Det sena 1970- och det tidiga 1980-talets
            har inneburit ett sammanbrott för den överdrivna avspänningsoptimism
            som kom att sätta sin prägel på det tidiga 1970-talet. När de
            högt ställda förhoppningarna förbyttes i bitter besvikelse, var
            steget till desperation i fredsfrågorna inte långt borta. Fruktan
            för kriget blev på nytt en realitet i människors föreställningsvärld
            i många länder. Det finns många orsaker till den framväxt av fredsopinioner
            som skett under de senaste åren. Den genuina strävan efter en
            bestående fredsordning som finns hos en ny generation är tveklöst
            den viktigaste av dessa. Sammanbrottet för avspänningsoptimismen
            och känslan av att en rustnings- spiral med ödesbunden automatik
            riskerar att driva världen in i ett krig är en annan. Men därtill
            kommer att dessa strävanden och farhågor cyniskt kommit att utnyttjas
            av grupperingar och stater vars mål snarast är rakt motsatta dem
            som fredsopinionen vill uppnå. Det finns därför en konflikt i
            fredsopinionen, och en fara för att den utnyttjas för syften som
            är den totalt främmande, som ingen får blunda för. Farhågorna
            för framtiden tar sig många och varierande uttryck. När
          </p>
          <p xml:id="i-KMT8VUhy6LoNguJssri5YF">
            1 Riksdagen 19821/83. 3 saml. Nr 1783
          </p>
          <pb facs="riksdagen-motions-pdf/data/198283/mot_198283__1783/mot_198283__1783-002.pdf"/>
          <p xml:id="i-K6rDHDPEFU6tSofM3t2aKJ">
            människor söker bilda en kedja av förståelse mellan de bägge
            supermakter- nas ambassader i Stockholm är det i grunden uttryck
            för samma vilja att göra en personlig insats för en bättre värld
            och bibehållen fred som när allt fler människor under de senaste
            åren engagerat sig i de frivilliga försvarsorga- nisationerna.
            Hemvärnsmannen i Torne-dalen är kanske den folkliga svenska fredssträvans
            allra finaste symbol — om än inte den mest uppmärk- sammade.
          </p>
          <p xml:id="i-PohJyd1oNXAZXV9cjCAdYD">
            Fredspolitikens olika medel
          </p>
          <p xml:id="i-HXL3rTZjNcuiZDMqnzrFHn">
            En framsynt och realistisk politik för att söka bidra till att
            undvika kriget och trygga freden måste vara en sammanhållen politik
            som spänner över ett vitt fält. Det handlar om att söka bidra
            till att lösa de politiska problem som förr eller senare kan komma
            att leda till akuta politiska konflikter. En framsynt utrikespolitik
            och en aktiv opinionsbildning mot förtryck och för frihet spelar
            i det avseendet en central roll. Det handlar vidare om att söka
            förhindra att akuta politiska konflikter, genom en process av
            militära uppladdningar och eskalerande politiska låsningar, leder
            till direkta militära konfrontationer och krig. En väl avvägd
            rustningskontrollpolitik, i förening med olika former av s. k.
            förtroendeska- pande åtgärder, kan i det sammanhanget spela en
            viktig roll. Det handlar ytterst självfallet också om att värna
            vår egen frihet och vår egen fred i en situation där konflikterna
            blivit alltmer akuta eller kriget redan brutit ut. Vår säkerhetspolitiks
            yttersta och viktigaste syfte måste alltid vara att förskona Norden
            i allmänhet och Sverige i synnerhet från krigets fasor. I ett
            läge där de politiska fredsansträngningarna brutit samman, vilar
            vår förmåga att bevara freden på vårt försvar, och framgången
            i vårt fredsarbete på dess styrka. Vårt försvars styrka är den
            kanske viktigaste fredsfaktor som vår egen politik har ett direkt
            och omedelbart inflytande över. Den svenska freds- och nedrustningspolitiken
            är en integrerad del av den svenska säkerhetspolitiken. Den kan
            aldrig ses fristående från denna, och får aldrig stå i konflikt
            med dess andra medel. Sveriges alliansfrihet innebär, att vi friviligt
            åtagit oss uppgifter som i vissa hänseenden går utöver dem som
            stater i de olika militärallianserna tagit på sig. På freds- och
            nedrustningsområdet innebär vår fristående ställning ökade möjligheter
            att lämna väl avvägda och konstruktiva bidrag till det ständigt
            fortgående arbetet, och det ställer krav på vår utrikespolitik.
            På det säkerhetspolitiska området innebär vår alliansfrihet att
            det är enbart vi själva som bär ansvaret för vår frihet och vårt
            oberoende, och det ställer stora krav på vår försvarspolitik.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-003.pdf"/>
          <fw xml:id="i-LL9itLKYGDoezQWLW7jCgK">
            Mot. 1982/83:1783 3
          </fw>
          <p xml:id="i-6bcbfTsMDSayCS9UxX1gQG">
            Konflikternas orsaker
          </p>
          <p xml:id="i-R1NUkxYKk7RpN2V9BF7Q3n">
            Det är icke främst rustningar som orsakar krig, utan de politiska
            motsättningar mellan stater och nationer som leder till dessa
            rustningar. I själva verket är det lättare att påvisa fall där
            militär obalans lett till krig och konflikter än fall där en kapprustning
            mellan två konkurrerande makter fört till krig. De konflikter
            som skakat världen under de senaste åren är snarast en följd av
            de möjligheter som militära obalanser skapat för aggressiva nationer.
            Den sovjetiska invasionen av Afghanistan möjliggjordes genom Sovjet-
            unionens förkrossande militära övermakt och övertygelsen om att
            ett överraskande anfall icke skulle mötas av några verkningsfulla
            militära eller politiska motåtgärder. Iraks invasion av Iran beslutades
            i övertygelsen om att ett av inre strider sargat Iran icke skulle
            kunna bjuda effektivt motstånd mot den irakiska krigsmakten. Argentina
            anföll och ockuperade Falklandsöarna i tron att Storbritannien
            icke skulle ha viljan eller förmågan att försvåra öarna militärt.
            Israel invaderade Libanon och belägrade västra Beirut i övertygel-
            sen om att vare sig PLO, den libanesiska armén eller de syriska
            stridskraf- terna utgjorde något egentligt hot mot den israeliska
            militära överlägsenhe- ten. Konflikter och krig uppstår ofta i
            situationer där politiska motsättningar går hand i hand med militära
            obalanser. I sådana situationer uppstår alltid den frestelse för
            den synbart överlägsne att tillgripa militärt våld som ibland
            leder till krig. Arbetet för fred måste därför bli ett arbete
            såväl för att lösa de politiska konflikter som ligger till grund
            för de militära rustningarna som för att säkra den militära balans
            på allt lägre rustningsnivåer som förhindrar att olösta politiska
            konflikter slår över i öppet militärt våld och för att successivt
            minska de bördor på folkens välfärd som de militära rustningarna
            i alla länder utgör. Dessa element måste kombineras i en framgångsrik
            fredspolitik. En nedrustningspolitik som blundar för de politiska
            motsättningarna blir en kortsynt och verkningslös politik på samma
            sätt som en politik som inte strävar efter att säkra militär balans
            på allt lägre nivåer riskerar att permanenta de politiska problem
            som finns. Kärnvapenkrig föds ur konventionella krig, och konventionella
            krig föds ur politiska konflikter och motsättningar mellan stater
            och folk. Den som vill undvika kärnvapenhotet måste därför koncentrera
            sina insatser på att undvika varje form av krig, och det arbetet
            kan bara ha framgång om det inriktas på att lösa de konkret politiska
            motsättningar som finns mellan stater och folk.
          </p>
          <p xml:id="i-DJwksvm4iWUsC2HFJfcz86">
            Faran för freden i Europa ligger inte främst i ett eller annat
            vapensystem, utan i de olösta politiska motsättningarna och i
            de frestelser att söka ”lösa” dessa med militärt våld som kan
            finnas.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-004.pdf"/>
          <fw xml:id="i-HP8xuUh9Cc46TMWPgEpzAb">
            Mot. 1982/83:1783 $
          </fw>
          <p xml:id="i-LBNdTu9nMF1puNwW4dDn97">
            Försöken att kväva den polska nationens kamp för yttre oberoende
            och inre frihet är i ett längre perspektiv självfallet ett långt
            större hot mot freden i Europa än förekomsten av det ena eller
            det andra vapensystemet. Det är aldrig vapnen själva — hur fruktansvärda
            de än må vara—som utlöser krig, utan i stället politiska problem
            som en statsledning tror sig kunna lösa genom att utnyttja en
            verklig eller inbillad militär överlägsenhet. Så länge vi inte
            löst de grundläggande politiska problemen i Europa — och det handlar
            om en historisk process — kommer konfliktrisken alltid att finnas.
            Bryter kriget ut, kommer det att bli fasansfullt och förödande
            nästan oavsett med vilka vapen som det förs — och sannolikt kommer
            det att föras med alla tillgängliga vapen. Arbetet för fred i
            Europa måste börja med ansträngningar att lösa de politiska problem
            som kan skärpa de spänningar som en dag kan leda till krig. Att
            det främst handlar om situationen i och kring Östeuropa inser
            nog alla. Arbetet för fred måste också fortsätta med ett ständigt
            arbete för att vidmakthålla en militär balans i Europa, som gör
            att den statsledning som i ett desperat ögonblick överväger att
            lösa sina problem och uppnå sina mål med ett krig inser att detta
            är utsiktslöst. Militär balans som ger säkerhet — aldrig mer,
            men heller aldrig mindre. Arbetet för fred måste fullbordas med
            olika överenskommelser för att begränsa sådana militära styrkor
            som främst hotar stabiliteten, som leder till oro för överraskande
            anfall i politiskt spända lägen, eller som driver på en meningslös
            rustningsspiral som inte ökar säkerheten. Intet av detta får någonsin
            ses isolerat. Då förfelas fredspolitiken. En politik som vägrar
            att tala om de politiska problemen och fullständigt förskjuter
            möjligheterna att förhindra krig genom att upprätthålla en militär
            balans kan aldrig beskrivas som en fredspolitik. Och det alldeles
            oavsett hur ofta den fördömer det ena eller det andra vapensystemet,
            och uttalar sin fruktan för kärnvapenkrigets fasor. En politik
            som glömmer att förhindra krig kan heller aldrig förhindra kärnvapenkrig.
            Den svenska nedrustningspolitiken har tidigare alltid varit ett
            uttryck för en balanserad syn på de olika vägar på vilka krigsriskerna
            kan minskas och fredens förutsättningar förbättras.
          </p>
          <p xml:id="i-BTG1UC1bucinndVETaJvnG">
            Friheten som fredens förutsättning
          </p>
          <p xml:id="i-UdH4Fpp8RxSBC1BabUhHji">
            Det långsiktiga hotet mot freden i Europa är intimt förknippad
            med framtiden för det sovjetiska välde som efter det andra världskrigets
            slut tvångsetablerades över en rad nationer i Öst- och Centraleuropa.
            Att förtrycka nationer och folk, och att beröva enskilda människor
            de friheter de har rätt till, är att bädda för en ofred som för
            var dag som förtrycket och frihetsberövandet pågår blir än mer
            oundviklig.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-005.pdf"/>
          <fw xml:id="i-UDyjAfrKbiD3BrH1r8QJcL">
            Mot. 1982/83:1783 5
          </fw>
          <p xml:id="i-S5XPnwnWuZ1mSeZp4TPrA1">
            Den situation som rått i de olika östeuropeiska socialistiska
            länderna under de senaste decennierna är onaturlig och kommer
            förr eller senare att i grunden förändras. Det kommer icke att
            gå, att förtrycka hela folks nationella strävanden i decennium
            efter decennium utan att det byggs upp spänningar som en dag kan
            visa sig hart när omöjliga att hantera. Därför finns det ett intimt
            och oupplösligt samband mellan arbetet för mänskliga friheter
            och nationellt oberoende i Östeuropa å den ena sidan och arbetet
            för att trygga en varaktig fred i Europa å den andra. Det säger
            sig självt att en fred som bygger på förtryck av hela nationer
            aldrig kan bli en bestående fred. Bara den europeiska fred som
            bygger på alla europeiska folks frihet har förutsättningar att
            bli bestående. Arbetet för en fredlig omvandling till frihet i
            Östeuropa måste vara en central beståndsdel i arbetet att skapa
            en bestående fred i Europa. Det kan ske på en rad olika sätt.
            Genom Helsingforsöverenskommelsen 1975 har de medborgerliga fri-
            och rättigheterna i Europa blivit en gemensam europeisk angelägenhet,
            och de västeuropeiska regeringarna har fått såväl en möjlighet
            som en skyldighet att påtala de övergrepp i Östeuropa som hotar
            den gradvis fredliga omvandling i frihet som vi eftersträvar.
            I ett kortare tidsperspektiv utgör denna omvandling ett hot mot
            dagens kommunistiska regimer i dessa länder. I ett längre perspektiv
            öppnar den emellertid möjligheten till etablerandet av representativa
            nationella rege- ringar, grundat på det egna folkets förtroende
            snarare än på de sovjetiska ledarnas krav. Under det senaste året
            har vissa tecken till etablerandet av en oberoende fredsrörelse
            förekommit Östeuropa. De svårigheter som dessa rörelser står inför
            kan knappast underskattas, och deras möjligheter att fortsätta
            att utvecklas är därför i mycket hög grad avhängigt av vilket
            moraliskt stöd de kan få från olika politiska krafter i Västeuropa.
            Att de östeuropeiska regimerna ser på dessa ansatser till oberoende
            fredssträvanden med det allra största ogillande är inte att ta
            fel på. I DDR har regimen med alla till buds stående medel sökt
            att begränsa de oberoende fredskämparnas möjligheter att verka.
            I Sovjetunionen har polis och myndigheter arresterat och isolerat
            ledningen för den oberoende fredsrörelsen. Det ansvar som i detta
            sammanhang åvilar på de fredsorganisationer som finns i Västeuropa
            är mycket stort. Det är i hög grad dessa som har de östeuropeiska
            fredsrörelsernas öde i sina händer. Genom att samarbeta enbart
            med de av regimerna godkända s. k. fredsrörelserna it. ex. DDR
            och Sovjetunionen gör de sig till ett instrument i dessa regimers
            ansträngningar att förtrycka sina oberoende fredsrörelsers tjänst.
            Har de modet att öppet och tydligt samarbeta med och stödja dem
            som har en gentemot regimerna oberoende inställning — på exakt
            samma sätt som man gör i de demokratiska västländerna — ökar de
            förutsättningarna för denna oberoende fredsrörelse att överleva.
          </p>
          <p xml:id="i-CHdhcuXCZY9y4rMFTjwCXP">
            1" Riksdagen 1982/83. 3 saml. Nr 1783
          </p>
          <pb facs="riksdagen-motions-pdf/data/198283/mot_198283__1783/mot_198283__1783-006.pdf"/>
          <fw xml:id="i-3x1EE6DP1E5JJXmVW3ZSzv">
            Mot. 1982/83:1783 6
          </fw>
          <p xml:id="i-Q5nhdYBkMjsYYy4Pn9R8Y">
            Hitintills har fredsrörelserna i huvudsak valt att gå den förra
            vägen. Den s. k. fredsmarschen till Moskva och Minsk genomfördes
            på ett sätt som blev tyst godkännande av sovjetmyndigheternas
            fängslande och förtryck av den oberoende sovjetiska fredsrörelsen.
            Samarbetet inom ramen för organisa- tioner som inom ramen för
            Världsfredsrådet aktivt deltar i förföljelsen av den oberoende
            fredsrörelsen i Östeuropa tjänar förtryckets men inte fredens
            och frihetens sak. Fredsrörelsen måste bekänna färg i denna avgörande
            fråga. Väljer den att fortsätta den linje som markerades av den
            s. k. fredsmarschen till Moskva och Minsk och det direkta eller
            indirekta samarbetet med Moskvastyrda Världsfredsrådet blir den
            en rörelse för förtryck i Öst och ensidig nedrustning i Väst.
            En sådan fredsrörelse tjänar vare sig fredens eller frihetens
            sak, utan riskerar att bli ett hot mot bägge.
          </p>
          <p xml:id="i-G9gG37KKzYoSdaXSmGMD7N">
            Den europeiska styrkebalansen
          </p>
          <p xml:id="i-Dh7SQ7HXSkVFJiVeUV6UyP">
            Under 1970-talet har såväl den konventionella som den nukleära
            styrkebalansen i Europa förskjutits till förmån för Sovjetunionen.
            Orsaken till detta är den målmedvetna militära satsning som utmärkt
            Sovjetunionen under hela Bresjnev-epoken sedan mitten av 1960-talet.
            Medan de militära utgifterna i USA flukturerat kraftigt och i
            Västeuropa i stort sett legat still, har de sovjetiska militärutgifterna
            under de senaste två decennierna stigit med 3-5 26 i reala termer
            per år. Resultatet har blivit en påtaglig förskjutning av den
            militära balansen i Europa till sovjetblockets förmån. Det är
            svårt att göra sig en totalt rättvisande bild av den rådande styrkebalansen
            i Europa. Olika mått kan ge delvis annorlunda resultat, och olika
            bedömningar kan göras om den faktiska betydelsen av den obalans
            som kan fastställas på olika områden. Samtliga bedömningar som
            publicerats kommer dock till samma resultat när det gäller det
            faktum att den sovjetiska upprustningen medfört en förstärkning
            av de sovjetiska militära positionerna i Europa under 1970-talet.
            Den mest auktoritativa bedömning som regelbundet görs av den militära
            utvecklingen är den som årligen publiceras av The International
            Institute for Strategic Studies (IISS) i London. IISS är en fristående
            organisation av strategiska forskare och debattörer i ett mycket
            stort antal länder, och åtnjuter ett mycket högt anseende i såväl
            akademiska som politiska kretsar. TISS senaste bedömning av den
            konventionella militära balansen i Europa —- publicerad i The
            Military Balance 1982-1983 — bestyrker bilden av en gradvis balansförskjutning
            i Europa under det senaste decenniet:
          </p>
          <p xml:id="i-MqK5AywfrqJy8bcyviw8yT">
            Den numeriska balansen har under de senaste tjugo åren långsamt
            men säkert förskjutits till östlig fördel. Samtidigt har Väst
            till stor del förlorat det tekniska övertag som gjorde det möjligt
            för NATO att tro att man kunde
          </p>
          <pb facs="riksdagen-motions-pdf/data/198283/mot_198283__1783/mot_198283__1783-007.pdf"/>
          <fw xml:id="i-6nJP8W9aVgZq2sMKg6r9Mj">
            Mot. 1982/83:1783 T
          </fw>
          <p xml:id="i-Gp99WJLkww5jV1j5ASuBCD">
            kompensera antal med kvalitet. Man kan inte av detta dra slutsatsen
            att NATO skulle besegras i ett krig, men man kan konstatera att
            utvecklingen innebär tillräcklig fara för att leda till åtgärder.
            Den militära balansen är även i fortsättningen sådan, att militär
            aggression blir ett mycket riskfyllt företag. Även om taktiska
            omgrupperingar kan ge ett tillräckligt lokalt övertag för att
            övertyga en anfallande om att han kan nå lokal framgång, förefaller
            ingendera sidan att ha tillräcklig styrka för att garantera en
            seger. Konsekvenserna för den som anfaller skulle vara omöjliga
            att förutse, och riskerna — främst för upptrappning till kärnvapen-
            krig — oöverskådliga. Trots tilltagande obalanser är således enligt
            IISS bedömning den militära balansen i Europa fortfarande sådan
            att den torde avhålla från krig.
          </p>
          <p xml:id="i-LXmKtTxuXSFbyEKKggBYxy">
            Europeiska säkerhetskonferensen (ESK)
          </p>
          <p xml:id="i-YTUfmZZby6H8f1vE7d4giE">
            Undertecknandet 1975 i Helsingfors av den s.k. slutakten från
            den europeiska säkerhets- och samarbetskonferensen innebar, att
            en delvis ny grundval skapades för arbetet med att öka samarbetet
            och förbättra stabiliteten i Europa. ESK:s slutakt var resultatet
            av ett givande och ett tagande mellan de olika stater som deltog
            i konferensen. Medan öststaterna fäste större vikt vid de delar
            av slutakten som kunde uppfattas som ett erkännande av existerande
            regimer och gränser i Östeuropa, såg väststaterna ESK:s värde
            framför allt i de åtaganden om ökat informationsutbyte och respekt
            för medborgerliga fri- och rättigheter som slutakten kom att innehålla.
            För bägge sidor innebar åtaganden om ökat ekonomiskt samarbete
            ett betydelsefullt steg i riktning mot vidgade kontakter mellan
            Europas bägge hälfter. Sedan 1975 har den s. k. ESK-processen
            utsatts för olika påfrestningar. Den balans mellan framsteg på
            slutaktens olika områden som förutsattes vid undertecknandet har
            visat sig omöjlig att uppnå. Främst har uppmärksam- heten koncentrerats
            kring öststaternas uppenbara ovilja att leva upp till bokstaven
            och andan i slutaktens åtaganden vad gäller informationsutbyte
            och skydd för medborgerliga fri- och rättigheter. Det är lätt
            att måla en bild av ESK-processen i mörka färger, och det sker
            icke sällan. Men trots detta vore det förhastat att helt döma
            ut den, därför att den inte levt upp till de förväntningar som
            den själv bidrog till att skapa. Tiden sedan 1975 har utmärkts
            av ökade spänningar, främst mellan USA och Sovjet. Även om dessa
            huvudsakligen haft sina rötter i händelser utanför Europa — Angola
            1975, konflikten på Afrikas horn, Afghanistan 1979 m. m. — har
            de inte kunnat undgå att påverka också relationerna mellan de
            bägge supermakterna i Europa.
          </p>
          <p xml:id="i-WhXzo4FG4o85ugpmxe5QGE">
            Därtill kommer att utvecklingen i själva Europa drabbats av svåra
            bakslag. Efter några inledande år av till synes begynnande framsteg
            för de krafter inom de östeuropeiska staterna som arbetar för
            en successiv liberalisering, har de senaste åren snarast inneburit
            att besvikelserna över uteblivna vidare
          </p>
          <pb facs="riksdagen-motions-pdf/data/198283/mot_198283__1783/mot_198283__1783-008.pdf"/>
          <fw xml:id="i-6h9Jq1pu4np8X8RWfcSgGE">
            Mot. 1982/83:1783 8
          </fw>
          <p xml:id="i-EquxhQD4Dzi79gbs4uCM3p">
            framsteg förbytts i indignation över en utveckling som nu vrids
            tillbaka till förhållandena långt före avspänningssträvandena.
            I Sovjetunionen har den s.k. medborgarrättsrörelsen i dess olika
            skepnader praktiskt taget krossats under det senaste decennierna.
            T. o. m. den oberoende gruppen för att övervaka efterlevnaden
            av Helsingfors- avtalet har upplösts av säkerhetsorganen. I Östeuropa
            har utvecklingen i Polen inneburit ett dramatiskt steg tillbaka.
            Införandet av krigslagar i Polen 13 december 1981, och utvecklingen
            sedan dess, har varit ett enda massivt övergrepp på samtliga de
            åtaganden som Polen gjorde i samband med undertecknandet av ESK:s
            slutakts s. k. tredje korg. Detta har självfallet inte kunnat
            undgå att påverka förtroendet för ESK-processen i dess helhet.
            Trots detta har ESK-processen ett värde, även om det sannolikt
            måste anses vara mindre i dag än vad som antogs skulle bli fallet
            1975. Ett forum för politiska meningsutbyten mellan samtliga europeiska
            stater och USA och Kanada kan i vissa lägen spela en betydelsefull
            roll. Genom att upprätthålla ESK-processen går det dessutom att
            ständigt påminna öststaterna om de åtaganden de gjort. Ett avbrytande
            av ESK-processen utan ett slutdokument skulle beröva de europeiska
            demokratierna det instrument för långsiktig påverkan av de östeuropeiska
            diktaturerna som dessa åtaganden trots allt innebär. Utvecklingen
            vid ESK:s uppföljningskonferens i Madrid har under det senaste
            året präglats av de meningsmotsättningar som uppkommit som ett
            resultat av införandet av krigslagar i Polen. Den dramatiska illustration
            av ESK-processens begränsningar som detta innebar har självfallet
            i åtskilliga länder lett till en djupgående debatt om den fortsatta
            ESK-politiken. Trots detta har det dock varit möjligt att skönja
            vissa vägar till framgång. Det utkast till slutdokument (RM.39)
            som de neutrala och alliansfria staterna tidigare presenterat
            har rönt en bred uppslutning. Från främst EG- och NATO-staterna
            har lagts fram en rad förslag till kompletteringar av RM.39, och
            åtskilliga av dessa har av bl. a. den svenska regeringen bedömts
            som angelägna och riktiga. Arbetet koncentreras nu på att undersöka
            möjligheterna att få till stånd en europeisk nedrustningskonferens.
            Oavsett om det visar sig möjligt att realisera den europeiska
            nedrustnings- konferensen eller ej, är det angeläget att arbetet
            i Madrid inriktas på att fullfölja granskningen av hur de olika
            staterna levt upp till bestämmelserna i ESK:s slutakt. Det är
            av stor betydelse, att arbetet med den europeiska nedrustningskonferensen
            icke leder till att balansen i det totala ESK-arbetet förskjuts
            bort från den tredje korgens frågor.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-009.pdf"/>
          <fw xml:id="i-9VPuar4jQQcEFTefgB7coG">
            Mot. 1982/83:1783 9
          </fw>
          <p xml:id="i-7fxMqH5CxcHxRW87z3EGXZ">
            Europeisk nedrustningskonferens
          </p>
          <p xml:id="i-BD3A5pTuLRMffBfwjwSEeb">
            Under ESK:s uppföljningskonferens i Madrid presenterades tidigt
            en rad olika förslag till sammankallandet av en europeisk nedrustningskonferens:
            ett polskt med stöd av övriga öststater, ett franskt med senare
            stöd av EG och NATO, ett jugoslaviskt, ett rumänskt och ett svenskt.
            Förhandlingarna i denna fråga sker numera med utgångspunkt från
            det kompromissdokument RM.39 som de åtta neutrala och alliansfria
            länderna presenterade i november 1981. Detta innehöll ett utförligt
            avsnitt om formerna för inkallandet av en sådan konferens. En
            europeisk nedrustningskonferens kan fylla en viktig uppgift om
            dess arbete koncentreras till områden där det bedöms finnas politiska
            möjligheter att nå fram till verkningsfulla överenskommelser.
            Erfarenheterna från FN:s generalförsamlings andra specialsession
            om nedrustning sommaren 1982 visar entydigt på de risker som är
            förknippade med alltför allmänt hållna konferenser kring nedrustningsproblemen.
            Det område av den europeiska rustningsutvecklingen som icke täcks
            av andra förhandlingsfora är främst de s. k. förtroende- och säkerhetsskapande
            åtgärderna, s. k. CSBM's (Confidence- and Security-Building Measures).
            Det är därför naturligt att en europeisk nedrustningskonferens
            åtminstone i sitt första skede inriktas på att uppnå konkreta
            resultat på just detta viktiga område. Visar det sig att en europeisk
            nedrustningskonferens lyckas uppnå betydelsefulla framsteg på
            CSBM-området, kommer det att vara naturligt att i senare skeden
            låta konferensen söka överenskommelser också på andra områden.
            Bedömningen av detta måste dock ske på grundval såväl av erfarenheterna
            från konferensens första skede som av de resultat som kunnat uppnås
            i andra förhandlingsfora, t. ex. INF-samtalen i Gene (Intermediate
            Nuclear Forces) och MBFR-samtalen i Wien (Mutual and Balanced
            Force Reductions). Som pådrivande stat när det gällt överenskommelser
            om olika typer av förtroendeskapande åtgärder, och som med förslagsställare
            till RM.39, har Sverige ett självklart intresse av det fortsatta
            arbetet med den europeiska nedrustningskonferensen. Det arbetet
            bör inriktas på en väl förberedd, noga definierad konferens med
            goda utsikter att kunna uppnå för den europeiska säkerheten betydelsefulla
            resultat. Som från allianserna fristående nation hänger Sveriges
            möjligheter att utöva inflytande över de överenskommelser som
            kan ingå intimt samman med kvaliteten i de konkreta förslag som
            våra förhandlare kan presentera. Det är därför av stor betydelse
            att förberedelsearbetet för det svenska agerandet i samband med
            en eventuell europeisk nedrustningskonferens sker med den största
            omsorg, och att de förslag Sverige kan komma att presentera är
            fast förankrade i såväl vår egen säkerhetspolitiska grundsyn som
            vår noggranna bedömning av vilken faktisk effekt de kunde tänkas
            få på styrkeutvecklingen och styrkedispositionerna i Europa.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-010.pdf"/>
          <fw xml:id="i-NJE95zzjqFfXU2c7vS5rF8">
            Mot. 1982/83:1783 10
          </fw>
          <p xml:id="i-8LyjruQuD2MBkf7A39628v">
            Förtroendeskapande åtgärder (CSBM)
          </p>
          <p xml:id="i-UR3hs4bHfGKbGZUk4wzf4">
            Ett första skede av en eventuell europeisk nedrustningskonferens
            skall ägnas frågan om s. k. förtroendeskapande åtgärder i Europa.
            Förslag om sådana framlades redan 1979 och 1980 av NATO resp.
            Warszawa-pakten inom ramen för MBFR-samtalen i Wien. Det var dock
            först i och med den europeiska säkerhetskonferensen 1975 som konkreta
            överenskommelser om CSBM kunde träffas. ESK-överenskommelsen innebar
            främst att militära övningar som omfat- tade mer än 25 000 man
            skulle förhandsanmälas minst 21 dagar i förväg. Denna bestämmelse
            omfattade hela det europeiska området med undantag för stora delar
            av Sovjetunionen. Till detta fogas en överenskommelse om frivilliga
            inbjudningar till observatörer att följa dessa övningar samt frivilliga
            förhandsanmälningar även av övningar av mindre storlek. Filosofin
            bakom dessa åtgärder är att de skall bidra till en större öppenhet
            när det gäller att bedöma det aktuella militära läget i Europa.
            Genom överenskommelser som medför successivt ökade möjligheter
            till insyn i militära dispositioner även hos de stater som normalt
            gör sitt yttersta för att dölja dessa skapas en ökad säkerhet
            mot att styrkor utan föregående varning kan sättas in för olika
            typer av offensiva operationer. Fullt och riktigt utformade skulle
            dessa åtgärder kunna spela en väsentlig roll när det gäller att
            förhindra att akuta politiska kriser slår över i en militär uppladdning
            som kan leda till en urladdning. De förtroendeskapande åtgärderna
            skulle i ett sådant läge kunna öka den ena sidans säkerhet när
            det gäller att konstatera att den andra sidan icke vidtar några
            militära åtgärder som kan ses som förberedelser för en offensiv
            militär operation. Det säger sig självt, att de mycket begränsade
            förtroendeskapande åtgärder som ingick i ESK:s slutakt icke mer
            än i ytterligt begränsad bemärkelse kan fylla detta syfte. De
            skall snarare ses som det första steget i en utveckling som i
            ett långt framskridet stadium kan komma att bli en mycket betydelsefull
            del i ett framtida europeiskt säkerhetssystem. Erfarenheterna
            av tillämpningen av de förtroendeskapande åtgärderna från 1975
            är icke entydigt positiva. Större manövrer har förhandsanmälts
            enligt avtalets bestämmelser, men från främst östsidan har njuggheten
            när det gällt att bjuda in observatörer och att ge dessa rimliga
            möjligheter att följa övningarna varit påfallande. Ett väsentligt
            syfte med dessa åtgärder var att förhindra att militära uppladdningar
            i form av övningar icke kunde utnyttjas som ett politiskt påtryckningsinstrument.
            Trots detta utnyttjades militära övningar i just detta syfte under
            den polska krisens olika stadier 1980 och 1981. Sovjetunionen
            kunde då genomföra mycket omfattande beredskapshöj- ningar och
            omdisponeringar av sina militära förband utan att detta på minsta
            sätt påverkades av ESK:s slutakts bestämmelser vad avser förtroendeska-
            pande åtgärder.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-011.pdf"/>
          <fw xml:id="i-PDgx7weNw1MW4DN1CkKDLP">
            Mot. 1982/83:1783 1
          </fw>
          <p xml:id="i-PQdbJcw4PWPsHR34WkcWrE">
            Det är mot denna bakgrund som det behövs en grundlig genomlysning
            av olika möjligheter att vidareutveckla systemet med förtroendeskapande
            åtgärder. Enighet förefaller nu att finnas om att framtida förtroendeskapande
            åtgärder skall omfatta hela det europeiska området, således också
            hela den europeiska delen av Sovjetunionen. Därtill kommer att
            det område som omfattas av dessa åtgärder måste utsträckas också
            till delar av Atlanten i den mån det rör sig om militära förändringar
            där som står i ett funktionellt sambånd med utvecklingen på den
            europeiska kontinenten. Det säger sig självt att det icke är lätt
            att utforma generella förtroende- skapande åtgärder som kan vara
            meningsfulla i alla de olika situationer som kan förekomma inom
            detta geografiskt mycket omfattande område. Det kan därför finnas
            anledning att pröva möjligheterna till fördjupade förtroende-
            skapande åtgärder som omfattar enbart ett visst geografiskt område
            eller som omfattar vissa typer av vapen inom begränsade delar
            av ett antal staters territorium. De tankar om fördjupade förtroendeskapande
            åtgärder i Nordeuropa som finns i denna motion, liksom det förslag
            som den svenska regeringen nyligen lagt fram om ens. k. korridor
            fri från taktiska kärnvapen i Centraleuropa, är att se som exempel
            på betydelsefulla förtroendeskapande åtgärder av denna mera speciella
            natur. De mer generella förtroendeskapande åtgärder som måste
            stå i centrum för en europeisk nedrustningskonferens överväganden
            måste inriktas på sådana militära förändringar som har direkt
            betydelse när det gäller att öka säkerheten mot främst överraskande
            anfall. I det sammanhanget är vissa speciella stridskrafter av
            stor betydelse. I fredstid stående militära styrkor tillhör denna
            kategori. Specialförband med utrustning som är nödvändig för att
            snabbt kunna inleda offensiva operationer — transporthelikopterförband,
            landstigningsfarkoster, förband med broutrustning för stridsvagnar
            m. m. —är av ett alldeles särskilt intresse. Moderna arméer är
            som schweiziska urverk — de kan inte fungera om inte vissa vitala
            delar fungerar perfekt. En armé som icke kan utnyttja eller förflytta
            vissa av de specialförband som nämnts ovan utan att detta noteras
            av den motsatta sidan får betydande svårigheter att dolt inleda
            förberedelser för ett överraskande anfall. Mot denna bakgrund
            borde en större del av uppmärksamheten när det gäller förtroendeskapande
            åtgärder inriktas just på möjligheter att få till stånd sådana
            som omfattar just dessa typer av militära förband. Det är
          </p>
          <p xml:id="i-PwkFgqJAyfKiWDxN49RhLq">
            möjligt att detta kan visa sig vara en väl så framkomlig väg
            som den som hitintills prövats vad avser förhandsanmälan av militära
            övningar över en viss storlek.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-012.pdf"/>
          <fw xml:id="i-JWQmXLstR5LV46tBcCjk7i">
            Mot. 1982/83:1783 12
          </fw>
          <p xml:id="i-FSU9S7p9NMDA2hzTCdKEYb">
            Förstärkt säkerhet i Nordeuropa
          </p>
          <p xml:id="i-Ciyy9AV7NepQn9MngGy6B3">
            Det nordeuropeiska området har under efterkrigstiden varit ett
            område präglat av en relativ avspänning. Det säkerhetspolitiska
            mönster i Norden som etablerades i slutet av 1940-talet har visat
            sig vara en god grund för en fredlig utveckling även i tider när
            spänningarna i Centraleuropa eller mellan de bägge supermakterna
            varit betydande. Sedan slutet av 1960-talet har nordeuropeiska
            och nordatlantiska områ- dets strategiska betydelse ökat väsentligt.
            Detta är en direkt följd av den strategiska kärnvapenkapprustningen
            mellan USA och Sovjetunionen, och den kraftiga utbyggnad av de
            på Kolahalvön baserade strategiska robot- ubåtar som Sovjetunionen
            genomförde under 1970-talet. Sedan 1976 har Sovjetunionen dessutom
            baserat kärnvapenbärande robotubåtar i Öster- sjön. De senaste
            åren har debatterats i vilken utsträckning Norden nu står inför
            hotet att dras in i spänningen mellan de bägge maktblocken, och
            om de rustningskontrollsåtgärder som i så fall skulle kunna bidra
            till att mildra detta hot. Förslaget om etablerandet av en kärnvapenfri
            zon i Norden har kommit att stå i centrum för denna debatt. Ingen
            av de nordiska staterna har i dag kärnvapen på sitt nordiska territorium,
            och ingen av dem avser heller att anskaffa sådana eller tillåta
            någon annan att basera sådana i Norden. Vad gäller de faktiska
            förhållan- dena i detta hänseende skulle en kärnvapenfri zon därför
            vara ett slag i luften. De svenska regeringarna under 1970-talet
            — såväl socialdemokratiska som borgerliga — har därför gjort klart,
            att en kärnvapenfri zon i Nordeuropa måste omfatta även de områden
            i de nordiska staternas närhet där det i dag finns kärnvapen som
            förefaller att vara avsedda för insats mot Norden. Detta har inneburit,
            att den kärnvapenfria zon som förekommit i den svenska debatten
            så gott som alltid varit ett begrepp med väsentligt vidare syftning
            än enbart de berörda nordiska staternas egna territorier. Ett
            första krav på en kärnvapenfri zon har självfallet varit, att
            den omfattar de berörda staternas egna territorier. I fredstid
            är detta område i dag kärnvapenfritt, och samtliga länder har
            genom icke-spridningsavtalet förpliktigat sig att icke skaffa
            kärnvapen. Ett andra krav har varit, att även Östersjön i fredstid
            görs kärnvapenfritt. Detta krav fick ökad aktualitet genom upptäckten
            av kärnvapen ombord på den sovjetiska ubåt som i oktober 1981
            gick på grund inom militärt skyddsområde i Blekinge skärgård.
            Kravet framfördes dock av den svenska regeringen redan 1978 och
            var då i första hand att ses som en reaktion mot den sovjetiska
            stationeringen av kärnvapenbärande robotubåtar i Östersjön. Denna
            stationering har under det senaste året utvidgats från att omfatta
            de tidigare kända sex ubåtarna av Golf-klass till att nu också
            omfatta ett antal ubåtar av Juliett-klass.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-013.pdf"/>
          <fw xml:id="i-GA56PziMuMhAoWYbPxKka">
            Mot. 1982/83:1783 13
          </fw>
          <p xml:id="i-6STA5vgKE3HmXYTP3npDiZ">
            Ett tredje krav har varit, att zonen också berör de kärnvapen
            som är baserade i Nordens närhet och som uppenbarligen är avsedda
            för insatser mot mål inom Norden, t. ex. i form av en uttunningszon.
            De vapen som avses är främst de kort- och medeldistansrobotar
            för kärnvapenbruk som finns i de sovjetiska stridskrafterna på
            Kolahalvön och i området kring Leningrad. Enligt uppgift av dåvarande
            utrikesministern Ullsten skulle det enbart i Leningrads militärområde
            finnas mer än 150 sådana kärnvapensystem som skulle dras bort
            som ett led i upprättandet av en kärnvapenfri zon. Det säger sig
            självt, att det inte går att finna en heltäckande folkrättslig
            konstruktion för en kärnvapenfri zon som direkt omfattar eller
            berör ett så vidsträckt och varierande område som det som innefattas
            av dessa tre krav. Detta torde heller aldrig ha föresvävat någon
            svensk regering. Det avgörande är icke vilken folkrättslig konstruktion
            som väljs i fråga om det ena eller det andra området, utan det
            fasta, sakliga och politiska samband som råder mellan åtaganden
            och överenskommelser som omfattar hela detta område. Detta samband
            är en fast del i olika svenska regeringars deklarerade politik
            när det gäller upprättandet av en kärnvapenfri zon i Norden. Det
            kan visa sig svårt att finna former för ett zonavtal som icke
            ger supermakterna droit de regard — rätt till inblandning — gentemot
            de olika nordiska ländernas säkerhetspolitiska dispositioner som
            icke kan accepteras. Sverige har traditionellt avvisat varje form
            av garantier från utomstående makt rörande hela eller delar av
            sin säkerhetspolitik. Debatten om den kärnvapenfria zonen har
            ett egenvärde i den meningen att den bidrar till att befästa den
            faktiska kärnvapenfrihet som i dag råder vad gäller de nordiska
            ländernas territorier. Även om inga förändringar i detta hänseende
            förefaller aktuella, kan detta dock tjäna ett visst symboliserande
            syfte. Därtill kommer, att debatten kan tänkas utgöra en viss
            begränsning på de sovjetiska möjligheterna att använda Östersjön
            för en ytterligare utvidgad basering av olika typer av kärnvapenstridskrafter.
            Några tecken på att så hitintills varit fallet finns dock knappast.
            Om så skulle bedömas lämpligt, kan de nordiska regeringarna självfallet
            välja att i någon form klarlägga den faktiska situation vad gäller
            kärnvapen som i dag råder i deras länder. Det kan i det sammanhanget
            finnas anledning att konstatera vilka konsekvenser detta har med
            hänseende på de åtaganden som de olika kärnvapenmakterna gjort
            om att avstå från kärnvapenanfall eller hot om sådana mot stater
            som icke disponerar kärnvapen på sina territorier. Ett sådant
            klarläggande kunde vara en del i den strävan att bevara stabiliteten
            i Nordeuropa som debatten om den kärnvapenfria zonen är ett av
            flera utflöden av.
          </p>
          <p xml:id="i-8GzZKjgyFLEayGiRQUrAGV">
            En inriktning av arbetet för ökad säkerhet och stabilitet i Nordeuropa
            till att enbart omfatta strävan efter en kärnvapenfri zon riskerar
            att leda till ett mödosamt arbete under en längre period. Debatten
            om de olika möjligheter och svårigheter som ett zonavtal skulle
            innebära kan tjäna ett värdefullt syfte när det gäller att klargöra
            betydelsen av dagens säkerhetspolitiska stabili-
          </p>
          <pb facs="riksdagen-motions-pdf/data/198283/mot_198283__1783/mot_198283__1783-014.pdf"/>
          <fw xml:id="i-EzGc2ReMrpvtW3191wtY8e">
            Mot. 1982/83:1783 14
          </fw>
          <p xml:id="i-UEoWnSfm1RWW6h2BL7QokR">
            tetsmönster i Norden, men sannolikheten för att denna debatt
            kommer att övergå i förhandlingar om en meningsfull zon måste
            bedömas som i dagsläget liten. En kärnvapenfri zon kan ses som
            en form av förtroendeskapande åtgärd i ett geografiskt avgränsat
            område. En vidgning av debattens perspektiv till att även omfatta
            andra möjliga former av förtroendeskapande åtgärder i detta område
            skulle sannolikt leda till att möjligheterna till framgång i detta
            arbete ökades. Kärnvapeninsatser mot eller från Norden skulle
            enbart vara aktuella i ett läge där krig i Norden redan råder.
            Det förefaller därför angeläget att vidta åtgärder som reducerar
            sannolikheten för att Norden blir utsatt även för de härjningar
            som ett konventionellt krig skulle innebära. Därmed minskas självfallet
            även riskerna för att Norden dras in i ett kärnvapenkrig. De ökade
            möjligheterna till snabba och överraskande militära angrepp med
            utnyttjande av militära styrkor som i huvudsak finns tillgängliga
            redan i fredstid leder till att instabiliteten och osäkerheten
            ökar i perioder när den politiska spänningen tilltar. Att minska
            riskerna för överraskande angrepp bidrar därför till ökad stabilitet,
            och medför att staterna i spända lägen icke tvingas till militära
            eller politiska åtgärder som i sin tur riskerar att ytterligare
            höja spänningen i området. Möjligheterna till sådana förtroendeskapande
            åtgärder som minskar sannolikheten för överraskande angrepp, och
            därmed säkrar stabiliteten, i Nordeuropa bör därför studeras närmare.
            Regering och riksdag bör diskutera de möjliga förslag som skulle
            kunna presenteras för de övriga nordiska länderna och för Sovjetunionen.
            Sådana förtroendeskapande åtgärder bör vara av mer långtgående
            natur än de som diskuteras inom ramen för den europeiska säkerhetskonferensen.
            Detta torde vara möjligt på grund av att Nordeuropa är ett område
            som hitintills faller utanför den direkta militära konfrontationen
            mellan de bägge maktblocken, och att de styrkor som skulle omfattas
            av åtgärderna därmed också är mer begränsade. Ett starkt motiv
            för mer långtgående förtroendeskapande åtgärder i Nordeuropa är
            vikten av att balansera de negativa effekter för denna del av
            Europa som kan uppstå som en följd av en överenskommelse om truppreduceringar
            i Centraleuropa. Det finns en risk för att Sovjetunionen som en
            följd av en sådan överenskommelse baserar delar av de stridskrafter
            som dras tillbaka från Centraleuropa i det nordeuropeiska området.
            Nordeuropeiska fördjupade förtroendeskapande åtgärder skulle i
            första hand inriktas på sådana vapen och stridskrafter som verkar
            speciellt destabiliserande. Överenskommelser skulle t. ex. kunna
            träffas om begräns- ningar av omfattningen av landstignings- och
            luftlandsättningsövningar i Norden, Östersjön och de nordvästliga
            delarna av Sovjetunionen, och förband speciellt lämpade eller
            utbildade för sådana insatser bör underkastas speciella begränsningar
            såväl i fråga om omfattning som uppträdande.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-015.pdf"/>
          <fw xml:id="i-HpEdKc73vRBAVbTGvMrc6c">
            Mot. 1982/83:1783 5
          </fw>
          <p xml:id="i-LHNmpJ4Djcb5s6sKjRxTDe">
            Begränsningar av det direkta landstigningstonnaget i Östersjön
            är ett exempel på en åtgärd som skulle bidra till att minska riskerna
            för krigsutbrott i Norden. Som ett led i sådana överenskommelser
            skulle ett rapporteringssystem för förändringar i militära dispositioner
            kunna inrättas. De nordiska länderna och Sovjetunionen skulle
            t. ex. kunna inrapportera förflyttningar av militära enheter över
            en viss storlek, förändringar i antalet vapen av en viss typ (t.
            ex. stridsvagnar eller stridsflygplan) och antalet inkallade personer
            vid de militära förbanden vid olika tidpunkter. Det är icke nu
            möjligt att i detalj fastlägga hur ett system med fördjupade förtroendeskapande
            åtgärder i Nordeuropa bäst skulle konstrueras. Därtill fordras
            omfattande studier och ingående överväganden. Det är sannolikt,
            att arbetet bör läggas upp som en längre process, där olika steg
            kan tas i riktning mot ett alltmer omfattande system. Några utgångspunkter
            bör dock läggas fast. Systemet bör omfatta Danmark, Norge, Sverige,
            de fria delarna av Östersjön samt relevanta delar av Sovjetunionen
            i Leningrads och Baltikums militärområden. I vissa delar —t. ex.
            vad gäller landstigningsfartyg — bör man pröva möjligheterna att
            också innefatta delar av Nordatlanten. Systemet måste vara sådant,
            att dess efterlevnad kan kontrolleras inom rimliga gränser. Tekniska
            kontrollmöjligheter måste med största sannolikhet i vissa fall
            kombineras med militära observatörer. Systemet skall dessutom
            självfallet anknyta till de förtroendeskapande åtgärder som kan
            komma att gälla hela det europeiska området under kommande år.
            De omständigheter som nämnts gör det emellertid såväl möjligt
            som lämpligt att i det nordeuropeiska området gå längre än vad
            som sannolikt är möjligt för hela det europeiska området.
          </p>
          <p xml:id="i-U7cq3hkkBEsRn6TmPr5C93">
            Kärnvapenrustningarna i Europa
          </p>
          <p xml:id="i-RsdxgdeHCumKjUR8hKkBDj">
            Under de senaste åren har en allt större del av den offentliga
            uppmärk- samheten i nedrustningsfrågorna kommit att koncentreras
            till kärnvapenpro- blemen i Europa. Faran för en ”europeisering”
            av kärnvapenkriget, och en accelererad rustningsspiral på just
            detta område, har alldeles säkert utgjort en väsentlig drivkraft
            bakom framväxten av den radikala delen av den nya fredsopinionen
            i en rad västeuropeiska länder. Med all sannolikhet kommer detta
            förhållande att förstärkas under 1983. Redan i dag pågår en propagandamässig
            dragkamp mellan de bägge supermakterna om den västeuropeiska fredsopinionens
            gunst, och som ett led i denna dragkamp presenteras en rad olika
            idéer och utspel på detta
          </p>
          <p xml:id="i-QPBKyiJQ8QMvX2L48hvfzS">
            område. Kärnvapenfrågorna kommer att stå i centrum för den politiska
            debatten i åtskilliga västeuropeiska länder under 1983. Kärnvapenfrågorna
            i Europa kan inte bedömas frikopplade från den konventionella
            militära balansen. Varje försök att göra det leder till en
          </p>
          <pb facs="riksdagen-motions-pdf/data/198283/mot_198283__1783/mot_198283__1783-016.pdf"/>
          <fw xml:id="i-7TK832gmnbSMPBEARv9yfk">
            Mot. 1982/83:1783 16
          </fw>
          <p xml:id="i-zZeAxkoroMKohDWZoJtzi">
            felaktig analys och till felaktiga politiska slutsatser. Under
            hela efterkrigstiden har Warszawapakten haft ett övertag i fråga
            om konventionella militära styrkor i Europa. NATO-staterna har
            övervägt att möta detta övertag med en egen konventionell upprustning,
            men valde under 1950-talet i stället att satsa på att skapa balans
            med de relativt sett betydligt billigare taktiska kärnvapen som
            då började bli tillgängliga. Östsidans konventionella övermakt
            skulle balanseras av västsidans överlägsenhet i fråga om taktiska
            kärnvapen. Denna västliga försvarspolitik var möjlig i ett läge
            där USA hade en betydande överlägsenhet på det strategiska kärnvapenområdet,
            men kom att ifrågasättas alltmer i takt med att även Sovjetunionen
            började bygga upp omfattande strategiska kärnvapenstyrkor. I mitten
            av 1960-talet ändrades NATO:s försvarsstrategi till nu gällande
            ”flexible response”, innebärande att ett angrepp så långt möjligt
            skall mötas konventionellt, men att möjligheten att i ett visst
            läge använda kärnvapen fortfarande skall finnas kvar. NATO-försvaret
            mot den östliga konventionella överlägsenheten blev en treenighet
            mellan de konventionella styrkorna i Europa, de taktiska kärnladdningarna
            i Europa och de strategiska kärnvapenstyrkorna i USA. Trovärdigheten
            i denna försvarsstrategi börjar nu alltmer att ifrågasättas. Den
            sovjetiska styrkan också på kärnvapenområdet är nu sådan, att
            det blir allt svårare att se de situationer i vilka det ur NATO:s
            egen synvinkel skulle vara rationellt att tillgripa de egna kärnväpnen.
            Dessa ges därför i allt större utsträckning rollen av styrkor
            avsedda att avskräcka från sovjetisk kärnva- peninsats, medan
            en ökad tyngdpunkt i försvarsansträngningarna successivt ges till
            de konventionella stridskrafterna. Det moderniseringsprogram för
            NATO:s militära styrkor som antogs i slutet av 1970-talet lägger
            den absoluta huvudvikten just vid de konventionella stridskrafterna.
            Traditionellt har Sovjetunionen disponerat robotstyrkor för kärnvapenan-
            fall mot mål i bl. a. Västeuropa. Till större delen byggdes dessa
            upp under en period när Sovjetunionen inte hade några interkontinentala
            kärnvapenro- botar, och kom i Västeuropa successivt under 1960-
            och 1970-talen att ses som en rest från denna period. Det stora
            antalet relativt sett föråldrade robotar av typerna SS4 och SS5
            uppfattades i Västeuropa knappast som annat än ett vapen avsett
            för mycket extrema situationer. När Sovjetunionen 1977 började
            införa ett nytt och modernt medeldis- tansrobotsystem orsakade
            detta därför en stark reaktion i främst Västeuro- pa. Satsningen
            på SS20 sågs som en kraftig utbyggnad av det sovjetiska kärnvapenhotet
            mot Västeuropa, och denna utbyggnad krävde ett svar från NATO
            om inte den ömtåliga politiska och militära balansen i Europa
            skulle påverkas. Resultatet blev det s. k. dubbelbeslut som NATO
            fattade i decemer 1979. Detta innebar, att man eftersträvade en
            förhandling med Sovjetunionen om begränsning av medeldistansrobotar
            i Europa, och att man samtidigt
          </p>
          <pb facs="riksdagen-motions-pdf/data/198283/mot_198283__1783/mot_198283__1783-017.pdf"/>
          <fw xml:id="i-5ZS2DB7mrFMLjBEMzBamPd">
            Mot. 1982/83:1783 17
          </fw>
          <p xml:id="i-WwVtwARb4Z8Q4kVQVUmTUC">
            påbörjade förberedelserna att med början i december 1983 utplacera
            olika typer av medeldistansrobotar i olika västeuropeiska länder.
            SS20-programmet har fortsatt med stor kontinuitet under perioden
            sedan 1977. Trots olika erbjudanden om ett s. k. moratorium, och
            ett uttryckligt löfte i mars 1982 om att stoppa utplaceringen
            av nya SS20-robotar, har uppbyggnaden fortsatt. Det SS20-system
            som nu ser ut att ha färdigställts omfattar 17 SS20- regementen
            i Sovjetunionens västligaste militärområden, 10 SS20-regemen-
            ten i Urals militärområde med hälften på vardera sidan om bergskedjan
            samt ytterligare 10 SS20-regementen i tre olika områden i Sibirien.
            Av dessa kan de 27 förstnämnda regementena med sammanlagt 243
            robotar och 729 stridsdelar sättas in mot Västeuropa, även om
            det är sannolikt att delar av regementena inom Urals militärområde
            har förstahandsuppgifter riktade mot andra områden. Speciellt
            värt att notera är, att fyra SS20-regementen tillkommit efter
            det att Bresjnev i mars 1982 utlovade ett stopp för utplaceringen
            av nya SS20-robotar. Samtliga dessa med tillsammans 36 robotar
            har färdigställts i Sovjetunionens västliga militärområden. Utgångspunkten
            för NATO i des. k. INF-samtalen i Geneve har varit, att det gynnsammaste
            vore ett förhandlingsresultat som innebar ett borttagande av samtliga
            landbaserade medeldistansrobotar i de bägge allianserna. Detta
            förslag — den s. k. noll-optionen — har dock entydigt avvisats
            av Sovjetunio- nen, vars strävan förefaller vara att förhindra
            utplaceringen av NATO- robotar till priset för en så liten reduktion
            av egna motsvarande robotstyrkor som möjligt. Under lång tid hävdades
            från sovjetisk sida, att det redan råder balans i Europa vad gäller
            denna typ av kärnvapen. Detta påstående framfördes under olika
            tidpunkter, allt under det att utplaceringen av SS20 gav Sovjetunionen
            allt fler robotar medan inga motsvarande vapen förekom inom NATO.
            Under den senaste tiden har emellertid från Sovjetunionen framlagts
            förslag som på denna och andra punkter innehåller intressanta
            nya inslag. För första gången har Sovjet indirekt medgivit, att
            det i dag icke råder någon balans. Man har också förklarat sig
            villig att diskutera robotar mot robotar medan man tidigare föredragit
            ett betydligt vidare angreppssätt. Det förefaller sannolikt, att
            såväl USA som Sovjetunionen är intresserade av någon typ av överenskommelse
            i denna fråga. En slutgiltig sådan kan sannolikt inte träffas
            utan en klar anknytning till ett kommande resultat av de s.k.
            START-samtalen om de strategiska kärnvapnen, men detta behöver
            inte utesluta delöverenskommelser som enbart rör t. ex. SS20 och
            de robotar som avses i NATO:s dubbelbeslut.
          </p>
          <p xml:id="i-LCN5pVeE7fEoRvGWbYm3Df">
            Det går inte att nå konstruktiva resultat i denna fråga med förenklade
            krav på en frysning av existerande kärnvapen. Ett sådant krav
            riktar sig i realiteten enbart mot NATO:s dubbelbeslut, eftersom
            det finns anledning att anta att
          </p>
          <pb facs="riksdagen-motions-pdf/data/198283/mot_198283__1783/mot_198283__1783-018.pdf"/>
          <fw xml:id="i-7pHsTgFmerdga7oHTdbsr1">
            Mot. 1982/83:1783 18
          </fw>
          <p xml:id="i-2nANiDAQyHpZ1juHndKai8">
            den sovjetiska utplaceringen av SS20-robotar nu nått sin fullbordan.
            Det innebär därmed, att Sovjetunionens möjligheter att bibehålla
            samtliga sina SS20 ökar dramatiskt, eftersom man i ett sådant
            läge skulle sakna varje form av intresse för en uppgörelse som
            reducerar de egna vapnen i utbyte mot en frysning på NATO-sidan
            som man redan fått. De synpunkter i detta hänseeende som den svenska
            regeringen framfört betraktar vi som missriktade och skadliga
            för det förhandlingsarbete som nu pågår. Krav på en frysning av
            de totala kärnvapenarsenalerna vilka nu nått en nivå som går långt
            utöver vad det finns rimlig militär användning för, får icke förväxlas
            med krav som är så specificerade att de omöjliggör de konkreta
            nedrustningsförhandlingar som nu pågår. Det är omöjligt att frikoppla
            kärnvapnen från den konventionella militära balansen i Europa.
            När den svenska regeringen under senare tid gjort detta, har man
            frångått principer som under lång tid varit vägledande för de
            svenska nedrustningssträvandena. Det är angeläget, att man åter
            markerar det tydliga samband som finns mellan konventionell obalans
            och förekomsten av olika typer av kärnvapen i Europa.
          </p>
          <p xml:id="i-KG6SxuWqJzLtdoDSxMdrS5">
            Öppen redovisning av militära utgifter
          </p>
          <p xml:id="i-RXmbNzwrpEe1CHR9RbL5Bj">
            Det finns en allvarlig risk för att världen håller på att gå
            in i ett skede av kapplöpning när det gäller kemiska och bakteriologiska
            vapen. I skydd av den politiska debatten om kärnvapenkrigets fasor
            kanske det kemiska kriget åter håller på att bli ett accepterat
            instrument i den modern och dolda krigföringen. Att stoppa denna
            utveckling och att bereda vägen för avtal som effektivt eliminerar
            hotet om kemisk och bakteriologisk krigföring, måste bli en av
            de allra viktigaste uppgifterna för nedrustningsarbetet under
            de närmaste åren. Sverige kan, bl. a. genom den tekniska kunskap
            som finns vid FOA, spela en betydelsefull roll i detta arbete.
            Gaskrig förekom i stor skala under det första världskrigets fruktansvärda
            utnötningsstrider på västfronten i Frankrike. Erfarenheterna av
            gaskrigets fasor ledde under mellankrigstiden till den överenskommelse
            i Geneve 1925 som totlt förbjuder användningen av kemiska stridsmedel.
            Under det andra världskriget kom gas icke till användning, även
            om bägge sidor producerade och lade i förråd stora mängder moderna
            och mycket dödliga stridsgaser. I Tyskland utvecklades de s. k.
            nervgaserna. Hotet om vedergällning med samma medel spelade kanske
            en större roll än Genéve- konventionen när det gällde att förhindra
            att det andra världskriget fick se en upprepning av det första
            världskrigets fasor i detta hänseende. Under efterkrigstiden har
            såväl USA som Sovjetunionen producerat och lagt stridsgaser i
            militära förråd. I bägge supermakterna finns militära förband
            och utrustning som är avsedda att användas för attacker med stridsgaser
            i olika former.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-019.pdf"/>
          <p xml:id="i-KJQWYQzN5SDpNJVbqtbrvt">
            EE 5H4 I
          </p>
          <fw xml:id="i-W3AthgzHKcT9NLMR8G5HyW">
            Mot. 1982/83:1783 19
          </fw>
          <p xml:id="i-RNiDbhhBD6gFdzSxJmKQDL">
            Det är svårt att bilda sig en exakt uppfattning om omfattningen
            av stridsgasförråden i de bägge supermakternas arsenaler. Alla
            uppgifter tyder emellertid på, att förberedelserna i detta hänseende
            getts en helt annan vikt i Sovjetunionen än i USA. Enligt IISS
            bedömningar omfattar de amerikanska lagren av stridsgaser ca 42
            000 ton medan de sovjetiska beräknas innehålla ca 350 000 ton.
            Det anses, att mellan 10 och 30 26 av den artilleriammunition
            som finns lagrad hos de sovjetiska förbanden i Östeuropa innehåller
            stridsdelar försedda med stridsgas. I USA finns ca 4700 personer
            i de militära styrkorna som är utbildade för insatser av stridsgaser,
            medan uppskattningarna för Warszawa- pakten varierar mellan 70
            000 och 100 000 man. I de sovjetiska förbanden I finns specialenheter
            för kemisk krigföring från kompaninivån och uppåt. Sedan slutet
            av 1960-talet är tillverkning av kemiska stridsmedel nedlagd i
            USA, medan det anses att Sovjetunionen fortfarande har ett flertal
            anläggningar för stridsgasproduktion i drift. I USA diskuteras
            emellertid nu ett förslag från administrationen om att bygga en
            anläggning som från mitten av 1980-talet skulle kunna tillverka
            s. k. binära stridsgaser. Sådana stridsga- ser är avsevärt säkrare
            att lagra och lättare att hantera än de som i dag finns i de amerikanska
            förråden. Under de senaste åren har en rad uppgifter gjort gällande,
            att Sovjet- unionen i strid med Genéevekonventionen använt stridsgaser
            i Laos, Kambodja och Afghanistan. Berättelser om flygplan som
            fäller ”gult regn” har bildat utgångspunkten för mycket omfattande
            ansträngningar att vetenskapligt bevisa användningen av sovjetiska
            stridsgaser i dessa län- der. Sovjetunionen och de berörda länderna
            har självfallet energiskt demen- terat dessa uppgifter. Man har
            dock ej varit beredd att låta oberoende undersökningsgrupper besöka
            de områden, där enligt flyktingrapporter ”gult regn” förekommit.
            En expertgrupp inom FN har, bl. a. med svensk medverkan, undersökt
            de anklagelser som främst USA riktat mot Sovjetunionen rörande
            användning- en av kemiska stridsmedel i Indokina och Afghanistan.
            Efter ett utomordentligt noggrant arbete har expertgruppen i december
            1982 redovisat sina slutsatser. Den konstaterade, att det av en
            rad skäl inte gått att entydigt bevisa att förekomsten av vissa
            ämnen var att hänföra till insats av kemiska stridsmedel, men
            att de samlade indicierna för att så var fallet var starka. Enskilda
            medlemmar av expertgruppen har i sina
          </p>
          <p xml:id="i-2QBeREZKLMjDipDrsRwcWi">
            uttalanden gått längre än vad gruppens skrivna rapport gör. Under
            slutet av 1982 presenterade USA dessutom ytterligare detaljer
            vad gäller den påstådda användningen av olika former av kemiska
            stidsmedel i främst Afghanistan. Olika oberoende experter har
            ansett detta material betydligt tyngre i sin bevisföring än det
            som tidigare presenterats från amerikansk sida och som varit föremål
            för utvärdering av bl.a. FN:s expertgrupp.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-020.pdf"/>
          <fw xml:id="i-14ck1yGejkQhtV98fzBfMt">
            Mot. 1982/83:1783 20
          </fw>
          <p xml:id="i-CHEWNM3rXrcTxeGCWEuUo1">
            Det inträffade visar, att ett verksamt förbud mot kemiska vapen
            också måste omfatta förbud mot tillverkning och lagring av dessa
            samt tillfreds- ställande kontroll över att dessa förbud också
            efterlevs. Kan framsteg i riktning mot sådana förbud inte nås
            under de närmaste åren är riskerna för en alltmer omfattande produktion,
            lagring och användning av kemiska strids- medel i olika delar
            av världen överhängande. Sverige bör, inom ramen bl. a. för nedrustningskommittén
            i Geneve, verka för ett avtal om förstörelse av existerande förråd
            av kemiska stridsmedel, förbud mot tillverkning av nya och olika
            typer av kontroll- och inspektionsmekanismer för att säkerställa
            efterlevnaden. Kontrollfrågan har hittills varit stötestenen när
            det gällt möjligheterna att uppnå ett sådant avtal. Traditionellt
            motsätter sig Sovjetunionen så gott som varje kontrollåtgärd.
            Under den senaste tiden har det dock förekommit antydningar om
            att Sovjetunionen skulle vara berett att acceptera viss inspektion
            för att säkerställa avtalets efterlevnad. Sverige bör även verka
            för att en internationell vetenskaplig undersök- ningsgrupp i
            FN:s regi får besöka de områden i bl. a. Laos, Kambodja och Afghanistan,
            där användning av giftgaser påstås ha förekommit. I samband med
            1972 års avtal om totalt förbud mot bakteriologiska vapen misslyckades
            man med att förse avtalet med kontrollbestämmelser. Redan i slutet
            av 1960-talet förstörde USA de förråd av biologiska stridsmedel
            man hade. Ett utbrott av den dödliga och utomordentligt smittsamma
            sjukdomen mjältbrand vid en avspärrad militär forskningsanläggning
            i Sverdlovsk i Sovjetunionen 1979 har emellertid lett till misstankar
            om att det i Sovjet fortfarande bedrivs forskning om och produktion
            av bakteriologiska vapen. Sovjetunionen har tillbakavisat de amerikanska
            uppgifterna om att utbrottet av mjältbrand i Sverdlovsk 1979 berodde
            på militär produktion och har anfört andra förklaringar till den
            märkliga epidemin. Händelser som dessa visar med all önskvärd
            tydlighet på betydelsen av att varje avtal om förbud mot tillverkning,
            lagring och användning av kemiska och biologiska vapen förses
            med fungerande och tillförlitliga kontrollbestäm- melser. Vid
            misstanke om överträdelser bör oberoende inspektioner på platsen
            omedelbart kunna ske. Så länge sådana tillbakavisas kvarstår misstanken
            om att överträdelser faktiskt ägt rum. Hotet om kemisk och biologisk
            krigföring är på många sätt minst lika allvarligt som hotet om
            kärnvapenkrig. Ändå har det getts betydligt mycket mindre uppmärksamhet.
            Sverige kan spela en aktiv roll när det gäller att påvisa dessa
            risker och bereda vägen för fungerande avtal som undanröjer hotet
            om kapprustning på detta fruktansvärda område.
          </p>
          <p xml:id="i-UaQUztMbwBQAwNQXspfpKE">
            Öppen redovisning av militära utgifter
          </p>
          <p xml:id="i-BcuFLtFpD5M6iMiW9ufDr1">
            Den sekretess som finns i vissa länder när det gäller omfattningen
            av de militära utgifterna utgör ett hinder för ett förtroendefullt
            internationellt samarbete för att främja avspänning och fred.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-021.pdf"/>
          <fw xml:id="i-HiCgMBgCKF6qhW7v7sG8rW">
            Mot. 1982/83:1783 21
          </fw>
          <p xml:id="i-DGdF6JMu91kc5SxtUXkwdR">
            Detta gäller självfallet fträmst Sovjetunionen och dess allierade.
            Medan de militära kostnaderna i de västliga länderna i allt väsentligt
            är kända, och dessutom föremål för inträngande och kritisk debatt
            år efter år, råder i Sovjetunionen en total sekretess kring de
            militära satsningarna. Följden har också blivit, att det kommit
            att råda en osäkerhet om hur mycket som bl. a. Sovjet verkligen
            satsar på sina militära rustningar. Detta har lett till minskat
            förtroende och ökad osäkerhet. En ökad öppenhet när det gäller
            militära kostnader skulle vara ett viktigt bidrag till ökat internationellt
            förtroende. En viktig uppgift för nedrustnings- arbetet måste
            bli, att övertyga även den sovjetiska ledningen om att detta borde
            ligga i deras långsiktiga intresse. Att jämföra militära satsningar
            i olika länder är ibland förenat med betydande svårigheter. Antaganden
            om växelkurser, produktivitet och annat har stor betydelse för
            det resultat man kommer fram till. Olikheterna mellan de öppna
            västekonomierna och de slutliga östliga planekonomierna gör ibland
            jämförelser mellan t. ex. amerikanska och sovjetiska försvarssats-
            ningar mycket komplicerade. I USA och Västeuropa har under de
            senaste åren förts en mycket livlig debatt om olika möjliga metoder
            för att mäta de sovjetiska militära utgifterna. Det har gällt
            såväl dessa utgifters storlek som den belastning de utgör för
            det sovjetiska folkhushållet i övrigt och möjligheterna att jämföra
            dessa kostnader med motsvarande kostnader i främst USA. De rent
            metodtekniska svårigheterna att mäta dessa kostnader, och att
            jämföra dem med motsvarande kostnader i andra länder, är betydande.
            Därtill kommer den totala sekretess som omger varje liten del
            av de sovjetiska militära satsningarna. Enligt de bedömningar
            som görs av den amerikanska nedrustningsmyn- digheten ACDA satsade
            Sovjetunionen 1979 ca 51 96 av sin statsbudget och ca 14,5 20
            av sina samlade ekonomiska resurser på militära ändamål. För USA
            är motsvarande siffror ca 22 Zo och ca 5,5 76, medan siffrorna
            för de olika västeuropeiska länderna ligger på ännu lägre nivåer.
            För länderna utanför östblocket föreligger vissa möjligheter att
            bedöma omfattningen av de militära satsningarna. Den statistik
            över offentliga utgifter som internationella valutfonden IMF publicerar
            och som omfattar IMF:s samtliga 124 medlemsländer visar t. ex.
            en minskning av de militära satsningarnas del av de offentliga
            utgifterna i samtliga dessa länder från 16,94 70 1974 till 13,92
            96 1979. Inom FN har under de senaste åren bedrivits ett omfattande
            arbete för att söka finna tekniskt accepterade metoder för att
            kunna jämföra de militära utgifterna i olika länder. Detta arbete
            har skett bl. a. på svenskt initiativ. Ett av resultaten av FN:s
            arbete på denna punkt har blivit utarbetandet av ett system för
            inrapportering av militära utgifter. Sedan två år tillbaka inrapporterar
            ett femtontal länder, däribland Sverige, varje år sina militärutgifter
            enligt ett schema som tillåter internationella jämförelser.
          </p>
          <pb facs="riksdagen-motions-pdf/data/198283/mot_198283__1783/mot_198283__1783-022.pdf"/>
          <fw xml:id="i-9NYvJBPWuYeWpY8ptwrXBD">
            Mot. 1982/83:1783 20
          </fw>
          <p xml:id="i-4JFzcxMqwB9Ze4YBeQmDsa">
            Av supermakterna deltar USA, men icke Sovjetunionen, i detta
            arbete. Detta är en avgörande brist. Samtidigt som arbetet med
            att vidareutveckla de metoder som nu används för dessa jämförelser
            drivs vidare, bör olika vägar prövas för att söka åstadkomma en
            sovjetisk anslutning till detta system. Det kan inte uteslutas,
            att möjligheterna till framgång i detta ärende rent tekniskt skulle
            öka om arbetet koncentrerades på att finna enhetliga och öppna
            redovisningsformer för militärutgifter i Europa. Trots betydande
            olikheter i ekonomisk struktur och politiska system i Europa är
            möjlighe- terna till framgång sannolikt större än när hänsyn dessutom
            måste tas till de mycket speciella problem som de olika utvecklingsländernas
            ekonomier utgör i detta sammanhang. Inom ramen för uppföljningsarbetet
            av ESK, och förberedelserna för en europeisk nedrustningskonferens,
            bör Sverige därför aktualisera frågan om separata europeiska överenskommelser
            om öppen redovisning av olika typer av militära utgifter. En sådan
            skulle självfallet omfatta samtliga ESK-stater och kunna bli ett
            mycket verksamt instrument i strävan att successivt minska den
            misstro som i dag finns mellan de bägge militära blocken i Europa.
          </p>
          <p xml:id="i-43y4sPwj5Zv3CbyCkLFBEd">
            Hemställan
          </p>
          <p xml:id="i-7BtZj3jDkkYgQGohYXdzxA">
            Med hänvisning till det anförda hemställs 1. attriksdagen uttalar
            vad som i motionen anförts om sambandet mellan frihet och fred
            i Europa, 2. attriksdagen uttalar att Sverige vid ESK-förhandlingar
            och i andra förhandlingar om förtroendeskapande åtgärder bör verka
            för att dessa utformas så att de medför en reell förstärkning
            av berörda parters informationsmöjligheter i enlighet med vad
            som i motionen anförts, 3. attriksdagen uttalar att kravet på
            balans mellan de tre korgarna i ESK:s slutdokument icke får åsidosättas,
            4, att riksdagen godkänner vad som i motionen anförts om en eventuell
            europeisk nedrustningskonferens, 5. attriksdagen uttalar betydelsen
            av att också sådana specialför- band som nämns i motionen beaktas
            i.arbetet på CSBM, 6. attriksdagen uppdrar åt regeringen att påbörja
            studier om fördjupade förtroendeskapande åtgärder i Nordeuropa
            i enlig- het med vad i motionen anförts, 7. att riksdagen uttalar
            vad som i motionen anförts om vikten av att reducera kärnvapen
            i Nordeuropa, 8. attriksdagen begär att regeringen fortsätter
            arbetet med ytterligare internationella undersökningar om användning
            av kemiska vapen enligt vad i motionen anförts, 9. attriksdagen
            begär att regeringen intensifierar ansträngningar- na för att
            få till stånd ett heltäckande internationellt avtal om förbud
            mot kemiska vapen,
          </p>
          <pb facs="riksdagen-motions-pdf/data/198283/mot_198283__1783/mot_198283__1783-023.pdf"/>
          <fw xml:id="i-FvxHyc5hHvGJChGAnVv98M">
            Mot. 1982/83:1783 23
          </fw>
          <p xml:id="i-Sy6eJAr4KFKZB8PVeTXgFu">
            10.
          </p>
          <p xml:id="i-Rij5vGTumPst8qsqiqN2kk">
            31:
          </p>
          <p xml:id="i-5UUzbhCZyCWKFnnpVcpVYR">
            12;
          </p>
          <p xml:id="i-RHRHMWcm3NHK2gJPm6CwpW">
            1;
          </p>
          <p xml:id="i-UqfjWcNaWr4btKSug45obt">
            att riksdagen uttalar att Sverige aktivt skall verka för att
            1972 års avtal om förbud mot B-vapen förses med effektiva kontrollbestämmelser.
            att riksdagen uppdrar åt regeringen att verka för ett system för
            redovisning av militära utgifter såväl inom FN som i Europa i
            enlighet med vad i motionen anförts, att riksdagen uttalar att
            förslag om åtgärder för att främja internationell nedrustning
            skall ha ett balanserat innehåll där hänsyn tas till berörda staters
            samlade styrkor, att riksdagen godkänner vad som i motionen i
            övrigt anförts om syftet med och inriktningen av svensk nedrustningspolitik.
          </p>
          <p xml:id="i-JSSwVrD3QhwFCeuY2rgJ9E">
            Stockholm den 25 januari 1983
          </p>
          <p xml:id="i-6y8ctgL92kdCJbP14YjKoP">
            PER PETERSSON (m)
          </p>
          <p xml:id="i-jRCuNcKhy2KLAeKukKBKp">
            IVAR VIRGIN (m) CARL BILDT (m) OLLE AULIN (m) GÖRAN ALLMÉR (m)
            ANITA BRÅKENHIELM (m) NIC GRÖNVALL (m) INGVAR ERIKSSON (m) LARS
            HJERTÉN (m) GÖTHE KNUTSON (m) BO LUNDGREN (m) BJÖRN KÖRLOF (m)
            STEN STURE PATERSON (m) ERIK OLSSON (m) PER-OLOF STRINDBERG (m)
          </p>
          <p xml:id="i-FcuAv4oVV3PgJg2Ce7U3a3">
            INGRID SUNDBERG (m) MARGARETHA AF UGGLAS (m)
          </p>
          <pb facs="riksdagen-motions-pdf/data/198283/mot_198283__1783/mot_198283__1783-024.pdf"/>
          <p xml:id="i-N9wyzPNKzCrmfV35uQ7sEz">
            minab/gotab Stockholm 1983 73565
          </p>
        </div>
      </div>
    </body>
  </text>
</TEI>
