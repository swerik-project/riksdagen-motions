<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00404">
  <teiHeader>
    <fileDesc>
      <titleStmt>
        <title>Organisera ett introduktionsår för lärare</title>
        <author corresp="i-17NC28Tx5CZ5mzwYAUHKqv">av Monica Green (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Organisera ett introduktionsår för lärare</title>
          <idno type="rdwebb">H002Ub404</idno>
          <rs type="number">Ub404</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub404/text</ref>
          <ref type="dokument_url_html">http://data.riksdagen.se/dokument/H002Ub404</ref>
          <ref type="dokumentstatus_url_xml">http://data.riksdagen.se/dokumentstatus/H002Ub404</ref>
          <ref type="doc">http://data.riksdagen.se/fil/3412D9D3-CCFC-4F17-8E24-81EB23CA3BB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DS9AfExVgBrKxYdPDvyP8Y" type="signed"/>
        <correspContext corresp="i-DS9AfExVgBrKxYdPDvyP8Y">
          <note type="signatory" corresp="i-17NC28Tx5CZ5mzwYAUHKqv"/>
        </correspContext>
        <correspAction xml:id="i-UGXBFqyN9wsvPLkNWxNKe2" type="numbering">
          <date when="2012-10-08"/>
        </correspAction>
        <correspAction xml:id="i-NaWLrrCNaupYpRMkDvdPWT" type="submission">
          <date when="2012-10-05"/>
        </correspAction>
        <correspAction xml:id="i-NiN3CNNbZcraj5LgvE5AR9" type="transfer">
          <date when="2012-10-04"/>
        </correspAction>
        <correspAction xml:id="i-2ywyMcdsrmmJJ5BU1EK6hn" type="assigned"/>
        <correspContext corresp="i-2ywyMcdsrmmJJ5BU1EK6hn">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DpEBbDt1ESi1GjVLBUfuAu" type="motHeader"/>
      <div xml:id="i-53P5GgZNtZx3DKHzCJstFb" type="motBody">
        <div xml:id="i-D2WJG97arAvVYMuuqdn2rS" type="motProposal" subtype="förslag">
          <head xml:id="i-74TzsFPxTgv2XdiRTLWcY7">
            Förslag till riksdagsbeslut
          </head>
          <p xml:id="i-EoHfy9QUDfMGxjHcgt2n8f">
            Riksdagen tillkännager för regeringen som sin mening vad som
            anförs i motionen om att organisera ett introduktionsår för lärare.
          </p>
        </div>
        <div xml:id="i-BrP6JFnzH3kV5NyHiDKd5a" type="motContent">
          <head xml:id="i-UBr7W5kaGeB4Spr4yiTngb" type="h1">
            Motivering
          </head>
          <p xml:id="i-WgmG8LzDwgpxa3LdpPeexu">
            Från och med ifjol ska alla nyexaminerade lärare ges en introduktionsperiod.
            Först efter att ha gått igenom ett introduktionsår kan en lärare
            få sin lärarlegitimation. Tanken med introduktionsåret är att
            den nya läraren ska få hjälp och stöd in i yrket av en erfaren
            lärare som mentor.
          </p>
          <p xml:id="i-HXLnC6TCkRkcNDmA2hhrxS">
            Som systemet nu ser ut innebär det dock att den nya läraren själv
            får hitta sin introduktionsplats och att det är upp till varje
            enskild arbetsgivare att se till att det finns en mentor, en introduktionsplan
            och andra villkor på plats. Detta har visat sig inte fungera.
            Problem uppstår eftersom inte spelreglerna för den nya legitimationen
            med introduktionsåret är tydliga.
          </p>
          <p xml:id="i-S6Yiua6xsBQdKoJrSP6ooR">
            Ett stort ansvar för detta vilar på skolhuvudmännen och deras
            intresse är hittills anmärkningsvärt svalt. Många kommuner och
            fristående skolor har visat sig ovilliga att organisera introduktionen,
            diskutera lönesättningen, anställningsformerna och nedsättning
            av arbetstiden för både den nyanställde och mentorn. Det finns
            tusentals nyutexaminerade lärare som antingen arbetar utan att
            ha fått ett introduktionsår eller som har ett introduktionsår
            men inte någon mentor.
          </p>
          <p xml:id="i-GBmbhUsCeDYCoP4VAYC5tt">
            4 av 10 nya lärare har inget introduktionsår. Utan introduktion
            får nya lärare ingen legitimation och utan legitimation inget
            fast jobb. Den enskilde läraren hamnar mellan statens krav och
            olika arbetsgivares ovilja att på allvar organisera introduktionen.
            Därmed undermineras legitimationssystemet ytterligare och regeringens
            ambitioner med läraryrket undergrävs.
          </p>
          <p xml:id="i-F6dJ8KkedQqnyYB4kqikR8">
            I Sverige finns ingen kö till lärarutbildningen, många utbildningsplatser
            på universitet och högskolor gapar tomma och många skickliga lärare
            överväger att lämna yrket för att lönerna är för låga. SKL bedömer
            att det behövs 80?000 nya lärare år 2020. Sverige är på väg in
            i en nationell lärarkris.
          </p>
          <p xml:id="i-BUhCLCpR1FnEBsWFiUtGpZ">
            Regeringen har meddelat att legitimationskraven träder i kraft
            först i slutet av 2013; till dess är det viktigt att introduktionsåret
            och de villkor som ska gälla för det följs upp.
          </p>
          <p xml:id="i-U97ZS63TFMz4QTh7Gv2zzr">
            Lärarlegitimation ska omfatta alla lärare, vara en garant för
            kvalitet och rättssäkerhet för alla elever under hela skoldagen
            och den kommer att bidra till den så nödvändiga höjningen av statusen
            i läraryrket när den väl fungerar.
          </p>
          <p xml:id="i-T7AR6ryBmNmgQy2vZ9LwbK">
            Det ligger ett stort ansvar på såväl staten som skolhuvudmännen
            i kommuner och fristående skolor att motverka en nationell lärarkris.
            Den briserande lärarbristen är ett allvarligt hot mot ambitioner
            om högre resultat och ett land byggt på goda kunskaper i hela
            befolkningen. Introduktionen in i yrket är en viktig nyckel. När
            inte ens hälften av de nya lärarna har det introduktionsår de
            behöver och än färre har den mentor som regeringen satt upp som
            krav, då har en viktig del av strategin misslyckats.
          </p>
          <p xml:id="i-YUEVt2kGGEqPvKjB4G5rwE">
            Staten och skolhuvudmännen måste snarast och gemensamt lösa problemen
            med introduktionsperioden. Det kan ske genom att staten upphandlar
            de platser som behövs för de nyexaminerade lärarna. Sverige kan
            lära av exempelvis Skottland, som för flera år sedan gjorde precis
            de misstag den svenska regeringen nu gör, men som efter ett par
            år gjorde om systemet. Där garanterar staten introduktionsårsplatser
            på ett liknande sätt som i dag görs för läkarna i Sverige.
          </p>
        </div>
        <div xml:id="i-R3cyf43reACBsUoTQ4aLma" type="signatureBlock">
          <list xml:id="i-6S9SygMAvyNukp5ubwZCuy">
            <item xml:id="i-4zK4ZuhNokLEZTbMWaHd3D" type="signature">
              Monica Green (S)
            </item>
          </list>
        </div>
      </div>
    </body>
  </text>
</TEI>
