<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00287">
  <teiHeader>
    <fileDesc>
      <titleStmt>
        <title>Halland som region</title>
        <author corresp="i-GuqTA1ryPxMT4VhaTEcYK3">av Anne Marie Brodén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Halland som region</title>
          <idno type="rdwebb">GZ02N287</idno>
          <rs type="number">N287</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N287/text</ref>
          <ref type="dokument_url_html">http://data.riksdagen.se/dokument/GZ02N287</ref>
          <ref type="dokumentstatus_url_xml">http://data.riksdagen.se/dokumentstatus/GZ02N287</ref>
          <ref type="doc">http://data.riksdagen.se/fil/4BB46868-7E13-46F5-A2E1-7C4DE3180303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-P2Qeo7VM9UV2RSExyEhtHW</idno>
            <name>Jenny Petersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HSJRQtEJYTbtNQX9hFGxcM" type="signed"/>
        <correspContext corresp="i-HSJRQtEJYTbtNQX9hFGxcM">
          <note type="signatory" corresp="i-P2Qeo7VM9UV2RSExyEhtHW"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-QVqqZAPY1emsYgUbz5v2SA"/>
        </correspContext>
        <correspAction xml:id="i-9MuRsfXHy4X7ybkaCmC7hq" type="numbering">
          <date when="2011-10-06"/>
        </correspAction>
        <correspAction xml:id="i-TrpNnbEU7HGR9BoRq4qoqS" type="submission">
          <date when="2011-10-04"/>
        </correspAction>
        <correspAction xml:id="i-YNW5Cckz1KPjQw94pVYpr8" type="transfer">
          <date when="2011-10-03"/>
        </correspAction>
        <correspAction xml:id="i-YDsYXZbpGqWyuiEnxPafbK" type="assigned"/>
        <correspContext corresp="i-YDsYXZbpGqWyuiEnxPafbK">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EVFwMWYTf4vSRAVZG8tECj" type="motBody">
        <div xml:id="i-Vk9Y2HqtKuP7vVmfJz7fHW" type="motProposal" subtype="förslag">
          <head xml:id="i-5u6PU8p9gGYWpJvpdKpT5g">
            Förslag till riksdagsbeslut
          </head>
          <p xml:id="i-SmPfzqe6ZqWtpfE7ocR4Av">
            Riksdagen tillkännager för regeringen som sin mening vad som
            anförs i motionen om att Sverige kan lära av Halland.
          </p>
        </div>
        <div xml:id="i-DF58EMjNmiE4PTASCT6nn8" type="motContent">
          <head xml:id="i-SeHAg3fGsKAysBVneP1CP8" type="h1">
            Motivering
          </head>
          <p xml:id="i-EH9HHbH1M74EhGYyUusPUy">
            Halland är i de flesta avseenden en fantastiskt framgångsrik
            del av Sverige. Oavsett vilken indikator på regional utveckling
            man väljer att titta på så uppvisar Halland positiva resultat.
          </p>
          <head xml:id="i-KFgcJWAexNq6ktuDHgrpLy" type="h2">
            Befolkningsutvecklingen
          </head>
          <p xml:id="i-KAQsaj8DxDpoJGenkwTkf1">
            Under 1950-talet inleddes en ny period i svenskarnas flyttmönster.
            Rörligheten ökade i hela landet och människor sökte sig till områden
            med goda boendemiljöer, särskilt i storstädernas närhet. I denna
            regionala omfördelning blev Halland en av de stora vinnarna. Sedan
            1950 har folkmängden ökat med över 115 000 personer eller med
            68 procent. Även om födelsetalen har varit relativt höga beror
            befolkningsökningen i första hand på inflyttning från andra län.
            Under 2000-talet har Halland hittills haft den relativt största
            befolkningsökningen i Sverige.
          </p>
          <p xml:id="i-SBcET4Bs1NMtMinNfeM4AS">
            Hallands starka befolkningsutveckling leder till att befolkningens
            utbildningsnivå och genomsnittliga inkomster ökar. Annorlunda
            uttryckt har befolkningsutvecklingen under de senaste 50 åren
            inneburit att demografin har förändrats så att Halland idag har
            en relativt ung befolkning med hög utbildningsnivå och höga inkomster.
            Dagens Halland har således helt andra utvecklingsförutsättningar
            än vad regionen hade för 50 år sedan. Befolkningsökningen skapar
            också en kreativ känsla av förändring, tillväxt och framtidstro
            som lägger grunden till fortsatt positiv utveckling. Inflyttningen
            och inflödet av idéer bidrar till dynamik och nytänkande i alla
            samhällssektorer.
          </p>
          <p xml:id="i-RZEZTcF8NvENERoUMYBGer">
            Det finns intressanta resultat rörande in- och utflyttningen
            till Halland. Bland annat visar det sig att barnfamiljer gärna
            flyttar till Halland och att fler akademiker flyttar till Halland
            än från Halland. Motiven att flytta till Halland skiljer sig också
            en del jämfört med att flytta från Halland. Arbete och studier
            är viktiga motiv för att flytta från Halland. Inflyttarna pekar
            däremot i betydligt större utsträckning på boende och miljö som
            motiv för sin flyttning. Det är också så att fler inflyttare än
            utflyttare tycker att boende och miljö har blivit bättre. Det
            är ytterst få som flyttar till Halland som anser att man kommit
            till en sämre miljö det är betydligt vanligare bland dem som flyttat
            från Halland.
          </p>
          <head xml:id="i-3As1Mn8tHPmQQcBL1iBtwW" type="h2">
            Ekonomi och arbetsmarknad
          </head>
          <p xml:id="i-T6a7SpKEmvVGwYQjXTmk2y">
            Efter en lång tid med positiv befolkningsutveckling har Halland
            också etablerat sig som en av de regioner som har bäst ekonomisk
            utveckling. Detta kan avläsas i ökad sysselsättning, höga och
            ökande lönesummor, höga inkomster samt bra omsättningsutveckling
            i företagen. Länets goda ekonomiska utveckling leder även till
            att välfärden utvecklas. Det finns idag en god offentlig service,
            vilket bland annat beror på att de halländska kommunerna och landstinget
            länge har klarat sig från ekonomiska kriser.
          </p>
          <head xml:id="i-RECc7amzDNyxMEE4ts6sTL" type="h2">
            Näringslivet
          </head>
          <p xml:id="i-HSz6ac9oPcUavtTGEGrZ1u">
            Näringslivet i Halland är varierat och kännetecknas av många
            små företag. Småföretagsstrukturen har flera positiva effekter,
            som ett högt nyföretagande, god lönsamhet och mindre känslighet
            för struktur- och konjunkturförändringar. Halland har ett ökande
            antal besökare och många nya företag inom upplevelsenäringen.
            Besöksnäringen och turismen är viktig för såväl regionens identitet
            som dess näringsliv.
          </p>
          <p xml:id="i-Wcp9RRaSJLjBQ2D3V54Ger">
            Kopplingen mellan den lokala kunskapen i det enskilda företaget
            och på den egna orten och den kunskap som finns hos dem som ska
            fatta beslut om de regionala strategierna är mycket god i Halland.
            Ofta kallas detta för Hallandsandan och bygger på en trygghet
            i att alla känner till aktuella förhållanden och att man i samförstånd
            arbetar för att hitta konstruktiva lösningar.
          </p>
          <head xml:id="i-ETYsBtuwoARzGikTKaFxup" type="h2">
            Lär av Halland
          </head>
          <p xml:id="i-T5u3ZnMZpQQnjYYeNnprKT">
            Det har gjorts någon enskild studie för några år sedan som handlade
            om att jämföra utvecklingen i Halland med utvecklingen inom andra
            regioner i Sverige och i Europa. Sammanfattningsvis visade man
            att Halland utvecklades mycket väl jämfört med andra regioner
            (län) i Sverige. Halland toppade bland annat när det gäller medellivslängd,
            befolkningsutveckling, BRP-utveckling och lönesummans utveckling.
          </p>
          <p xml:id="i-BorC9g3A7kyEYkAFEdGtNm">
            Det finns även flera regioner som liknar Halland i EU som det
            går bra för i relation till andra regioner i respektive nation.
            Frågan är om inte faktorer som närhet till kust och goda kommunikationer,
            rikt kultur- och föreningsliv, god hälsa och livskvalitet samt
            en låg skatt kombinerat med god hälso och sjukvård är viktigare
            för den regionala tillväxten än befolkningsstorlek. Befolkningsdensitet
            snarare än befolkningsstorlek bör vara en relevant förklaringsfaktor
            när regioners utveckling ska studeras. Men det behövs mer av kunskap
            och studier för att se vad Sverige kan lära av Halland.
          </p>
          <head xml:id="i-2TL8gpVeTr4rgrpPePB1aU" type="h2">
            Halland har bra kommunikationer
          </head>
          <p xml:id="i-5buoDE4rMRV1k3FYkLkWWJ">
            Vi lever i en tid som präglas av internationalisering och globalisering.
            Detta leder till en ökad rörlighet bland individer och hos kapital,
            företag, varor och tjänster. Därför är Hallands utmärkta geografiska
            läge viktigt för regionens utveckling. Kanske är läget en av de
            viktigaste strategiska tillgångarna som Halland har.
          </p>
          <p xml:id="i-TAqLZv9JKXDRiZH1ZApnX9">
            Genom bra kommunikationer har Halland en tillgänglighet som är
            unik för Sverige. Halland har som del av det tätbefolkade sydvästra
            Sverige stor möjlighet att skapa trafiksystem med mycket hög kvalitet.
            Med bra vägar, järnvägar, hamnar, modern flygplats och bra kollektivtrafik
            skapas goda möjligheter för utbytet mellan de halländska kommunerna
            och med omvärlden. Bor man i Halland har man tillgång till ett
            stort utbud av arbetsplatser, kultur och service. För företagen
            innebär det geografiska läget att man har närhet till stora marknader
            och större möjligheter att rekrytera arbetskraft.
          </p>
          <head xml:id="i-SfJ4AmjzbyEQky6Dm4cyGw" type="h2">
            Halland har en låg skattenivå
          </head>
          <p xml:id="i-94zLGWmshVwsLa9XQNxREw">
            De sammanlagda kommunala skatterna (landstingsskatten och skatt
            till primärkommunen) är genomsnittligt sett lägst i Hallands län,
            jämfört med alla andra län i Sverige. Anledningen till detta är
            bland annat att landstingskatten i Halland är bland de lägsta
            i Sverige samt att majoriteten av de halländska kommunerna har
            en lägre skattesats än rikets genomsnitt.
          </p>
          <head xml:id="i-7bXCVwxiv1c6g1b2ZPwAVC" type="h2">
            Hälso - och sjukvården i Halland
          </head>
          <p xml:id="i-JSXQSR8YikknSazn3RCMD6">
            Trots det låga skatteuttaget erbjuds hallänningarna en sjukvård
            som är av hög kvalitet och med landets kortaste väntetider inom
            bl.a. närsjukvården. En stor del av sjukvården bedrivs av privata
            aktörer som på ett bra sätt stimulerar till ökad tillgänglighet
            och kvalitetstänkande. Konkurrensen har även visat sig ge stora
            vinster för personalen som har flera arbetsgivare att välja mellan
            alternativt att starta eget företag inom vård och omsorg. I jämförelser
            mellan landstingen som Socialstyrelsen och Sveriges Kommuner och
            Landsting gör, placerar sig sjukvården i Halland väldigt bra i
            så gott som samtliga jämförelser. Vi har en sjukvård av hög kvalitet
            och som upplevs nära. Vi var det län som tog fram vårdvalsmodellen
            för att stärka patientens makt och inflytande i vården och vi
            införde vårdgaranti och valfrihet som en naturlig del av sjukvårdens
            arbetssätt.
          </p>
          <head xml:id="i-KYwDb6soEEVvvrCXdcDEgm" type="h2">
            Halland har passerat 300 000 invånare
          </head>
          <p xml:id="i-BJTDt85cRSdmuo8W5RZXjU">
            Halland är Sveriges sjunde största län sett till antalet invånare.
            En ständig befolkningstillväxt har gett bra förutsättningar för
            utveckling av länet och vården.
          </p>
          <p xml:id="i-PmAEFXSHnWZHzxSshWWuoZ">
            Ur ett regionalt utvecklingsperspektiv är vårdens kvalitet och
            tillgänglighet viktig när människor skall bestämma sig för var
            man ska bo eller var en företagsetablering skall ske. Ett framgångsrecept
            i Halland är dessutom det medvetna arbete som bedrivits för att
            länsgränserna inte ska utgör hinder för var sjukvård erbjuds och
            nyttjas. Halland erbjuder vård och betalar för den del av invånarnas
            sjukvård som konsumeras i andra län. Dessutom ger man vård till
            invånare i andra län, inte minst under sommarhalvåret.
          </p>
          <p xml:id="i-4BmyfqAqNmJC8tXzmAmB5v">
            Vi har sedan länge en väl fungerande kommunal verksamhet och
            samverkansformer. Det finns även en stor mängd väl fungerande
            nätverk. Halland har inte heller några inomregionala obalanser;
            länet präglas i ovanligt hög grad av en balans mellan stad och
            landsbygd. I Halland finns det en tradition av underifrånperspektiv
            och viktiga beslut bygger på kunskap om lokala förhållanden och
            förutsättningar.
          </p>
          <p xml:id="i-6MD7goE8kMwnw3LUoqNxBp">
            Halland fungerar bra, ja mycket bra! Det finns naturligtvis fortfarande
            mycket som kan utvecklas vidare och aspekter som måste uppmärksammas
            men vår uppfattning är att Halland kan vara en god förebild för
            andra län i det fortsatta utvecklingsarbetet inom såväl sjukvården
            som det regionala tillväxtarbetet. Hallandsandan är ett levande
            begrepp som allmänt uppfattas vara till gagn för fortsatt positiv
            utveckling och tillväxt.
          </p>
        </div>
        <div xml:id="i-LCEwP4RFwku3ZPbFvafTSX" type="motSignatures">
          <list xml:id="i-AC8MQMR3HdN85kogzTzMrx">
            <item xml:id="i-Hqj8Vfj9rUPoeK4ics3kXn" who="i-GuqTA1ryPxMT4VhaTEcYK3">
              Anne Marie Brodén (M)
            </item>
            <item xml:id="i-6aqAmoJW4J3UYA7eFpAcj6" who="i-P2Qeo7VM9UV2RSExyEhtHW">
              Jenny Petersson (M)
            </item>
            <item xml:id="i-RJLJJpWD773fwfkYDdPyUw" who="i-QVqqZAPY1emsYgUbz5v2SA">
              Michael Svensson (M)
            </item>
          </list>
        </div>
      </div>
    </body>
  </text>
</TEI>
