<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00004">
  <teiHeader>
    <fileDesc>
      <titleStmt>
        <title>Miljöanpassad offentlig upphandling</title>
        <author corresp="i-M5o8cYSRJsbmZdvevomfQX">av Ulla Andersson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöanpassad offentlig upphandling</title>
          <idno type="rdwebb">GU02Fi4</idno>
          <rs type="number">Fi4</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi4/text</ref>
          <ref type="dokument_url_html">http://data.riksdagen.se/dokument/GU02Fi4</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi4</ref>
          <ref type="doc">http://data.riksdagen.se/fil/9D933826-674C-429D-8BFD-B135A367DD0F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-P16JNokfxjn9GX7GgA5T9V"/>
        <correspContext corresp="i-P16JNokfxjn9GX7GgA5T9V">
          <ref>Regeringsskrivelse 2006/07:54</ref>
        </correspContext>
        <correspAction xml:id="i-YPfrKxvCjKBuL8CYFwnNzn" type="signed"/>
        <correspContext corresp="i-YPfrKxvCjKBuL8CYFwnNzn">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-MRznracNrBeVzcztiDQAba">
          <date when="2007-04-10"/>
        </correspAction>
        <correspAction type="dismissal" xml:id="i-DLLSHMCZbAwaTZhUFcU258">
          <date when="2007-04-04"/>
        </correspAction>
        <correspAction type="dismissal" xml:id="i-F3PCsb4aZXJ6NHxHkmfWhP">
          <date when="2007-04-04"/>
        </correspAction>
        <correspAction type="transfer" xml:id="i-5Uk9fYexkBvZgDkNXUuHof">
          <date when="2007-03-30"/>
        </correspAction>
        <correspAction type="submission" xml:id="i-AdSMdrzc3up3CLBULvVGv6">
          <date when="2007-03-30"/>
        </correspAction>
        <correspAction type="assigned" xml:id="i-M6cdFGLHHu2X6aUQfXL7iR"/>
        <correspContext corresp="i-M6cdFGLHHu2X6aUQfXL7iR">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PfBeji6JuzpoVWeyEwZ4Y4">
            1 Förslag till riksdagsbeslut
          </head>
          <list style="ol">
            <item xml:id="i-XMR5ySwmeQrmKqbBruxajH">
              Riksdagen tillkännager för regeringen som sin mening vad i motionen
              anförs om att handlingsplanen för miljöanpassad offentlig upphandling
              (skr. 2006/07:54) ska innehålla konkreta konsumtionsmål för byggsektorn,
              ekologiskt producerade kläder och varor, upphandling av tjänster,
              transporter samt energieffektivisering.
            </item>
          </list>
          <list style="ol">
            <item xml:id="i-KtcrUQtoBmWvxBojZMVQmh">
              Riksdagen tillkännager för regeringen som sin mening vad i motionen
              anförs om att regeringen i handlingsplanen ska inkludera det av
              riksdagen antagna målet för offentlig konsumtion av ekologiska
              livsmedel på 25 % till 2010.
            </item>
          </list>
          <list style="ol">
            <item xml:id="i-G5VXH5vmGPxtWZFj9Yy7Fb">
              Riksdagen tillkännager för regeringen som sin mening vad i motionen
              anförs om att regeringen bör låta myndigheter ta fram konkreta
              nationella konsumtionsmål som är utformade för att offentlig sektor
              genom upphandling ska bidra till att nationella miljökvalitetsmål
              och klimatmål uppnås.
            </item>
          </list>
          <list style="ol">
            <item xml:id="i-BCNVz7EDcu3u3pLnE51R2g">
              Riksdagen tillkännager för regeringen som sin mening vad i motionen
              anförs om att regeringen till år 2010 antar inriktningsmålen att
              andelen offentliga organisationer som regelbundet ställer miljökrav
              ska öka från dagens 60 % till 80 %, samt att andelen statliga
              ramavtal med välformulerade miljökrav som får konsekvenser för
              vad som upphandlas ska öka från dagens 63 % till 90 %.
            </item>
          </list>
          <list style="ol">
            <item xml:id="i-XJNcZWFex7Gwj8aDwnpmG3">
              Riksdagen tillkännager för regeringen som sin mening vad i motionen
              anförs om att vidta särskilda åtgärder för att till 2010 fördubbla
              statliga myndigheters miljökrav vid upphandling från 40 % till
              80 %.
            </item>
          </list>
          <list style="ol">
            <item xml:id="i-LKQm8wcqg2aG7rGXwYvKco">
              Riksdagen tillkännager för regeringen som sin mening vad i motionen
              anförs om att regeringen inom EU bör verka för att det inom offentlig
              upphandling, av klimatskäl, ska vara möjligt att ta hänsyn till
              koldioxidutsläpp samt avstånd.
            </item>
          </list>
          <list style="ol">
            <item xml:id="i-7hfhFzUwLJE4LJaQwcbnFB">
              Riksdagen tillkännager för regeringen som sin mening vad i motionen
              anförs om att i de fyra strategiska områdena integrera tydliga
              verktyg för hur miljökrav på underleverantörer kan ställas.
            </item>
          </list>
          <list style="ol">
            <item xml:id="i-LetHqvjztJBrEgxK8JNx3w">
              Riksdagen tillkännager för regeringen som sin mening vad i motionen
              anförs om att kunskapen om hur mer kostsamma miljöinvesteringar
              som genom låga driftskostnader på sikt blir billigare stärks i
              de fyra strategiska områdena i handlingsplanen.
            </item>
          </list>
          <list style="ol">
            <item xml:id="i-TKRLLJBHkkJ4aTHHQRbxpq">
              Riksdagen tillkännager för regeringen som sin mening vad i motionen
              anförs om att regeringen utser lämplig myndighet för ansvar att
              ta fram och följa upp handlingsplanen med fullständig uppdaterad
              statistik över offentlig upphandling samt miljöanpassad offentlig
              upphandling.
            </item>
          </list>
        </div>
        <div type="motContent">
          <head type="h1" xml:id="i-TBNPmsekweDam2gfbRMdLw">
            Miljöanpassad offentlig upphandling
          </head>
          <head type="h1" xml:id="i-QbzJxRjLWfMmG95xEPQZJM">
            2 Vänsterpartiets syn på offentlig upphandling
          </head>
          <p xml:id="i-Mfr5ZVCuHazTMtCTiGvoYL">
            Vänsterpartiet är av den principiella uppfattningen att verksamheter
            som drivs av svenska folkets gemensamma skattemedel, ska drivas
            och bidra till att forma samhället i ekologiskt, socialt, ekonomiskt
            och kulturellt hållbar riktning. Varje år köper vi i Sverige,
            med offentliga medel, varor och tjänster för runt 400 miljarder
            kronor.
          </p>
          <p xml:id="i-76zuUPUmBK5jdXZm2B8X24">
            I många fall hör miljöhänsyn och social hänsyn tätt samman. Det
            gället t.ex. produkter som framställts ekologiskt i god arbetsmiljö
            för de anställda, utan giftiga hälsopåverkande kemikalier och
            med rättvisa arbetsvillkor med fackliga rättigheter. Stat, kommun
            och landsting i Sverige ska ges större möjligheter att ställa
            etiska krav på sina leverantörer och underleverantörer vad gäller
            krav på kollektivavtal, efterlevnad av deklarationen om de mänskliga
            rättigheterna och ILO:s kärnkonventioner. Att genom offentlig
            upphandling även kunna ställa krav gällande mångfaldsplaner och
            på hur jämställdhetslagen implementerats hos svenska leverantörer
            är ett bra verktyg för att motverka strukturell lönediskriminering.
            Genom en aktiv medveten offentlig upphandling med hänsyn till
            dessa områden skapas samhällsekonomiskt effektiv och hållbar konkurrens.
          </p>
          <p xml:id="i-PvFREtSUk2LTDdZg23ndhE">
            I den här motionen begränsar vi yrkandena till de delar av offentlig
            upphandling som gäller miljöanpassad upphandling utifrån regeringens
            skrivelse 2006/07:54.
          </p>
          <head type="h1" xml:id="i-W94fGmM4V6JaszXA61GZuS">
            3 Inledning
          </head>
          <p xml:id="i-UGaKsnsrhkBYUC6nRPEgNR">
            Regeringens skrivelse bygger på Naturvårdsverkets rapport En
            mer miljöanpassad offentlig upphandling (2005). Arbetet har skett
            i samråd med Nämnden för offentlig upphandling och efter samråd
            med AB Svenska Miljöstyrningsrådet på uppdrag av den förra regeringen
            med anledning av EG-kommissionens uppmaning till alla medlemsstater
            att utarbeta handlingsplaner för miljöanpassad offentlig upphandling
            till slutet av 2006. Handlingsplanen innehåller en beskrivning
            av det aktuella läget, förslag på mål för de tre kommande åren
            samt åtgärder för att nå målen.
          </p>
          <p xml:id="i-26LPFhyQpytGH9pTszv8J6">
            Vi konstaterar att regeringen i denna skrivelse helt väljer bort
            förslagen att presentera konkreta nationella mål för offentlig
            konsumtion och främst tar fasta på de delar av förslaget till
            handlingsplan som syftar till att förtydliga ansvar och organisera
            och systematisera arbetet för att öka miljökraven vid offentlig
            upphandling. Detta är i sig en mycket viktig del av arbetet, och
            vi stöder i stort denna strategi i skrivelsen. Men en handlingsplan
            utan konkreta inriktningsmål och konsumtionsmål är inte effektiv.
            Det hade varit rimligt att regeringen inför presentationen av
            handlingsplanen låtit utreda lämpliga mål. Avsaknad av sådana
            gör att processen försenas då detta arbete nu kvarstår.
          </p>
          <head type="h1" xml:id="i-Wik3kPsCpdQTZjRik3BiUC">
            4 Inför konkreta konsumtionsmål samt målet för offentlig konsumtion
            av ekologiska livsmedel till 2010
          </head>
          <p xml:id="i-UpKDgHu7PwRLm38pupA9Mt">
            Konkreta mål behövs. Vi ställer oss frågande till varför regeringen
            inte ens antar de tre konkreta förslag till konsumtionsmål som
            föreslås av Naturvårdsverket som till år 2010 förslår att 25 procent
            av anskaffade personbilar i offentlig sektor uppfyller krav enligt
            förordning 2004:1364 för miljöbil, att 50 procent av anskaffad
            el i offentlig sektor kommer från förnybara energislag i enlighet
            med EG-direktiv 2001/77/EG samt att 50 procent av anskaffade glödlampor
            i offentlig sektor byts ut mot lågenergilampor som uppfyller energiklass
            A enligt EG-direktiv 98/11/EG.
          </p>
          <p xml:id="i-Cb11Gs879gkS7xHCbcYMtm">
            I en handlingsplan behövs mål. Dessa mål är relevanta, även om
            Vänsterpartiet hellre ser en total utfasning av glödlampor till
            2010 inom offentlig sektor som ett mer realistiskt mål. Regeringen
            anger i stället att frågan om eventuella konsumtionsmål på produktnivå
            ska utredas närmare. Det är som tidigare nämnts rimligt att regeringen
            inför presentationen av handlingsplanen låtit utreda lämpliga
            mål. Det är beklagligt att tempo nu tappas och processen försenas
            då detta arbete nu kvarstår. Vi anser att handlingsplanen ska
            kompletteras med konkreta mätbara mål till 2010, som enligt handlingsplanens
            annars välutvecklade strategi kan följas upp och utvecklas. Mål
            ska tas fram för byggsektorn, ekologiskt producerade kläder och
            varor, upphandling av tjänster och transporter samt energieffektivisering.
            Detta bör riksdagen som sin mening ge regeringen till känna.
          </p>
          <p xml:id="i-Pp759LAxP6bPvKVPWhSSMP">
            Därtill är det vår mening att handlingsplanen ska inkludera målet
            i den antagna skrivelsen Ekologisk produktion och konsumtion Mål
            och inriktning till 2010 (skr. 2005/06:88) för offentlig konsumtion
            av ekologiska livsmedel på 25 procent till 2010. Ekologisk produktion
            är från en samhällelig utgångspunkt ett centralt medel i arbetet
            med att nå de nationella miljökvalitetsmålen, främst Ett rikt
            odlingslandskap, Giftfri miljö och Ett rikt växt- och djurliv
            men även Grundvatten av god kvalitet. Ekologisk produktion kan
            också bidra till att uppnå miljökvalitetsmålen Ingen övergödning
            och Begränsad klimatpåverkan. Detta bör riksdagen som sin mening
            ge regeringen till känna.
          </p>
          <head type="h1" xml:id="i-YLzT8yEv6ovgwZBVwEzD1y">
            5 Utred nationella konsumtionsmål för att bidra till nationella
            miljömål
          </head>
          <p xml:id="i-53tE2TXpQcVhshzwMnr7rx">
            Riksdagen har fattat beslut om en ny struktur i arbetet med miljömål
            och fastställt 16 nationella miljökvalitetsmål (prop. 2004/05:150,
            bet. 2005/06:MJU3). Riksdagen har även i proposition Nationell
            klimatpolitik i global samverkan (2005/06:172) fastställt att
            utsläppen av växthusgaser ska minska med 25 procent till 2020
            utifrån 1990 års nivå. Vänsterpartiet anser att miljöanpassad
            offentlig upphandlig ska användas som ett verktyg för att nå de
            svenska miljökvalitetsmålen och det nationella klimatmålet. Genom
            att utveckla konsumtionsmål som svarar mot riksdagens nationella
            miljökvalitetsmål blir en miljöanpassad offentlig upphandling
            ett viktigt verktyg.
          </p>
          <p xml:id="i-K4AiR1SF6AfxEX9XLzLCmz">
            Sektorsansvariga myndigheter bör lämpligen utreda och snarast
            till riksdagen presentera förslag på konkreta nationella konsumtionsmål
            som är utformade för bidragande till uppfyllelse av samtliga 16
            nationella miljökvalitetsmål samt klimatmål. Vi anser mot bakgrund
            av detta att regeringen bör låta dessa myndigheter ta fram konkreta
            nationella konsumtionsmål som är utformade för att offentlig sektor
            genom upphandling ska bidra till att nationella miljökvalitetsmål
            samt klimatmål uppnås. Detta bör riksdagen som sin mening ge regeringen
            till känna.
          </p>
          <head type="h1" xml:id="i-9LvsfTo9SPv7rRGo6aEcZB">
            6 Anta inriktningsmål i procent till år 2010
          </head>
          <p xml:id="i-GjcFzibHwRGTuxKfSRsnUM">
            Vi stöder Naturvårdsverkets förslag på inriktningsmål att andelen
            offentliga organisationer som regelbundet ställer miljökrav ska
            öka från dagens 60 procent till 80 procent och att andelen statliga
            ramavtal med välformulerade miljökrav som får konsekvenser för
            vad som upphandlas ska öka från dagens 63 procent till 90 procent.
            Regeringen bör införa dessa i handlingsplanen. Detta bör riksdagen
            som sin mening ge regeringen till känna.
          </p>
          <head type="h1" xml:id="i-8hKToL9XmiwMMprSoMDWCq">
            7 Särskilda åtgärder för statliga myndigheter
          </head>
          <p xml:id="i-CgzEmuv8JzmMXrU7YLm7e8">
            Enligt Naturvårdsverkets rapport 5445 Miljöanpassad offentlig
            upphandling en enkätstudie 2004 framkommer att 60 procent av de
            upphandlingsansvariga alltid eller ofta ställer miljökrav vid
            offentlig upphandling. I denna statistik hamnar statliga myndigheter
            betydligt efter övriga aktörer med 40 procent jämfört med kommun
            70 procent och landsting 80 procent. De statliga myndigheterna
            hamnar även efter i statistiken gällande andel utbildad personal
            i miljöanpassad offentlig upphandling med 19 procent jämfört med
            kommun 43 procent och landsting 86 procent. Mot bakgrund av detta
            bör i handlingsplanens fyra strategiska områden särskilda åtgärder
            vidtas för att fördubbla statliga myndigheters miljökrav vid upphandling
            från 40 procent till 80 procent. Detta bör riksdagen som sin mening
            ge regeringen till känna.
          </p>
          <head type="h1" xml:id="i-HUbviGLXa9mmyJxieN6xVh">
            8 Klimatanpassa offentlig upphandling
          </head>
          <p xml:id="i-RDwyjNZdeePdKT25LW83ss">
            Offentlig upphandling i Sverige regleras i lagen (1992:1528)
            om offentlig upphandling, LOU, vilken i sin tur baseras på EG-direktiv.
            Från och med den 1 februari 2006 gäller nya EG-direktiv på området,
            direktiv 2004/17/EG om vatten, energi, transporter och posttjänster
            och direktiv 2004/18/EG om offentlig upphandling av byggentreprenader,
            varor och tjänster. Direktiven ger möjlighet, men inte skyldighet,
            att ställa miljökrav vid upphandling. I enlighet med EG-direktiven
            kan miljökrav ställas inom upphandlingens olika faser: kvalificeringskrav,
            utvärderingskriterier och särskilda kontraktsvillkor under verkställandefasen.
            Upphandlingen ska göras på ett transparent sätt, och kraven ska
            vara proportionerliga och överensstämma med övriga grundläggande
            EG-rättsliga principer.
          </p>
          <p xml:id="i-NcPgggyyPMmCSYFaZBCfPb">
            Med anledning av EU:s nyligen antagna klimatmål, att minska utsläppen
            av växthusgaser med på 20 procent till 2020 från 1990 års nivå
            och mot bakgrund av att utsläppen från transporterna ökat dramatiskt
            både i Sverige och inom övriga EU-länder, anser vi det lämpligt
            att klimatanpassa upphandlingen genom att i systemet öppna för
            hänsyn till koldioxidutsläpp och avstånd. Detta skulle utgöra
            ett viktigt verktyg för att minska transporterna. Att vid en upphandling
            välja mellan jämförbara likvärdiga alternativ men hindras att
            välja det närmast i avstånd menar vi i grunden är ett systemfel.
            De grundläggande principer för offentlig upphandling som utgår
            från likabehandling och icke-diskriminering samt EU:s princip
            om fri rörlighet av varor och tjänster utgör grunden för den sanslösa
            ökningen av transporter i EU och motverkar både minskade klimatutsläpp
            från transportsektorn och hindrar en hållbar samhällsutveckling.
            Regeringen bör inom EU:s regelverk verka för att det inom offentlig
            upphandling av klimatskäl ska vara möjligt att ta hänsyn till
            koldioxidutsläpp samt avstånd. Detta bör riksdagen som sin mening
            ge regeringen till känna.
          </p>
          <head type="h1" xml:id="i-973RXrqQQRcBcH8pa7mmTR">
            9 Öka kunskapen om möjliga krav på underleverantörer
          </head>
          <p xml:id="i-DsrN9w5mvBwpr99rVuXTGN">
            Det är av flera skäl som tidigare hänvisats till i den här motionen
            viktigt att öka kunskapen om hur miljökrav även kan ställas på
            underleverantörer vid offentlig upphandling. Detta led glöms ofta
            bort. Mot bakgrund av detta bör kunskapen och verktygen för hur
            miljökrav på underleverantörer kan ställas integreras i de fyra
            strategiska områdena. Detta bör riksdagen som sin mening ge regeringen
            till känna.
          </p>
          <head type="h1" xml:id="i-9NdvLANixXb3JoegXQxmC6">
            10 Stärk kunskapen om långsiktigt hållbara investeringar
          </head>
          <p xml:id="i-A11Cn6nSgCcGWmNJyJzWU4">
            I offentlig upphandling bör hänsyn till investeringars livslängd
            och långsiktiga driftskostnader öka i likhet med vad som gäller
            inom den offentliga upphandlingen i Norge. Det är stora ekonomiska
            besparingar av offentligt medel som härmed kan göras, inte minst
            inom t.ex. energieffektivisering. Det som motverkar långsiktigt
            lönsamma och hållbara inköp är främst att uppköpare av kortsiktiga
            budgettekniska skäl ofta väljer det billigaste alternativet. För
            att motverka detta och istället öka långsiktigt ekonomiskt och
            ekologiskt hållbara investeringar är det viktigt att den budgettekniska
            kunskapen inom offentlig upphandling stärks i de fyra strategiska
            områdena i handlingsplanen. Vi föreslår därför att särskild satsning
            och förstärkning gällande kunskapen om hur mer kostsamma miljöinvesteringar
            som genom låga driftskostnader på sikt blir billigare stärks i
            de fyra strategiska områdena i handlingsplanen. Detta bör riksdagen
            som sin mening ge regeringen till känna.
          </p>
          <head type="h1" xml:id="i-8SuGk5X5XRB37qmVa4weu">
            11 Tillförlitlig statistik
          </head>
          <p xml:id="i-Ce74ZnqtvQbHyHGNAgy4Fa">
            Det finns ingen myndighet som har till uppgift att föra någon
            fullständig statistik över offentlig upphandling. Det finns ett
            stort behov av att uppdatera och ta fram mer tillförlitliga siffror
            på detta område för att implementera och följa upp specifika frågor
            som miljökrav vid upphandling. Enligt SOU 1999:139 uppskattas
            den offentliga upphandlingen omfatta 320400 miljarder kronor per
            år, men detta är osäkra beräkningar. Men säkert är att det handlar
            om betydande belopp som varje år omsätts, och sättet de används
            på har stor betydelse för samhällsutvecklingen. Mot bakgrund av
            detta bör riksdagen begära att regeringen utser lämplig myndighet
            för att ansvara för fullständig statistik för offentlig upphandling
            samt för den del som är miljöanpassad. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-8P8cGuxuciLThYJq3LAENf" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-SzVhg5vzCeVmQGigs76dLD" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-4zM8tA2LbqukcwH12Jbo7w" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-3USroZR7oVEsW9W9HkLfay" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-Qhxu8RpBUHPxgSd9Mgrn4B" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
