<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-01058">
  <teiHeader>
    <fileDesc>
      <titleStmt>
        <title>Hedersrelaterat förtryck</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1058 av Lawen Redar (S)</title>
          <idno type="rdwebb">HB021058</idno>
          <rs type="number">1058</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB021058/text</ref>
          <ref type="dokument_url_html">https://data.riksdagen.se/dokument/HB021058</ref>
          <ref type="dokumentstatus_url_xml">https://data.riksdagen.se/dokumentstatus/HB021058</ref>
          <ref type="pdf">https://data.riksdagen.se/fil/520031D0-4302-4394-BD72-6D34A326AD8A</ref>
          <ref type="docx">https://data.riksdagen.se/fil/C45E312A-5C1D-4790-BB3E-5D79110AA863</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9FSut4aMqAxoHmiR1bPo5u" type="signed"/>
        <correspContext corresp="i-9FSut4aMqAxoHmiR1bPo5u">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction xml:id="i-Cj8wuptCsrgQ7MPzioqFwr" type="submitted">
          <date when="2023-10-03"/>
          <time when="17:04:35"/>
        </correspAction>
        <correspAction xml:id="i-HVTzsuDMAFmqwXtwbwd1er" type="reviewed">
          <date when="2023-10-03"/>
          <time when="18:52:04"/>
        </correspAction>
        <correspAction xml:id="i-CQyRijNCSW6wnFYHPYHUAD" type="referred">
          <date when="2023-10-17"/>
        </correspAction>
        <correspAction xml:id="i-6vq9qmuo7ijt46MSvD8hiJ" type="assigned">
          <date when="2024-04-18"/>
          <time when="16:07:54"/>
        </correspAction>
        <correspContext corresp="i-6vq9qmuo7ijt46MSvD8hiJ">
          <ref type="assignedTo">Justitieutskottet</ref>
        </correspContext>
        <correspAction xml:id="i-TutkBgnr9eopngoJ3L9Dt8" type="behandlas_i"/>
        <correspContext corresp="i-TutkBgnr9eopngoJ3L9Dt8">
          <ref type="uppgift">2023/24:JuU11</ref>
          <ref type="ref_dok_id">HB01JuU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU11</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6xbyKVt7bvaqNBiUmeP2ji" type="behandlas_i"/>
        <correspContext corresp="i-6xbyKVt7bvaqNBiUmeP2ji">
          <ref type="uppgift">2023/24:JuU18</ref>
          <ref type="ref_dok_id">HB01JuU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU18</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2SFznG3ocbTSPju7vU7bnp" type="motHeader">
        <div xml:id="i-866KZcS56Av1V3h75dHdhu" type="motTitle">
          Motion till riksdagen 2023/24:1058 av Lawen Redar (S) Hedersrelaterat
          förtryck
        </div>
      </div>
      <div xml:id="i-YYCEK6qaMvkvDcspJ7jFdt" type="motBody">
        <div xml:id="i-9QGjvhGw1msrboHKgXShf9" type="motProposal" subtype="förslag">
          <head xml:id="i-GugQR2BiK7FVNhrr5Y6LdE">
            Förslag till riksdagsbeslut
          </head>
          <list xml:id="i-SFRoCnFSjodTmqWBzLUMgy">
            <item xml:id="i-FUxwn314yUNpH5hKrBt82Z" sortKey="Yrkande 1">
              Riksdagen ställer sig bakom det som anförs i motionen om att
              kriminalisera oskuldskontroller, oskuldsoperationer och oskuldsintyg
              samt underlåtenhet att avslöja äktenskapstvång och barnäktenskapsbrott
              och tillkännager detta för regeringen.
            </item>
          </list>
        </div>
        <div xml:id="i-BsjuQ2SDA6TcKjX1egk5G" type="motContent">
          <head xml:id="i-AvN2Dc4cT7a7FCqqcGVVAq" type="h1">
            Motivering
          </head>
          <p xml:id="i-Lqs7vemskwQ21E3uSdQ3WD">
            Diamond Plastikkirurgi, Akademikliniken, Estetiska Institutet,
            Kvinnorådgivnings Klinik och Vårby Care är fem av tjugo privatkliniker
            vars läkare svarade ja till genomförande av oskuldsoperationer
            i SVT:s granskning under november månad 2022. Fastän Sveriges
            läkarförbund och Socialstyrelsen tar avstånd från oskuldsintyg
            och oskuldsoperationer samt uttrycker att hymenplastik saknar
            vetenskaplig grund tycks vårdinrättningar och läkare fortsatt
            erbjuda dessa tjänster i Sverige. SVT:s granskning visar att ett
            flertal privata vårdinrättningar inom svensk hälso- och sjukvård
            erbjuder hymenplastik, så kallade oskuldsoperationer. Detta trots
            att det befäster en oacceptabel myt om mödomshinnan och saknar
            vetenskaplig grund.
          </p>
          <p xml:id="i-Jg8vaxgXdCmgykhfMfo27b">
            En central fråga för att upprätthålla det hedersrelaterade förtrycket
            och oskulds­normen mot flickor och kvinnor handlar om kravet på
            blödning vid bröllopsnatten. Kvinnans oskuld och levnadssätt som
            avgörande för familjens heder måste med hela samhällets kraft
            motverkas och bekämpas. Att vårdinrättningar inom svensk hälso-
            och sjukvård konsekvensfritt kan utföra medicinsk kontroll, oskuldsintyg
            och kirurgi som syftar till att en blödning ska uppstå vid samlag
            är skandalöst och chockerande. Fastän det redan i dag är möjligt
            att vidta åtgärder mot vårdinrättningar som utför medicinska ingrepp
            som saknar vetenskaplig grund är lagstiftningen på området otillräcklig.
            Det är svårt att i praktiken komma åt utförarna av oskuldskontroller
            och oskuldskirurgi. Det straffrättsliga regelverket till skydd
            för flickor och kvinnor som utsätts för kontroller av sin sexualitet
            är också begränsat. Det är enbart de allvarligaste ärendena som
            kan föranleda återkallelse av yrkeslegitimation för en läkare.
            Därför behövs tydlig lag­stiftning på plats.
          </p>
          <p xml:id="i-QPzMzfZnuyQXrnAzThN2ar">
            Den tidigare socialdemokratiska regeringen beslutade i november
            2021 att tillkalla en särskild utredare med uppdrag att utreda
            och ta ställning till behovet av åtgärder mot oskuldskontroller,
            utfärdande av oskuldsintyg och oskuldsoperationer samt ta ställning
            till om underlåtenhet att avslöja äktenskapstvång och barnäktenskapsbrott
            bör kriminaliseras. Genom tilläggsdirektiv (dir. 2022:113) förlängdes
            uppdraget till den 1 juni 2023.
          </p>
          <p xml:id="i-VT5XweaiTQf8cmHCQ269ay">
            Utredaren presenterade SOU 2023:37 ”Förstärkt skydd för den personliga
            integriteten – behovet av åtgärder mot oskuldskontroller, oskuldsintyg
            och oskulds­ingrepp samt omvändelseförsök” i juni 2023 och lagförslagen
            är för närvarande på remiss. De samlade slutsatserna i utredningen
            är att utförande av oskuldskontroller och oskuldsingrepp samt
            utfärdande av oskuldsintyg förekommer i Sverige samt att det finns
            en efterfrågan i förhållande till vården. Hur omfattande förekomsten
            är är svårutrett då utredningens kartläggning inte kan fånga in
            de fall där flickor och kvinnor inte söker stöd eller vänder sig
            till hälso- och sjukvården. Det förekommer att flickor och kvinnor
            med hemvist i Sverige genomgår oskuldskontroller och oskuldsingrepp
            i utlandet. Utredningen föreslår att kriminalisera oskuldskontroller,
            oskuldsoperationer och oskuldsintyg samt se över om läkare ska
            kunna behålla läkarlegitimationen om de utför kontroller. Patientsäkerhetslagen
            stipulerar med all tydlighet att yrkesutövningen ska ske enligt
            vetenskap och beprövad erfarenhet.
          </p>
          <p xml:id="i-JSM3wtWnRqhp1zvEekrciF">
            Utredningen föreslår att det införs en ny straffbestämmelse om
            oskuldskontroll i fjärde kapitlet brottsbalken. Den nya bestämmelsen
            innebär ett straffansvar för den som undersöker någon annans kvinnliga
            könsorgan i syfte att, för egen eller annans del, bedöma om personen
            är eller framstår som oskuld. Utredningen föreslår vidare att
            oskuldsingrepp ska förbjudas genom nya bestämmelser i lagen (1982:316)
            med förbud mot könsstympning av kvinnor. Förbudet ska omfatta
            ingrepp i någon annans kvinnliga könsorgan som görs i syfte att
            det ska framstå som att personen är oskuld. Samtycke från den
            som underkastat sig en oskuldskontroll eller ett oskuldsingrepp
            ska inte utgöra en grund för ansvarsfrihet för gärningspersonen.
          </p>
          <p xml:id="i-WNkkYTh74XwzXJYbYjsfdG">
            Utredningen föreslår vidare en utökning av möjligheten att besluta
            om utreseförbud enligt 31 a § lagen (1990:52) med särskilda bestämmelser
            om vård av unga (LVU). Ett sådant förbud ska även omfatta fall
            där det finns påtaglig risk för att någon som är under 18 år förs
            utomlands eller lämnar Sverige i syfte att genomgå ett oskuldsingrepp
            eller en oskuldskontroll.
          </p>
          <p xml:id="i-55VHhBGPGYTZqmt8osLFSt">
            Slutligen föreslår utredningen att underlåtenhet att avslöja
            äktenskapstvång och barnäktenskapsbrott ska kriminaliseras. Brotten
            äktenskapstvång och barnäktenskaps­brott är tillräckligt allvarliga
            för att motivera en kriminalisering även av underlåtenhet att
            avslöja dem. Båda brotten involverar ofta flera personer och är
            till sin natur sådana att det kräver planering vilket gör att
            det typiskt sett finns ett utrymme att förhindra dem genom ett
            avslöjande. En kriminalisering kan på sikt bidra till att fler
            personer som har kännedom om ett förestående tvångsäktenskap eller
            barnäktenskap känner sig för­pliktade att ingripa eller informera
            myndigheter om vad som pågår.
          </p>
          <p xml:id="i-7NDdZ3ASbrn1uMzWRGB74p">
            Frågan om oskuldskontroller, oskuldsoperationer, tvångsäktenskap
            och barn­äktenskap har återkommande aktualiserats genom bland
            annat mediala granskningar. Det är chockerade att bevittna att
            detta helt öppet pågår i samhället. Ett viktigt led i att motverka
            denna form av hedersrelaterat förtryck är att kriminalisera oskuldskontroller,
            oskuldsoperationer och oskuldsintyg samt underlåtenheten att avslöja
            tvångs- och barn­äktenskap.
          </p>
        </div>
        <div xml:id="i-U9inFMXeneXeqXgkq41gY2" type="motSignatures">
          <list xml:id="i-4qdMbJQF6AQeKAfdZjnFX7">
            <item xml:id="i-WdEm7wNdrWvgiJLuqAM8JP" who="i-5NG8haprnyzzwKpK9HjwGZ">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
