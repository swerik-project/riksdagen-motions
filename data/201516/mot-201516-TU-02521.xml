<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-02521">
  <teiHeader>
    <fileDesc>
      <titleStmt>
        <title>Infrastruktur i Skåne</title>
        <author corresp="i-WwZzVPGhpXnyH5jyp86JB7">av Boriana Åberg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2521 av Boriana Åberg m.fl. (M)</title>
          <idno type="rdwebb">H3022521</idno>
          <rs type="number">2521</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3022521/text</ref>
          <ref type="dokument_url_html">http://data.riksdagen.se/dokument/H3022521</ref>
          <ref type="dokumentstatus_url_xml">http://data.riksdagen.se/dokumentstatus/H3022521</ref>
          <ref type="docx">http://data.riksdagen.se/fil/739D2F46-2306-4EC0-9BC2-16CEA529BFC8</ref>
          <ref type="pdf">http://data.riksdagen.se/fil/D8ED8941-1D73-4A2C-B809-394D44B1B2A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ezkvn11VuUvNMjvk16fFUY" type="signed"/>
        <correspContext corresp="i-Ezkvn11VuUvNMjvk16fFUY">
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-Mu8D3Cyy6PoWGop3KQtfh2"/>
          <note type="signatory" corresp="i-8xM6U2UEMYF2ek1xU2cetn"/>
        </correspContext>
        <correspAction xml:id="i-46zm1S9PK2J8Tatc98Mvf5" type="submitted">
          <date when="2015-10-06"/>
          <time when="13:33:59"/>
        </correspAction>
        <correspAction xml:id="i-Xh1dKvn9ArxZJuiBvCyWCi" type="reviewed">
          <date when="2015-10-06"/>
          <time when="18:15:28"/>
        </correspAction>
        <correspAction xml:id="i-XWzzjFw5wSacvXAooJkBs" type="referred">
          <date when="2015-10-13"/>
        </correspAction>
        <correspAction xml:id="i-32FkknySS6tpZVLURoLSuY" type="assigned">
          <date when="2016-12-13"/>
          <time when="17:16:01"/>
        </correspAction>
        <correspContext corresp="i-32FkknySS6tpZVLURoLSuY">
          <ref type="assignedTo">Trafikutskottet</ref>
        </correspContext>
        <correspAction xml:id="i-Nn2EspkqFnDCpb78bJmp9r" type="behandlas_i"/>
        <correspContext corresp="i-Nn2EspkqFnDCpb78bJmp9r">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2521 av Boriana Åberg m.fl. (M)
          Infrastruktur i Skåne
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5UZvjx9GyA6NWEB9FbbwDb">
            Förslag till riksdagsbeslut
          </head>
          <list style="ol">
            <item xml:id="i-KNXNebqZhWLS6o6zNyb7NY">
              Riksdagen ställer sig bakom det som anförs i motionen om behovet
              av att prioritera infrastruktursatsningar i Skåne och tillkännager
              detta för regeringen.
            </item>
            <item xml:id="i-8YopFoscu3cjHogZxBNKHC">
              Riksdagen ställer sig bakom det som anförs i motionen om det
              angelägna i att arbetet med en fast förbindelse mellan Helsingborg
              och Helsingör fortsätter och tillkännager detta för regeringen.
            </item>
            <item xml:id="i-DBz7zyxf4TPWZNcrqq4WM2">
              Riksdagen ställer sig bakom det som anförs i motionen om att
              verka för ett fortsatt utbyggande av Södra stambanan, Västkustbanan
              och Skånebanan samt planeringen av Simrishamnsbanan och järnvägsförbindelserna
              till forskningsanläggningarna Max IV och ESS i Lund och tillkännager
              detta för regeringen.
            </item>
            <item xml:id="i-K1KxBHb3Us5o8TPoVKgMpd">
              Riksdagen ställer sig bakom det som anförs i motionen om att
              se över möjligheterna för utbyggnad av E6 och E22 till trefiliga
              motorvägar och tillkännager detta för regeringen.
            </item>
            <item xml:id="i-KKCveztczbfFNyuYTRqPcL">
              Riksdagen ställer sig bakom det som anförs i motionen om att
              en prioritering av hamninfrastruktur i de skånska hamnarna av
              nationellt intresse bör göras och tillkännager detta för regeringen.
            </item>
            <item xml:id="i-EhgAcKzaG5toY3tWcVfhmy">
              Riksdagen ställer sig bakom det som anförs i motionen om betydelsen
              av en välfungerande flygtrafik i södra Sverige, och av att arbetet
              med Sturupspendeln lyfts och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-BcDdZXyWYJzAAJQxg8GWxg" type="h1">
            Motivering
          </head>
          <p xml:id="i-GnNVWGmNMCkoR7Q4xhPNcX">
            Skånes infrastruktur är en fråga av nationellt intresse. Med
            sitt strategiska läge hanterar Skåne en stor del av svenska företags
            transporter genom flera viktiga godsstråk. Effektiva, pålitliga
            och hållbara transporter till våra viktigaste exportmarknader
            är avgörande för det svenska näringslivets konkurrenskraft. Genom
            Skåne passerar årligen mer än en miljon lastbilar. Vägnätet är
            mycket hårt belastat och bristen på järnvägskapacitet omöjliggör
            växlingen av gods från väg till järnväg. Detta utgör ett hot mot
            tillväxt, framkomlighet och utveckling av hållbara transportlösningar
            inte bara i Skåne utan i hela Sverige.
          </p>
          <p xml:id="i-HjpMvmEV5rWQakxnYE5DCD">
            Skåne är en flerkärnig miljonstad där en ökad integration av
            arbetsmarknaderna ställer krav på investeringar i infrastruktur
            och bättre kollektivtrafik. 2012 presenterade OECD en analys av
            Skånes förutsättningar där det konstaterades att Sveriges BNP
            skulle öka med 40 procent om sysselsättningsgraden och produktiviteten
            var på samma nivå som i övriga Sverige. Förbättrade pendlingsmöjligheter
            gör det möjligt för fler att få ett arbete. För att tillvarata
            Skånes tillväxtpotential krävs långsiktiga investeringar i infrastruktur.
            Vägar, järnvägar, hamnar och flygplatser hänger ihop i ett sammanflätat
            trafiksystem där brister i någon del snabbt kan medföra problem
            även på annat håll. Det är därför angeläget att ligga långt fram
            i planeringen och fortsätta utbyggnaden av den skånska infrastrukturen
            för att systemen även framgent ska klara av att möta ökande resmängder
            och hårdare krav på punktlighet och funktion. Nedan listas några
            av de projekt som är mest angelägna för att skapa en välfungerande
            infrastruktur i Skåne. Alla dessa förslag syftar till att ge maximal
            utdelning per investerad krona i form av förbättrade trafikflöden
            på vägar, järnvägar, sjövägar och flyg i hela Sverige och därmed
            skapa förutsättningar för ökad tillväxt och fler jobb.
          </p>
          <head xml:id="i-9bopMBhzAA6K7mRiXmVfHq" type="h1">
            Trafiken över Öresund
          </head>
          <p xml:id="i-ErRj8aj6FnAKqTBhLHgZxW">
            Under Öresundsbrons första årtionde ökade resandet med 81 procent.
            Dagligen sker över 90 000 resor över Öresund. När Fehmarn Bält-förbindelsen
            mellan Danmark och Tyskland öppnar 2021 kommer trafiken att öka
            betydligt. En fast förbindelse mellan Helsingborg och Helsingör
            är nödvändigt för att undvika trafikkaos. Den skapar en ringlinje
            som förenar Öresunds två stränder och omlandet i Skåne och Själland,
            vilket kommer att bidra till ökad integration av arbetsmarknaderna
            i Öresundsregionen, generera företagsetableringar, tillväxt och
            nya jobb. Under alliansregeringens tid har frågan om HH lyfts
            och studerats bland annat som en del av Trafikverkets arbete med
            den nu gällande nationella planen. Inom ramen för Sverigebygget
            (som nu kallas Sverigeförhandlingen) gav alliansen uppdrag åt
            en förhandlingsperson att arbeta vidare med HH-frågan. Den inriktningen
            måste ligga fast. Taket för tågpendling mellan Malmö och Köpenhamn
            är snart nått, och därför behövs i nästa steg även en uppkoppling
            av Malmö till Köpenhamns metronät. För att tillvarata Öresundsregionens
            fulla potential kommer förmodligen både HH-förbindelsen och en
            metrouppkoppling att behövas, något som därmed inte ska betraktas
            som ett tecken på bristande förmåga till prioritering, utan nödvändiga
            framtidsinvesteringar.
          </p>
          <head xml:id="i-6GzQvayWpkVqHdV8QTwVXb" type="h1">
            Järnvägstrafik
          </head>
          <head xml:id="i-8aH8EiDPsy3ED7oE6TFQGo" type="h1">
            Södra stambanan
          </head>
          <p xml:id="i-FJ3eBeHhTFfAW8Tvn9ZnaN">
            Södra stambanan är en av de allra viktigaste delarna i vårt järnvägsnät,
            och sträckan Malmö–Lund trafikeras i dag av 460 tåg per dygn.
            En 40-procentig ökning förutspås de kommande 15 åren. Det är därför
            ett viktigt steg i rätt riktning att byggandet av fyra spår på
            sträckan Arlöv–Flackarp nu är på väg att förverkligas. Men med
            tanke på den mycket långa planeringshorisont som järnvägsutbyggnad
            har bör planeringen för den fortsatta utbyggnaden till fyra spår
            mot Lund, och sen även vidare norrut till Hässleholm, omgående
            påbörjas.
          </p>
          <head xml:id="i-LJnbSDthjytAbAi1GVCBTR" type="h1">
            Västkustbanan
          </head>
          <p xml:id="i-R61YFL5ivYVmsxEaaaV6WD">
            En annan nationellt mycket viktig järnvägsförbindelse är Västkustbanan.
            Riksdagens tidigare beslut från 1992/93 att hela sträckan Malmö–Göteborg
            skulle byggas ut till dubbelspår bör genomföras. En viktig del
            i detta är sträckan Helsingborg–Maria.
          </p>
          <head xml:id="i-AcFtNVy7X9fCX1HdnWcUA6" type="h1">
            Simrishamnsbanan
          </head>
          <p xml:id="i-DKbMkqs8AATNH3ib3yWHCQ">
            Simrishamnsbanan (som förbinder Malmö och Simrishamn via Staffanstorp,
            Dalby, Veberöd, Sjöbo och Tomelilla) är en viktig satsning både
            samhällsekonomiskt och politiskt. När den blir verklighet kommer
            sydvästra och sydöstra Skåne att knytas samman, och pendlingsmöjligheterna
            förbättras markant.
          </p>
          <head xml:id="i-RMs1CWwGQe6BHAEdSzRCAu" type="h1">
            Skånebanan
          </head>
          <p xml:id="i-TjC1x5VgCUX6mTXuuqgou9">
            Skånebanan binder samman Helsingborg–Hässleholm–Kristianstad
            och går sedan vidare in i Blekinge. För att fullt ut kunna integrera
            östra Skåne i Öresundsregionen bör järnvägen byggas ut på dessa
            sträckor. Sträckan Kristianstad–Hässleholm är i dag landets mest
            trafikerade enkelspår. Det innebär stora begränsningar i möjligheten
            att bygga ut kollektivtrafiken och transporterna österut. Därför
            bör den sträckan byggas ut med dubbelspår.
          </p>
          <head xml:id="i-6v7gsUsZbPt1yWe5choRLe" type="h1">
            Järnväg till framtidssatsningarna på Brunnshög i Lund
          </head>
          <p xml:id="i-LR8Qo2z8dwmfK2fFwNrASu">
            På Brunnshög norr om Lund pågår byggnation av två av världens
            modernaste forskningsanläggningar, Max IV och ESS, och en stadsdel
            med en folkmängd motsvarande gott och väl halva Lunds stad. För
            att fullt ut kunna utnyttja dessa anläggningars potential, och
            för att göra dem tillgängliga för internationella forskare och
            annan arbetskraft krävs väl fungerande kommunikationer. Såväl
            Södra stambanan som Sturupspendeln och Simrishamnsbanan bör på
            lämpligt sätt förbindas med detta område. Planering för hur detta
            kan ske på bästa sätt bör övervägas.
          </p>
          <head xml:id="i-V4xnmLsCucXxgR83nTvXta" type="h1">
            Stambana för höghastighetståg
          </head>
          <p xml:id="i-J262mTgJL699JiHZjZUT9o">
            Utbyggd infrastruktur minskar trängsel, möjliggör ett kraftigt
            ökat bostadsbyggande och underlättar för hållbara transporter
            i och kring våra storstäder. Två nya stambanor för höghastighetståg
            mellan Malmö och Stockholm respektive Malmö och Göteborg kommer
            att radikalt förbättra järnvägskapaciteten och vara till nytta
            för hela landet.
          </p>
          <head xml:id="i-834ikoLEyiDeL1Muf7bWVa" type="h1">
            Vägtrafik
          </head>
          <p xml:id="i-2Dbdho3Vgb6YgoRf4q4szC">
            Det är angeläget att hela E22-sträckningen – inte bara genom
            Skåne – byggs ut till full motorvägsstandard. Även E65 mellan
            Malmö och Ystad är hårt belastad och olycksdrabbad och behöver
            byggas ut, inte minst av trafiksäkerhetsskäl. Trafikmängden på
            vägarna E6 och E22 in mot de stora städerna Malmö, Lund och Helsingborg
            har de senaste åren ökat kraftigt. För att säkerställa att såväl
            arbetspendlingen in till dessa tillväxtmotorer som de mer långväga
            transittransporterna fungerar på ett tillfredsställande sätt bör
            dessa sträckor byggas ut till tre körfält i båda riktningarna.
            En utbyggnad av E6 mellan Helsingborg och Vellinge till trefilig
            motorväg i båda riktningarna kommer att göra vägen mindre sårbar
            för olyckor. Likaså är det angeläget med breddning av på- och
            avfarterna. Väg 108 är ett av de viktigaste transportstråken till
            Sveriges näst största hamn, Trelleborg, och bör därför byggas
            ut till två körfält i båda riktningarna hela sträckan Lund–Trelleborg.
          </p>
          <head xml:id="i-KRDRYxwuZk3TPrkbZsrJcZ" type="h1">
            Hamnar
          </head>
          <p xml:id="i-5JLfvGpMD3E4gocroW7WEs">
            Trelleborgs, Helsingborgs, Ystads, Malmö och Åhus hamnar är viktiga
            delar av det svenska transportsystemet. Hamnarna är därmed av
            nationellt intresse. Transporterna mellan Sverige och Central-
            och Östeuropa väntas öka kraftigt de närmaste åren. Det är viktigt
            att dessa transporter kan tas om hand på ett effektivt och miljövänligt
            sätt. Behovet av ett fullgott infrastrukturnät i anslutning till
            ovan nämnda hamnar är av yttersta vikt.
          </p>
          <head xml:id="i-M9scJhrJhESE9MQrDPWJEa" type="h1">
            Flygtrafik
          </head>
          <p xml:id="i-UbB5LAd4th7f7H1R8Mdgo8">
            Copenhagen Airport (Kastrup) och Malmö Airport (Sturup) kompletterar
            varandra väl och utgör tillsammans de viktigaste naven i flygtrafiken
            för södra Sverige. För att skapa bättre förutsättningar för ett
            ömsesidigt kapacitetsutnyttjande på de båda flygplatserna behöver
            förbindelserna mellan dem förbättras avsevärt. Därför bör arbetet
            med den s.k. Sturupspendeln, med järnvägstrafik mellan de båda
            flygplatserna via Malmö, prioriteras. Flygplatsen Ängelholm-Helsingborg
            skulle tjäna på att få en klimatsmart järnvägsförbindelse till
            de närliggande städerna å det snaraste. För ett långsträckt land
            som Sverige, med långa avstånd mellan olika befolkningscentra,
            är en väl utbyggd och fungerande inrikes flygtrafik av yttersta
            viktigt. Riksdagen har tillkännagivit för regeringen att regeringen
            tydligt ska ta ställning till och agera för att Bromma flygplats
            inte ska läggas ner. Vi förväntar oss att regeringen följer riksdagens
            beslut.
          </p>
        </div>
        <div type="motSignatures">
          <list>
            <item xml:id="i-YN8ywp15txn1D5yiEQFCCD" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-MPd9o5tMFuJFULjTh2FTCq" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-HErkn9XkrPBHsa7NgguQH5" who="i-LQN2UB7ZUM3n6gNS929Hes">
              Thomas Finnborg (M)
            </item>
            <item xml:id="i-65tQ3jbxrVHZdw4Zwdoy5B" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-2CFd1yD8on82TEi9i4U8GN" who="i-jzGaaesAq8sGFLrFKnaY8">
              Olof Lavesson (M)
            </item>
            <item xml:id="i-3jpcRzoPfAbw1JQkKCbm58" who="i-3yGB8i2p5vZhm4Sy536rgC">
              Anders Hansson (M)
            </item>
            <item xml:id="i-Erxt5PYwH8YzaFwFyF3o6c" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-LkCQjqMnd2DPQ4snR8iTmq" who="i-JyuoWkg9RUZd3XVSA6MfE6">
              Gunilla Nordgren (M)
            </item>
            <item xml:id="i-5gVgm6ZzCez5B6N3B2dWSn" who="i-Ev13DrJjHbo85jEmQ5EPLM">
              Ewa Thalén Finné (M)
            </item>
            <item xml:id="i-RzfTbk4RYhqoHff6mowvFx" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-6NGwDysn83rKAFr8cij8xo" who="i-Mu8D3Cyy6PoWGop3KQtfh2">
              Anette Åkesson (M)
            </item>
            <item xml:id="i-5bjQYBD3RS4foQdjiR3D11" who="i-8xM6U2UEMYF2ek1xU2cetn">
              Ulrika Heindorff (M)
            </item>
          </list>
        </div>
      </div>
    </body>
  </text>
</TEI>
