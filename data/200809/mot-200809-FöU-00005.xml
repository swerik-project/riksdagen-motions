<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00005">
  <teiHeader>
    <fileDesc>
      <titleStmt>
        <title>med anledning av prop. 2008/09:140 Ett användbart försvar</title>
        <author corresp="i-3S4u3rsmsb3bjgrsrZUU6Q">av Anders Karlsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:140 Ett användbart försvar</title>
          <idno type="rdwebb">GW02Fö5</idno>
          <rs type="number">Fö5</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö5/text</ref>
          <ref type="dokument_url_html">http://data.riksdagen.se/dokument/GW02Fö5</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö5</ref>
          <ref type="doc">http://data.riksdagen.se/fil/0DFEDD50-ACAD-4BA9-8742-E7E09832EE3D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FWGPPxcLZRFDrb58TQhLuJ</idno>
            <name>Mats Berglind</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2mNEN1Zszf1P35pk3WZQhH</idno>
            <name>Michael Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-iDYstQSWnmQ3fofJw57MV" type="basedOn"/>
        <correspContext corresp="i-iDYstQSWnmQ3fofJw57MV">
          <ref>Proposition 2008/09:140</ref>
        </correspContext>
        <correspAction xml:id="i-6iqyX67f6YeMY5gPJrfxRk" type="signed"/>
        <correspContext corresp="i-6iqyX67f6YeMY5gPJrfxRk">
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-FWGPPxcLZRFDrb58TQhLuJ"/>
          <note type="signatory" corresp="i-2mNEN1Zszf1P35pk3WZQhH"/>
          <note type="signatory" corresp="i-2Gu4ZGJPSHe5VzhGSDaUPk"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-6Yv6bDMEdGpsmCZBFnnZk4"/>
        </correspContext>
        <correspAction xml:id="i-753Rjoek9yfmze2NiwMjs3" type="referral">
          <date when="2009-04-17"/>
        </correspAction>
        <correspAction xml:id="i-ERh4CNTDgYihqbCesxhGLi" type="dismissal">
          <date when="2009-04-16"/>
        </correspAction>
        <correspAction xml:id="i-YDQQrYPSv7ehCVy6z4p1Wu" type="dismissal">
          <date when="2009-04-16"/>
        </correspAction>
        <correspAction xml:id="i-LbHBXduazcRHrbKnutahK8" type="transfer">
          <date when="2009-04-15"/>
        </correspAction>
        <correspAction xml:id="i-42Npie8wyeGhFSVdBVU4WQ" type="submission">
          <date when="2009-04-15"/>
        </correspAction>
        <correspAction xml:id="i-Eb4c2XcyLnUdzKxG3Sm7gA" type="assigned"/>
        <correspContext corresp="i-Eb4c2XcyLnUdzKxG3Sm7gA">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-CQqT1uqKaZ7XHioE6K84LV" type="TOC">
          <head xml:id="i-BxwEF4PFRTtHJ5VyXyhh11">
            Innehållsförteckning
          </head>
          <list>
            <item>
              Innehållsförteckning 3
            </item>
            <item>
              Förslag till riksdagsbeslut 4
            </item>
            <item>
              Motivering 5
            </item>
            <item>
              Regeringens försvar dyrt och osäkert 6
            </item>
            <item>
              Ett modernt, effektivt och folkligt förankrat insatsförsvar 7
            </item>
            <item>
              Säkerhetspolitisk inriktning 8
            </item>
            <item>
              Försvarspolitisk inriktning 11
            </item>
            <item>
              Försvarspolitiska utgångspunkter 11
            </item>
            <item>
              Uppgifter för Försvarsmakten 12
            </item>
            <item>
              Det militära försvarets utveckling 13
            </item>
            <item>
              Insatsorganisationens utformning 13
            </item>
            <item>
              Utveckling av insatsorganisationen 15
            </item>
            <item>
              Försvarsmaktens personalförsörjning 16
            </item>
            <item>
              Försvarsindustrin, forskning och utveckling 19
            </item>
            <item>
              Den frivilliga försvarsverksamheten 21
            </item>
            <item>
              Civil-militär samverkan 22
            </item>
            <item>
              Kvinnors situation i konflikter 22
            </item>
            <item>
              Miljö 23
            </item>
            <item>
              Ekonomisk styrning 23
            </item>
          </list>
        </div>
        <div type="motProposal" subtype="förslag">
          <head xml:id="i-ukXsRXwp4h4RQioax2zPb">
            Förslag till riksdagsbeslut
          </head>
          <list style="ol">
            <item xml:id="i-R8jTXLr2zdpepR6weph2nv">
              Riksdagen avslår regeringens proposition 2008/09:140 Ett användbart
              försvar.
            </item>
            <item xml:id="i-TMSJ2bBfGTFYYSWHY14s6k">
              Riksdagen tillkännager för regeringen som sin mening vad som
              anförs i motionen om säkerhetspolitisk inriktning och Sveriges
              militära alliansfrihet.
            </item>
            <item xml:id="i-Twjnc9E5i3NNerBWVuwgPi">
              Riksdagen tillkännager för regeringen som sin mening vad som
              anförs i motionen om att inte undergräva arbetsrätten.
            </item>
            <item xml:id="i-EcC6VnmpAqFT1ZKoUbpnBL">
              Riksdagen tillkännager för regeringen som sin mening vad som
              anförs i motionen om försvarspolitisk inriktning.
            </item>
            <item xml:id="i-QkKjWbBxCFmTsQY6TAo9ZU">
              Riksdagen tillkännager för regeringen som sin mening vad som
              anförs i motionen om en ökad ambition i förhållande till regeringens
              förslag avseende hemvärnet med de nationella skyddsstyrkorna.
            </item>
            <item xml:id="i-FVgHubGhPUSgCzrMKYBvFn">
              Riksdagen tillkännager för regeringen som sin mening vad som
              anförs i motionen om separat budgetanslag för hemvärnet med de
              nationella skyddsstyrkorna.
            </item>
            <item xml:id="i-BFF8mzgbkSXg8H642YMvcx">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              ta fram ett förslag till att föra över viss kompetens från Försvarsmakten
              till Försvarsdepartementet.
            </item>
            <item xml:id="i-Lm3Ldzk7sxRdTaDyFUCq5c">
              Riksdagen tillkännager för regeringen som sin mening vad som
              anförs i motionen om insatsorganisationens utformning och utveckling.
            </item>
            <item xml:id="i-B5Le83DN3G2yjnwBeWG2hp">
              Riksdagen tillkännager för regeringen som sin mening vad som
              anförs i motionen om ett stabilt personalförsörjningssystem.
            </item>
            <item xml:id="i-X7cfxqwyTGsF3UwHdyxNVS">
              Riksdagen tillkännager för regeringen som sin mening vad som
              anförs i motionen om objektsramsredovisning.
            </item>
            <item xml:id="i-ANbJ5DgVsWWKVFop8WNfcA">
              Riksdagen tillkännager för regeringen som sin mening vad som
              anförs i motionen om försvarsindustri, forskning och utveckling.
            </item>
            <item xml:id="i-K24rbMAdU4P5ihsG79GgXA">
              Riksdagen tillkännager för regeringen som sin mening vad som
              anförs i motionen om att behålla anslag 1:10 till frivilliga försvarsorganisationer.
            </item>
            <item xml:id="i-AwQ5RVY6iik4ea3MT19v5a">
              Riksdagen tillkännager för regeringen som sin mening vad som
              anförs i motionen om civil-militär samverkan.
            </item>
            <item xml:id="i-QL47CfrLCowx4vUcRhhkSX">
              Riksdagen tillkännager för regeringen som sin mening vad som
              anförs i motionen om kvinnors situation och påverkan i konflikter.
            </item>
            <item xml:id="i-XRqxJZd9usdiThHJYsaYK8">
              Riksdagen tillkännager för regeringen som sin mening vad som
              anförs i motionen om höjda miljökrav på försvarsområdet.
            </item>
            <item xml:id="i-6Tv8MbwTCdjBuSQMczYmLU">
              Riksdagen tillkännager för regeringen som sin mening vad som
              anförs i motionen om ekonomisk styrning.
            </item>
            <item xml:id="i-RqFD3EoDPW9AB9954sehFd">
              Riksdagen tillkännager för regeringen som sin mening vad som
              anförs i motionen om besparing inom utgiftsområdet.
            </item>
          </list>
        </div>
        <div type="motContent">
          <head xml:id="i-Kco8rYpXbGwXV8DwuJSLUH" type="h1">
            Ett modernt, effektivt och folkligt förankrat insatsförsvar
          </head>
          <p xml:id="i-4Wg52cRzFoa3hiazVbcS7t">
            Sverige är militärt alliansfritt. Vi har genom åren kunnat visa
            att det går att kombinera ett aktivt ansvarstagande för både vår
            egen och andras säkerhet med att vara militärt alliansfria. Militär
            alliansfrihet betyder inte passivitet.
          </p>
          <p xml:id="i-DVm3Qu6ar3Pp2zN8yFBvqD">
            Vi beklagar att regeringen har valt att bryta en lång tradition
            av blocköverskridande försvarslösningar för långsiktighet och
            stabilitet. Regeringens politik skapar ett litet och dyrt yrkesförsvar,
            med ett internationellt fokus som riskerar att tränga ut det nationella
            försvaret.
          </p>
          <p xml:id="i-7KXqMF2GCF2BbQKKSsJUDs">
            I denna motion beskriver vi hur vi anser att ett modernt, effektivt
            och folkligt förankrat försvar bör se ut. Vi föreslår en insatsorganisation
            som har en högre uthållighet än regeringens. Vi vill se ett militärt
            försvar där antalet heltidsanställda soldater är fortsatt minimerat
            och betydligt färre än vad regeringen presenterat. I stället bör
            den allra största delen av insatsorganisationen bemannas med frivilliga,
            kontrakterade soldater. Dessa förband ska vara färdigutbildade
            och inom angiven beredskapstid vara redo för insats. Beredskapen
            för kontraktsförbanden kan variera över tiden. Genom planering
            av den nationella tjänstgöringen går det att åstadkomma att det
            ständigt finns ett antal förband som är ständigt gripbara. I övrigt
            kan man genom att utifrån säkerhetspolitiska behov variera beredskapstiden
            åstadkomma att man hela tiden har rätt mängd förband tillgängliga
            på kort varsel. Detta utan att personalen nödvändigtvis behöver
            lämna sina ordinarie arbeten. Det ska jämföras med ett system
            dominerat av yrkessoldater där beredskapen hela tiden är på en
            hög och kostsam nivå oavsett behovsbild.
          </p>
          <p xml:id="i-6nm6WCay8HSjcDRSSNp7FG">
            Hemvärnet med de nationella skyddsstyrkorna är en generellt sett
            kostnadseffektiv resurs och bör finnas över hela landet. Vi vill
            därför se en ökad ambition relativt regeringen avseende hemvärnet
            med de nationella skyddsstyrkorna. Vi vill även se en ökad ambition
            på internationella insatser relativt i dag men menar att regeringens
            nivå är orealistisk.
          </p>
          <p xml:id="i-DfouhzPsF42nr1eHmgVecK">
            Det av regeringen i propositionen presenterade personalförsörjningssystemet
            har stora oklarheter och innebär betydande risker för konjunkturkänslighet,
            rusande personalkostnader och svårigheter att nå rätt kompetenser.
            Vi tror också att det finns stor risk för att det leder till en
            försvarsmakt med en alltför smal rekryteringsbas.
          </p>
          <p xml:id="i-HuMNcpmnhZ1eEdLeKN9opZ">
            Vi är inte beredda att, på en så osäker grund, medverka till
            detta slags vågspel med Sveriges försvar. Vi vill, i enlighet
            med Försvarsberedningens slutsatser, se en övergång till en bemanning
            av insatsförbanden baserad på frivillighet. Vårt förslag till
            system för personalförsörjning bygger på en könsneutral mönstringsplikt,
            i vilken samtliga ungdomar mönstrar via dator där sedan ett antal
            genomgår en mer djupgående mönstring och antagningsprövning. Utifrån
            denna tas en grupp ut för en kortare värnpliktsutbildning om cirka
            tre månader. Därefter sker antagning, fortsatt utbildning och
            tjänstgöring på frivillig grund . Ett personalförsörjningssystem
            baserat på mönstringsplikt och kortare värnplikt skapar stabilitet
            och politiskt handlingsutrymme.
          </p>
          <p xml:id="i-PeD9VXoQPMNqYsr1Akrck1">
            Sverige har, som militärt alliansfri stat, en lång tradition
            av en stark nationell försvarsindustri som inte bara försett och
            förser landet med materiel utan också med kunskap och oberoende
            samt tillgång till viktiga militära och industriella samarbeten.
            Materielförsörjningen måste, liksom det övriga försvaret, fortsätta
            att reformeras. Vi sympatiserar i grunden med en utveckling mot
            en mer konkurrensutsatt marknad på försvarsmaterielområdet, men
            vill varna för en alltför naiv tilltro till marknadskrafterna
            inom detta område. Försvarsmaterielsektorn är i dag och under
            överskådlig framtid inte en marknad liknande den för mobiltelefoner
            eller personbilar. I stället kommer starka stater att av ekonomiska,
            politiska och säkerhetspolitiska skäl fortsätta att driva sina
            intressen i dessa frågor. De stater som inte har någon klar vilja
            med sin försvarsindustri och hur man ska förhålla sig till denna
            utveckling kommer att få se sin industri försvinna. Ur detta perspektiv
            är det t.ex. allvarligt att regeringen misslyckats med att ta
            fram en nationell försvarsindustristrategi.
          </p>
          <p xml:id="i-4GEQvtgNTbnYk7AsNohD8q">
            Vår inriktning på det framtida försvaret gör att vi bedömer att
            utgiftsramen för försvaret kan minskas med 2 miljarder kronor,
            i förhållande till regeringens nivå.
          </p>
          <head xml:id="i-MKfrS6AgVV76x3PtntN5cJ" type="h1">
            Motivering
          </head>
          <p xml:id="i-LLgRP1d7oTFF3SA7tmhk8X">
            Den socialdemokratiska inriktning av Sveriges försvarspolitik
            som presenteras i denna motion innebär en fortsättning av den
            reformering från ett invasionsförsvar till ett insatsförsvar som
            inleddes under den socialdemokratiska regeringen.
          </p>
          <p xml:id="i-R6grXww8TYNEJwQo28kJb3">
            Den moderatledda regeringen har valt att lägga fram en försvarspolitisk
            inriktningsproposition som inte har realistiska förutsättningar
            att samla en bred, blocköverskridande majoritet i riksdagen. Det
            är djupt beklagligt. Försvars- och säkerhetspolitiken tjänar på
            långsiktighet och tydlighet. Det gäller särskilt i ett läge där
            Försvarsmakten står inför så stora förändringar som nu är fallet.
          </p>
          <p xml:id="i-3ykdNjQb9sVSnhNDFrVYMa">
            Vi socialdemokrater har under hela processen aktivt bidragit
            till förutsättningarna att nå en bred politisk överenskommelse
            om försvarspolitiken, bl.a. i Försvarsberedningens arbete. Efter
            Försvarsberedningens rapport från juni 2008 hade regeringen också
            en i det närmaste unik möjlighet att åstadkomma en långsiktig
            inriktning av försvaret med ett brett politiskt stöd. Vi har stått
            beredda att aktivt bidra till det nödvändiga arbetet att konkretisera
            och utveckla beredningens slutsatser till ett inriktningsbeslut.
          </p>
          <p xml:id="i-VV8Bk1z2qZwtnmo99ERf1n">
            Denna unika möjlighet till en bred försvarspolitisk uppgörelse,
            av det slag som Sverige och svensk säkerhet förtjänar, har regeringen
            nu slarvat bort. Gång på gång har regeringen valt att inte ta
            emot oppositionens utsträckta hand.
          </p>
          <p xml:id="i-GUecjAV5UtXn8oW5ubsSva">
            Den proposition som nu föreligger har således tagits fram av
            regeringen, utan någon reell vilja till dialog. Regeringen har
            gjort sin egen tolkning och konkretisering av Försvarsberedningens
            slutsatser och krävt att alla som vill se en bred uppgörelse om
            försvarets inriktning måste ansluta sig till denna. Detta är inte
            seriöst. Det orimliga blir särskilt påtagligt i betraktande av
            regeringens egna krumbukter, motstridiga utspel och justeringar
            av propositionen på övertid.
          </p>
          <p xml:id="i-E8RbESZQyeiC94cMPkERNo">
            Regeringens misslyckande att nå en bred försvarsöverenskommelse
            är samtidigt inte förvånande. Den moderatledda regeringens försvarspolitik
            har präglats av svåra inre slitningar. Ministrar och ledande politiker
            från samtliga partier i den moderatledda regeringen har offentligt
            vid ett flertal tillfällen gett olika besked om hur inriktningen
            av försvarspolitiken borde se ut. Förhandlingar mellan regeringspartierna
            har i stor utsträckning förts i medierna, och viktiga beslut har
            inte beretts i sedvanlig ordning utan förhandlats om i elfte timmen.
            Längs vägen har en försvarsminister avgått i protest.
          </p>
          <p xml:id="i-VwqPbq6ithHDhxZXq1qY9u">
            Den moderatledda regeringens försvarspolitik har också präglats
            av hattighet och motstridiga besked. När kriget bröt ut i Georgien
            menade regeringen att detta inte hade någon betydelse för försvarets
            inriktning, för att sedan motivera en senareläggning av propositionen
            med hänvisning till samma krig.
          </p>
          <p xml:id="i-GBpVvcjKNR3Ln6gUwx9iib">
            Den moderatledda regeringens försvarspolitik har slutligen också
            präglats av återkommande förseningar. De planeringsanvisningar
            som av regeringen utlovats till Försvarsmakten före sommaren 2008
            fördröjdes gång på gång och gavs till slut inte ut förrän i november
            2008. Propositionen som skulle ha kommit i december 2008 senarelades
            till mars 2009, med ytterligare förseningar de sista dagarna.
          </p>
          <p xml:id="i-2vug8wqFBd7kkn4EmCNWvA">
            Det har således varit en rörig och svåröverskådlig process i
            vilken Försvarsmakten ständigt dragit det kortaste strået. Myndigheten
            fick till slut bara två och en halv månad, inklusive jul- och
            nyårshelgerna, för att ta fram ett genomräknat underlag som normalt
            kräver upp till ett års arbete. Det är inte en rimlig process
            och undergräver försvarsbeslutet.
          </p>
          <p xml:id="i-A2cTZXmJSyMoKJwAon7sdV">
            Regeringen bryter en lång svensk tradition att sträva efter blocköverskridande
            överenskommelser inom säkerhets- och försvarspolitiken. Vi socialdemokrater
            beklagar detta. Vi finner det även anmärkningsvärt att regeringen
            i propositionen inte ens nämner Sveriges militära alliansfrihet.
          </p>
          <head xml:id="i-KyfvCN1inr9txWyoFw9e24" type="h1">
            Regeringens försvar dyrt och osäkert
          </head>
          <p xml:id="i-PCamvoS5RCovoiUpTwWWNx">
            Regeringens försvarspolitiska inriktningsproposition är en besvikelse:
            tunn, fylld med osäkerheter och med oklara förutsättningar för
            en ekonomi i balans.
          </p>
          <p xml:id="i-3nK8LTQ4fN1HTnp8ndgTGf">
            Regeringen vill se ett yrkesförsvar med en extremt hög beredskap.
            Denna beredskap är kostsam och omotiverad utifrån det säkerhetspolitiska
            läget. Det blir ett litet och dyrt yrkesförsvar, med ett internationellt
            fokus som riskerar att tränga ut det nationella försvaret.
          </p>
          <p xml:id="i-FGEwUn7Sv8WvR8QYnfAXyX">
            Den linje regeringen driver innebär att tillgänglighet överordnas
            alla andra faktorer. Försvarsmaktens svar på regeringens planeringsanvisningar
            visar tydligt att kostnaden för den tillgänglighet regeringen
            kräver är hög och påverkar andra delar som uthållighet, utvecklingsförmåga
            och förmågebredd. Vår förmåga att möta nya och/eller långvariga
            hot begränsas, försvaret blir i praktiken ett försvar för gårdagens
            hot.
          </p>
          <p xml:id="i-EsdqjbpjBxUXWZXPEn8FJG">
            Regeringens proposition bygger vidare på ett stort antal osäkerheter
            och oklara antaganden, inte minst vad gäller personalförsörjningen
            som ifrågasatts av såväl nationella som internationella experter.
            Det system som föreslås utgör ett äventyrligt paradigmskifte,
            på ett osäkert och oklart underlag, till på helt frivillig bas
            rekryterade heltidsanställda soldater. Erfarenheterna från bl.a.
            Nederländerna visar att ett sådant system kan bli oerhört konjunkturkänsligt
            med risk för ett stort antal vakanser och sänkt soldatkvalitet.
            Försvarsmakten själv har redovisat ett stort antal osäkerheter
            och svårigheter i det system som regeringen går fram med.
          </p>
          <p xml:id="i-GBoWnWKPbZTPqNvzGbGgFZ">
            Dåvarande försvarsminister Mikael Odenberg deklarerade i riksdagens
            kammare att någon typ av 15-åriga anställningstider eller så,
            vore, precis som interpellanten säger, främmande för vår arbetsmarknadstradition.
            Det förslag på personalförsörjning som regeringen föreslår innebär
            sexåriga kontrakt. En sådan uppluckring av arbetsrätten tar vi
            avstånd ifrån.
          </p>
          <p xml:id="i-yfZwktNqGy7MJdS5nnjdK">
            Sammantaget leder detta oss till slutsatsen att det av regeringen
            i propositionen presenterade personalförsörjningssystemet innebär
            betydande risker för konjunkturkänslighet, rusande personalkostnader
            och svårigheter att nå rätt kompetenser.
          </p>
          <p xml:id="i-HsA8k7nrCLvLRwVFPbyUm">
            Propositionen innebär vidare att viktig kompetens och viktiga
            jobb hotas inom den inhemska, högteknologiska försvarsindustrin.
            Regeringens dogmatiska inställning till att alltid köpa från hyllan
            missgynnar Försvarsmakten, den inhemska försvarsindustrin och
            Sverige. Sverige har en konkurrenskraftig inhemsk försvarsindustri
            som besitter spjutspetsteknik och -kompetens som är viktig för
            Sveriges försvarsförmåga, den bör värnas.
          </p>
          <p xml:id="i-CTyHR8H78E8wCZpaF5WU8r">
            Förutsättningarna för en ekonomi i balans kan som bäst beskrivas
            som tveksamma. Regeringen skriver själv i propositionen att allt
            i praktiken kan förändras, ingenting är säkert:
          </p>
          <p xml:id="i-4Hjirp9RvcngWWr6XC3mq6">
            Regeringen vill understryka att den föreslagna utvecklingen mot
            ett mer tillgängligt försvar bara kan ske i den takt som ekonomin
            medger. [] Den inriktning som regeringen anger kan därför komma
            att justeras i termer av såväl omställningstakt som förmågekrav,
            materiel, organisation och verksamhet.
          </p>
          <p xml:id="i-EN7DMSMqobHnngqmjigjbX">
            Med denna friskrivningsklausul är frågan vad propositionen egentligen
            är värd. Med de osäkerheter som personalförsörjningssystemet uppvisar
            kommer personalkostnaderna att öka och regeringen tvingas att
            prioritera yrkessoldater framför verksamhet.
          </p>
          <p xml:id="i-44dWn455A3C29hsfr6cgiL">
            Regeringens proposition föregår dessutom viktiga utredningar
            som den parlamentariskt tillsatta utredningen En förändrad totalförsvarsplikt
            och regeringens utredning om Försvarsmaktens stödverksamheter.
          </p>
          <p xml:id="i-6ii4GKrs1WPDfMXq3wBwgG">
            Med tanke på att regeringen inte anser att det försvar som beskrivs
            i propositionen kan vara fullt utbyggt förrän tidigast 2019 handlar
            det inte heller om ett försvar som är gripbart här och nu snarare
            där och då. Kostnaderna lär dock komma långt tidigare.
          </p>
          <p xml:id="i-QxC6pTimrxFChbZgRsVwPU">
            Mot bakgrund av vad vi ovan anfört anser vi att riksdagen bör
            avslå propositionen.
          </p>
          <head xml:id="i-ibHMKd1zLBrtky8MDfrNB" type="h1">
            Ett modernt, effektivt och folkligt förankrat insatsförsvar
          </head>
          <p xml:id="i-4BahYnrXfqhypcrbgkkRt9">
            Det militära försvaret Försvarsmakten och dess stödmyndigheter
            har under de senaste två decennierna genomgått en kraftig omstöpning.
            Nödvändiga, men många gånger smärtsamma, minskningar i storlek
            har gått hand i hand med utvecklande av nya förmågor och ökad
            kvalitet. Samtidigt har också den internationella dimensionen
            gått från att vara en perifer sidouppgift till att bli en av huvuduppgifterna
            för det militära försvaret.
          </p>
          <p xml:id="i-5zY9CDi7pdn6g79frd15MF">
            Nu står försvaret inför nya stora förändringar, där dess användbarhet,
            tillgänglighet och flexibilitet måste öka. De senaste årens omvärldshändelser
            har samtidigt påmint oss om den fortsatta vikten av den nationella
            komponenten i det militära försvaret. Vi har också nått en gräns
            där det är svårare att växla kvantitet mot kvalitet.
          </p>
          <p xml:id="i-2NEY4Rywe5wDrbkj1QVJVB">
            Ett sådant förändringsarbete kräver en tydlig målbild, inklusive
            en tydlig politisk inriktning, som försvarets olika myndigheter
            långsiktigt kan arbeta mot. Det handlar då inte bara om hur mycket
            pengar framtidens försvar ska få, utan om vilket slags försvar
            vi ska ha i framtiden.
          </p>
          <p xml:id="i-fK7CWMo7iYg4JsEXvqT7U">
            Försvarsberedningen föreslog i sin rapport i juni 2008 en inriktning
            för det framtida försvaret tillsammans med ett antal förslag.
            Försvarsberedningen hade inte i uppdrag att analysera vare sig
            de mer exakta formerna eller kostnaderna för att åstadkomma denna
            nya inriktning.
          </p>
          <p xml:id="i-4XaqMxtfyNyEUKiopkZJDX">
            I denna motion beskriver vi hur vi anser att ett modernt, effektivt
            och folkligt förankrat försvar bör se ut. Vi menar att den folkliga
            förankringen utgör en integrerad del av ett modernt och effektivt
            försvar. Det är inte något som kan hängas på efteråt, utan måste
            vara med som en grundbult i de strukturer som byggs upp.
          </p>
          <p xml:id="i-JLtKRikn8UnUQXyqH8UuCx">
            Försvaret av vårt land och av våra värden är så mycket mer än
            Försvarsmakten. Ett brett säkerhetsarbete måste omfatta allt från
            orsaksförebyggande och sårbarhetsreducerande till förhindrande,
            hanterande och återuppbyggande åtgärder. Denna motion utgör ett
            svar på regeringens militärt fokuserade proposition, varför det
            bredare säkerhetsarbetet inte behandlas här.
          </p>
          <head xml:id="i-JpWifADEqobHAryGUGKYeP" type="h2">
            Säkerhetspolitisk inriktning
          </head>
          <p xml:id="i-Xwc2NzhYfZkd4LUs1D6uxY">
            Förändringarna i vår omvärld under de senaste decennierna har
            varit omvälvande och i huvudsak positiva. För Sverige har det
            kalla krigets slut inneburit att några av de allvarligaste hoten
            mot vår säkerhet försvunnit. Samtidigt har en ny osäkerhet vuxit
            fram. Globaliseringen förändrar den världsbild vi är vana vid.
            Nya stormakter växer fram. Det militära invasionshotet mot vårt
            land har ersatts av en mer mångfacetterad hotbild.
          </p>
          <p xml:id="i-L43EuUsvSXVtTbSSxyyUB1">
            Hoten mot Sverige och våra grannländer är svåra att förutsäga
            och de är gränslösa och komplexa. De kan ha sin grund i konflikter
            och tvister kring energi- och råvaruförsörjning, vara ett resultat
            av miljöpåverkan och klimatförändringar, komma från naturkatastrofer
            och olyckor, härröra från organiserad brottslighet och terrorism
            eller ta formen av attacker mot känsliga tekniska och IT-relaterade
            system. Det kan heller inte uteslutas att Sverige eller våra grannländer
            i framtiden kommer att utsättas för militära hot. Alla dessa hot
            kan uppstå plötsligt och beredskapen för att möta både gamla och
            nya typer av hot måste vara god.
          </p>
          <p xml:id="i-E2EjkLLgEhPQvESbrguoY9">
            Även om det finns positiva inslag i den ryska samhällsutvecklingen
            finns det anledning till stor vaksamhet. Rysslands alltmer auktoritära
            styre kombinerat med ett alltmer aggressivt beteende mot vissa
            grannländer inger oro. Att använda energileveranser som ett politiskt
            påtryckningsmedel kan inte accepteras.
          </p>
          <p xml:id="i-2XCLtnTuEeQVE9CACG9NRh">
            För att stärka vår egen säkerhet måste vi kombinera tydliga reaktioner
            mot oacceptabla delar av den ryska politiken med en vilja att
            engagera landet i ett djupare samarbete på olika samhällsområden
            för att bidra till en mer demokratisk utveckling. EU måste intensifiera
            sin grannskapspolitik och öka utbytet och kontakter mellan människor
            och länder. Vi vill också framhålla det viktiga kontaktskapande
            arbete som görs på lokal och regional nivå.
          </p>
          <p xml:id="i-EaVQnzxYgAox8pmA4krsGt">
            Den politiska, ekonomiska, sociala och militära utvecklingen
            i Ryssland kommer att vara en avgörande faktor för Sveriges framtida
            säkerhetspolitiska situation.
          </p>
          <p xml:id="i-PzWkwEgngpqgS3trCVKypL">
            Vi vill betona att regeringens skrivningar om hur snabbt Georgienkriget
            avgjordes och hur snabbt rysk trupp kom på plats kan leda tanken
            fel. Kriget i Georgien hade föregåtts av en lång tid av politisk
            och militär uppladdning. Kriget kom således inte som en blixt
            från klar himmel utan hade föregåtts av betydande förvarning.
            Det går således inte att använda detta krig som en bekräftelse
            på behovet av stående förband.
          </p>
          <p xml:id="i-cXTWvohadiUHzytGd5vLL">
            Regeringen gör bedömningen att ett enskilt väpnat angrepp mot
            Sverige är fortsatt osannolikt under överskådlig framtid. Vi delar
            denna bedömning.
          </p>
          <p xml:id="i-XuBkP2iRy4pzJdYQZii95m">
            Ett trovärdigt försvar är ett viktigt säkerhetspolitiskt instrument.
            Det verkar avskräckande genom att visa för omvärlden att Sverige
            är berett att självt försvara sin nationella integritet och sitt
            självbestämmande. Därmed utgör det också en grund för en trovärdig
            militär alliansfrihet. Det svenska försvaret bidrar vidare till
            en säkrare värld genom insatser för fred och säkerhet i konfliktdrabbade
            områden.
          </p>
          <p xml:id="i-9z5hPbtLC3V5n8L4atyLK8">
            Ett trovärdigt försvar måste ständigt förändras beroende på den
            aktuella säkerhetspolitiska situationen. Utformningen av och storleken
            på försvaret ska styras av de hot som kan bli aktuella mot Sverige.
            Deltagande i internationella insatser ska ske med försvarets ordinarie
            förband, där dessa bedöms kunna erbjuda ett mervärde för insatsen.
          </p>
          <p xml:id="i-Sd7JTZB37SuynVYJxtp3Pp">
            Ett ökat nordiskt samarbete är både viktigt och efterfrågat.
            Vi ställer oss bakom ett utökat nordiskt samarbete på försvarsområdet
            för effektiviserad resursanvändning och ökad effekt, så länge
            det inte hotar den nationella beslutanderätten avseende den operativa
            förmågan. Sveriges militära alliansfrihet får inte påverkas.
          </p>
          <p xml:id="i-JHGykuAXoJgWPdxAt1aNfZ">
            Den svenska militära alliansfriheten har tjänat och tjänar oss
            väl. Vi har genom åren kunnat visa att det går att kombinera ett
            aktivt ansvarstagande för både vår egen och andras säkerhet med
            att vara militärt alliansfria. Militär alliansfrihet betyder inte
            passivitet. Den beskrivning av svensk säkerhetspolitik som fyra
            partier under socialdemokratisk ledning kom överens om 2002 är
            fortfarande giltig. Det är viktigt att vi inte svävar på målet
            om vårt lands säkerhetspolitiska grundhållning.
          </p>
          <p xml:id="i-K4YH2hLeQPpdWiw33kkLvM">
            Skälen till att vi socialdemokrater slår vakt om den militära
            alliansfriheten är i korthet följande:
          </p>
          <list style="ul">
            <item xml:id="i-H82hEsktqMijo2UPrHG1AE">
              Sverige är medlem av en politisk allians EU som har betydligt
              fler verktyg till sitt förfogande än Nato när det gäller att möta
              de nya hoten till exempel genom handel, bistånd och diplomati.
              Det kallas ibland EU:s mjuka makt. Som en följd av terroristattentaten
              i Madrid 2004 enades alla EU:s stats- och regeringschefer i mars
              samma år om en politiskt bindande solidaritetsdeklaration. I och
              med solidaritetsdeklarationen åtog sig medlemsstaterna att handla
              gemensamt och i en anda av solidaritet för att hjälpa varandra
              om någon skulle utsättas för ett terroristattentat. I deklarationen
              klargjordes att varje medlemsland självt har rätt att välja de
              medel som det finner lämpligt för att bistå en drabbad. I Lissabonfördraget
              formaliseras deklarationen. EU och dess medlemsstater ska enligt
              fördraget handla gemensamt i en anda av solidaritet om en medlemsstat
              utsätts för en terroristattack eller drabbas av en naturkatastrof
              eller en katastrof som orsakas av människor. Den svenska Försvarsberedningen
              har föreslagit en utvidgad solidaritetsförklaring som också omfattar
              hela Norden. Vi socialdemokrater ställer oss bakom Försvarsberedningens
              förslag. Sverige kommer därför inte att förhålla sig passivt om
              en katastrof eller ett angrepp skulle drabba ett EU-land och inte
              heller om ett nordiskt land skulle drabbas. Vi förväntar oss att
              dessa länder agerar på samma sätt om Sverige drabbas. EU är en
              central utrikes- och säkerhetspolitisk aktör. Den europeiska säkerhets-
              och försvarspolitiken, ESFP, är en integrerad del av den gemensamma
              utrikes- och säkerhetspolitiken. Lissabonfördragets avsnitt om
              ESFP beskriver vår skyldighet att i enlighet med FN-stadgan bistå
              ett annat medlemsland om det skulle utsättas för ett väpnat angrepp.
              Det är dock tydligt i fördraget att EU:s politik i detta avsnitt
              inte ska påverka den särskilda karaktären hos vissa medlemsstaters
              säkerhets- och försvarspolitik. Sveriges militära alliansfrihet
              påverkas därmed inte.
            </item>
            <item xml:id="i-3Zd52nf8we5EH7JCdNkxDH">
              Sverige bör bibehålla sin handlingsfrihet. Som medlemsland i
              Nato vore det troligt att Sverige skulle utsättas för starka politiska
              påtryckningar. Vi har till exempel kunnat se hur USA krävde att
              Natos medlemsländer skulle delta militärt i Irak trots att Nato
              som organisation inte deltog.
            </item>
            <item xml:id="i-2bmctcLH3doCxiMZfgDivt">
              Vår militära alliansfrihet ger oss starkare möjlighet och trovärdighet
              att vara pådrivande i det globala nedrustningsarbetet. Kärnvapenanvändning
              är fortfarande en del av vissa Natoländers försvarsdoktriner.
            </item>
            <item xml:id="i-15bo4Kc8hVHRV2Pkz4LgLn">
              Vi bör själva förbehålla oss rätten att utforma storlek och inriktning
              på vårt försvar baserat på vår egen säkerhetspolitiska bedömning.
            </item>
            <item xml:id="i-L7ogGY8wSRr7gC3WHepY8t">
              Den militära alliansfriheten har ett starkt stöd hos det svenska
              folket, vilket ger vår säkerhetspolitiska hållning stark legitimitet.
            </item>
          </list>
          <p xml:id="i-9Byuq6m8RQqs1NFmkuLyma">
            Internationell säkerhet ska vila på samarbete och ett starkt
            globalt regelverk under FN:s ledning. Global säkerhet förutsätter
            ett starkt globalt regelverk. Många av de nya hoten mot vår säkerhet
            möts bäst inom FN:s ram. Det är viktigt för Sverige att FN fungerar
            väl. Medlemsländerna måste ge FN de förutsättningar som krävs
            för att klara de nya uppgifterna. Vi socialdemokrater vill att
            Sverige ska höja och skärpa sin profil i FN.
          </p>
          <p xml:id="i-NiBwS9gzEH7SZtXnfuvywn">
            Sveriges samarbete med Nato har blivit möjligt eftersom organisationen
            har förändrats sedan det kalla kriget. Nato är en central aktör
            för europeisk säkerhet samt för internationell krishantering.
            Sverige deltar i vissa FN-stödda fredsbevarande operationer som
            leds av Nato. FN ger ofta i uppdrag till Nato att utföra fredsoperationer
            eftersom denna organisation har resurser att leda vissa komplicerade
            insatser. Vårt samarbete med Nato i FN-mandaterade fredsbevarande
            insatser är viktigt, men vi är tydliga med att Sverige inte ska
            delta i militära operationer som enbart har sin grund i Natostadgans
            artikel fem om ömsesidiga försvarsgarantier.
          </p>
          <p xml:id="i-2GZcv9nARSzEVyWMEvnFAr">
            Sverige bör fortsätta det nära samarbete, i alla frågor utom
            bindande försvarsförpliktelser, som sedan flera år utvecklats.
            Internationella operationer blir alltmer krävande och komplexa
            och det behövs därför en långtgående standardisering och samövning.
          </p>
          <p xml:id="i-Tsz8Qxc4ua8fpktAjzoCYg">
            Vi säger ett tydligt nej till deltagande i Natos snabbinsatsstyrka,
            Nato Response Force, eftersom vi anser att Försvarsmakten redan
            har betydande åtaganden samtidigt som försvarsbudgeten är starkt
            ansträngd.
          </p>
          <p xml:id="i-TZq14ge15rVoAXjSTB6XE2">
            FN kan ge andra regionala organisationer, som exempelvis EU och
            AU, Afrikanska unionen, uppdraget att leda en fredsbevarande operation.
            EU har utvecklat sin kompetens att leda alltmer komplexa operationer.
            Sverige har deltagit i praktiskt taget alla fredsfrämjande insatser
            som EU har gjort. Sverige bör fortsätta det aktiva engagemanget
            och deltagandet i internationella insatser inom ramen för FN,
            EU, Nato och OSSE.
          </p>
          <p xml:id="i-6vdP3vzcpi7C4t4Mpd7xjx">
            Vad som ovan anförts om säkerhetspolitisk inriktning och Sveriges
            militära alliansfrihet bör riksdagen tillkännage för regeringen
            som sin mening.
          </p>
          <head xml:id="i-BzLmvyv9XNqZtQ34ci3QaL" type="h2">
            Försvarspolitisk inriktning
          </head>
          <head xml:id="i-K4a2H2PDTXXPeRUwrJzC1b" type="h3">
            Försvarspolitiska utgångspunkter
          </head>
          <p xml:id="i-DiD73dwEb5bcTbtSpScMK3">
            Vi instämmer i regeringens förslag till mål och uppgifter för
            det militära försvaret:
          </p>
          <list style="ul">
            <item xml:id="i-U1sgrUTEDeCZQRX9ybRgNW">
              hävda Sveriges suveränitet , värna suveräna rättigheter och nationella
              intressen
            </item>
            <item xml:id="i-7oht2mRy2Tb2DAt8Y3urSV">
              förebygga och hantera konflikter och krig, samt
            </item>
            <item xml:id="i-4TmQbPiXEMnUC41vPYDCu7">
              skydda samhället och dess funktionalitet i form av stöd till
              civila myndigheter.
            </item>
          </list>
          <p xml:id="i-GF1JBF4focoZHCquuoytTP">
            Vi vill se en försvarsmakt som arbetar utifrån följande principer:
          </p>
          <head xml:id="i-P5wPM3WdiSFqrE4gQ5RMKX" type="h4">
            Inifrån och ut
          </head>
          <p xml:id="i-WJDqq2tn9DXFXjZXgaMM6G">
            De nationella behoven ska utgöra grunden för prioritering och
            utveckling av förmågor. Dessa förmågor ska sedan, utifrån behov
            och möjlighet, kunna utnyttjas internationellt. För internationell
            tjänst prioriteras markförband. Flygvapen, marin och hemvärn med
            nationella skyddsstyrkor utgör de omedelbart gripbara resurserna
            och grunden för svensk nationell incidentberedskap i fred.
          </p>
          <head xml:id="i-Ggn33Kwk4AWAMHAEDkmKeb" type="h4">
            Tillgängligt och användbart
          </head>
          <p xml:id="i-V5NZZmYKhgiMHrnV6SUxQK">
            De förband som utbildas ska vara tillgängliga för de typer av
            insatser som kan bli aktuella i en nära framtid, nationellt och
            internationellt. Alla förbandstyper behöver dock inte vara optimerade
            för internationell tjänstgöring. Det innebär också att för vissa
            förmågor vilka inte är omedelbart efterfrågade nationellt och
            internationellt men ändå potentiellt viktiga går det i linje med
            Försvarsberedningens slutsatser att överväga att bibehålla endast
            en grundläggande kunskap i Försvarsmakten, eventuellt i ett nordiskt
            samarbete.
          </p>
          <p xml:id="i-9kN1WTFkDaLKVqLnU4PToA">
            Organisation, personalförsörjning och underrättelsetjänst ska
            bidra till förmågan till flexibel och adekvat beredskap.
          </p>
          <head xml:id="i-HRfXxcGpMsu26eXS3mjUF7" type="h4">
            Förmåga till flexibel utveckling
          </head>
          <p xml:id="i-G65XbwpLzM32kYFrfDGSQ4">
            Försvaret ska ha förmågan att kunna utvecklas för att möta framtida
            hot, såväl mer av traditionella hot som helt nya hot. Flexibilitet
            och utvecklingsförmåga måste därför utgöra en integrerad del av
            det framtida försvaret. Såväl Försvarsmaktens personalförsörjningssystem
            som materiel, organisation och beredskapssystem måste, tillsammans
            med bl.a. forskning och utveckling samt en fortsatt god underrättelsetjänst,
            bidra till en trovärdig och flexibel utvecklingsförmåga. Det är
            oroväckande att Försvarsmakten anser att de förutsättningar som
            gavs av regeringen i planeringsanvisningarna innebär att Försvarsmaktens
            förmåga att utveckla helt nya förmågor blir mycket begränsad.
            Viktigt är vidare att ständigt pröva om de förmågor man har är
            nödvändiga och optimala utifrån de behov som kan identifieras.
          </p>
          <head xml:id="i-AXwAz54gvYU73CaUaAdQjz" type="h4">
            Folkligt förankrat
          </head>
          <p xml:id="i-VNWgAbUhzsqxybKsUJkwkd">
            Sveriges försvar är, och ska vara, allas ansvar. Genom en fortsatt
            folklig förankring säkras försvarets tillgång till kompetens och
            säkras flexibilitet inför en eventuell framtida försämrad omvärldssituation.
            Den folkliga förankringen utgör därför en viktig komponent för
            det militära försvaret. Vi menar att värnplikten utgör en central
            del av försvarets folkliga förankring. Försvaret måste vidare
            spegla det övriga samhället vad gäller attityder och värderingar
            men också i att bestå av ett tvärsnitt av samhället.
          </p>
          <head xml:id="i-EZHMPcj99u9SmijboAiSYU" type="h4">
            Rationellt och effektivt
          </head>
          <p xml:id="i-E5ud4KMFs4CrxDaZawg29H">
            Det svenska militära försvaret ska vara rationellt och effektivt
            organiserat. Det innefattar en fortsatt översyn av bl.a. logistikfunktioner,
            stödmyndigheter och grundorganisation, men också skapandet av
            en grundorganisation som bidrar till en långsiktig, folklig förankring
            t.ex. genom närvaro över hela landet.
          </p>
          <head xml:id="i-L5Kf9ihxp9BvpxSULYGKHj" type="h3">
            Uppgifter för Försvarsmakten
          </head>
          <p xml:id="i-XAfMTQzjMxUPt4ypyQVPf3">
            Vi instämmer i regeringens förslag att Försvarsmaktens operativa
            förmåga från och med 2010 ska möjliggöra att Försvarsmakten kan
            genomföra omvärldsbevakning, insatser och utveckling av insatsorganisationen.
            Denna operativa förmåga ska uppnås av Försvarsmakten enskilt eller
            tillsammans med andra myndigheter.
          </p>
          <p xml:id="i-ArbaK875KPY2SDX3XtKhNY">
            I dag utnyttjas inte den volym som är avsedd för internationella
            insatser. Det är därför rimligt att öka ambitionen relativt i
            dag till motsvarande ca 1 000 personer. Vi menar dock att den
            av regeringen förespråkade stora ökningen av antalet personer
            i internationell tjänst inte speglar en rimlig och realistisk
            ambitionsnivå för Sverige.
          </p>
          <p xml:id="i-736bmsBVFcGpRtikLdEHW9">
            Vi utesluter inte att Sverige även i framtiden kan bidra till
            EU:s snabbinsatsstyrkor. Sverige ska dock inte ta på sig ett ramansvar
            (lead nation) 2011 för Nordic Battle Group. Sverige bör inrikta
            sig på mindre bidrag till framtida snabbinsatsförband inom områden
            som är särskilt efterfrågade och där vi har hög kompetens.
          </p>
          <p xml:id="i-KLbmuQjuTkRxTkX3yzBNwc">
            Vi vill understryka att de operativa förmågor som regeringen
            anger i propositionen inte får uppfattas som åtaganden som påverkar
            vår militära alliansfrihet.
          </p>
          <p xml:id="i-UqNGcNemSYrbesdXL6DuYY">
            Vi instämmer i regeringens skrivning att Försvarsmakten bör ha
            förmåga till utveckling men vi noterar samtidigt att Försvarsmakten
            i sitt underlag från den 30 januari 2009 tydligt uttryckt att
            Försvarsmakten utifrån regeringens planeringsförutsättningar bedömer
            att möjligheterna att utveckla helt nya förmågor är mycket begränsade.
            Detta är inte tillfredsställande.
          </p>
          <p xml:id="i-EuiFiJ3ApdedhXEaDhTdU1">
            Regeringens förslag om att införa tidsbegränsade kontrakt för
            heltidsanställda soldater innebär att man frångår LAS. Det vänder
            vi oss kraftfullt emot. Risken är stor att fler yrkesgrupper undantas
            från arbetsrättsliga regler. Det är viktigt att hitta en långsiktigt
            hållbar lösning på Försvarsmaktens personalförsörjning utan att
            undergräva arbetsrätten, detta bör riksdagen som sin mening ge
            regeringen till känna.
          </p>
          <p xml:id="i-7xVHYCFLEi4Yg9JadCge8K">
            Vad som anförts om försvarspolitisk inriktning bör riksdagen
            som sin mening ge regeringen till känna.
          </p>
          <head xml:id="i-XBQ2PXF468YgqMAakVEHY6" type="h2">
            Det militära försvarets utveckling
          </head>
          <head xml:id="i-Bj52xcpscuH4a3PbLCxJBR" type="h3">
            Insatsorganisationens utformning
          </head>
          <p xml:id="i-SmNfBD4acrvS5ndKwnF3A3">
            Reformeringen av det militära försvaret måste fortsätta och leda
            till en mer användbar och tillgänglig insatsorganisation. Denna
            reformering måste emellertid ske på ett ansvarsfullt sätt. Försvarets
            ekonomi och förmågor får inte äventyras genom experiment som bygger
            på osäkra antaganden.
          </p>
          <p xml:id="i-X1s7dGwHUQ9ZWwvs7rvfwr">
            Försvarsmaktens förmåga att genomföra väpnad strid ska utgöra
            grunden för att upprätthålla och utveckla det militära försvaret.
            Detta ställer krav på förändringar i Försvarsmaktens personal-,
            materiel- och logistikförsörjning men också på insatsorganisationens
            utformning och beredskapssystem.
          </p>
          <p xml:id="i-93qx14p8evXUpkxpXuEWvP">
            Dessa förändringar måste emellertid ske på ett sådant vis att
            de leder till ett militärt försvar med högre tillgänglighet och
            användbarhet. Tillgängligheten måste balanseras mot behovet av
            uthållighet (storlek), förmågebredd (allsidighet) och utvecklingsförmåga
            (kvantitativt och kvalitativt).
          </p>
          <p xml:id="i-HcLc9xL5Asb6hHk4xwXTFT">
            Vi vill därför se ett militärt försvar där antalet heltidsanställda
            soldater är fortsatt minimerat och betydligt färre än vad regeringen
            presenterat. I stället bör den allra största delen av insatsorganisationen
            bemannas med frivilliga, kontrakterade soldater och vi bedömer
            att detta ger utrymme för en större volym än i regeringens förslag.
            Dessa förband ska vara färdigutbildade och inom angiven beredskapstid
            vara redo för insats.
          </p>
          <p xml:id="i-RVQtXQxR6oUipfGgmEPS7c">
            Vi bedömer att detta, utöver att tillse ett inflöde av civil
            kompetens och kunskap till försvaret, innebär kraftigt minskade
            kostnader relativt regeringens förslag med ett större antal heltidsanställda
            soldater.
          </p>
          <p xml:id="i-Cx2jXSB46XH39p4AmUqMYR">
            Vi föreslår en insatsorganisation som har en högre uthållighet
            än regeringens. Vi vill gå mot modulärt uppbyggda förband. Samtliga
            förband ska vara fullt färdigutbildade. Förbanden i insatsorganisationen
            bör ha en differentierad beredskap. Efter beslut om förhöjd beredskap
            bör förbanden kunna inta en betydligt högre beredskap.
          </p>
          <p xml:id="i-MADGzMUeeU3UcxxoD6982d">
            Samtliga förband i insatsorganisationen bör kunna nyttjas för
            såväl nationella som internationella insatser. Alla förband behöver
            dock inte vara optimerade för internationella uppgifter. Kontraktsförbandens
            beredskapssättning ska avpassas efter behov så att förbanden periodvis
            kan stå i högre beredskap, som snabbinsatsförband för nationella
            eller internationella uppgifter.
          </p>
          <p xml:id="i-KYfxMqqZnJKuTC7UJ2YEg1">
            Insatsorganisationen kompletteras med en personalreserv där de
            som avslutat sina kontrakt finns som en resurs för att, om behov
            skulle uppstå, kunna utgöra basen i nya förband. Regeringen har
            föreslagit inrättandet av en förbandsreserv. Vi är beredda att
            ställa oss positiva till en förbandsreserv, baserad på bemanning
            ur personalreserven, om kostnaderna för detta ligger på den nivå
            som regeringen angivit.
          </p>
          <p xml:id="i-NPEPDUR1jQLDrU9oJoYhDL">
            Hemvärnet med de nationella skyddsstyrkorna utgör en viktig del
            av Sveriges militära försvar som en snabbt gripbar resurs men
            är samtidigt också en central resurs för samhällets robusthet
            vid större kriser. Det är en generellt sett kostnadseffektiv resurs
            och bör finnas över hela landet. Vi vill därför se en ökad ambition
            relativt regeringen avseende hemvärnet med de nationella skyddsstyrkorna.
            Vad som ovan angivits om ökad ambition avseende hemvärnet med
            de nationella skyddsstyrkorna bör riksdagen ge regeringen till
            känna.
          </p>
          <p xml:id="i-Si95TM7RAR7aW5nhmHDJze">
            Det är viktigt att kunna använda hemvärnet med de nationella
            skyddsstyrkorna såväl i fred som i krig men frågan är hur det
            ska uppnås. Redan i dag har hemvärnet med de nationella skyddsstyrkorna
            tjänstgöringsskyldighet i och med att de tecknar avtal. För att
            nå en högre tillgänglighet än i dag föreslår regeringen att personalen
            i de nationella skyddsstyrkorna ska därför ha tjänstgöringsskyldighet
            även utan beslut om hemvärnsberedskap eller höjd beredskap. Regeringen
            brister däremot i att klarlägga innebörden av denna skrivning.
            Vi vill understryka att en ökad grad av tjänstgöringsplikt i hemvärnet
            med de nationella skyddsstyrkorna inte får kompensera ett personalförsörjningssystem
            med rekryteringssvårigheter. Men vi ställer oss positiva till
            att efter regeringsbeslut kunna använda hemvärnet med de nationella
            skyddsstyrkornas kompetens även vid extraordinära kriser.
          </p>
          <p xml:id="i-FyHv4zMN3ZzsPToDPX4Tum">
            Hemvärnet med de nationella skyddsstyrkorna ska kunna skydda
            viktiga objekt och installationer men också t.ex. kunna skapa
            förutsättningar för insatsförbandens möjlighet att nå fram och
            verka. De nationella skyddsstyrkorna har inte någon roll vid internationella
            insatser mer än att viss personal inom skyddsstyrkorna kan vara
            rekryteringsbara till sådana insatser.
          </p>
          <p xml:id="i-Ski7kXBfFEvG87fx4DN14R">
            Hemvärnets ekonomiska resurser får inte användas som en budgetregulator
            när det ska sparas, organisationen bör därför få ett eget budgetanslag,
            detta bör riksdagen som sin mening ge regeringen till känna.
          </p>
          <p xml:id="i-BQhHpHSxFVTrwF4JGEwepb">
            Den direktutbildning som hemvärnet haft på försök har motverkat
            brist på rekryter och ökat antalet kvinnor. Den goda förmågan
            till rekrytering av unga, de med annan etnisk bakgrund och kvinnor
            bör tas till vara.
          </p>
          <head xml:id="i-PNYV3QV4gRnEP6PTX5ic7X" type="h3">
            Utveckling av insatsorganisationen
          </head>
          <p xml:id="i-DroGFLE2R1nPUgLfdCEfLH">
            Vi ser liksom regeringen följande behov av en insatsorganisation
            som:
          </p>
          <list style="ul">
            <item xml:id="i-7N1D6kzFsFGk67AtNc5nkw">
              består av kompletta och användbara förband som kan nyttjas direkt
              utan längre tid för återtagande och komplettering
            </item>
            <item xml:id="i-T82RVcagdAcCGyxxtyxYfi">
              är utformad med förmåga att lösa de operativa behov som kan identifieras
              i Sverige samt i och utanför närområdet, men undvika att skapa
              unik förmåga för olika geografiska insatsområden
            </item>
            <item xml:id="i-6xfHupTabXfiKnFSw91iYr">
              utvecklar förmåga till gemensamma operationer med stridskrafter
              som verkar på marken, till havs och i luften
            </item>
            <item xml:id="i-Vu6XNSZBVe5JR5SHbifbBh">
              har förmåga till ledning och samordning i gemensamma multinationella
              operationer
            </item>
            <item xml:id="i-42w1V2SjpyipoZBEc7gQg6">
              utvecklar förmåga att delta i större multinationella förbandssammansättningar
              inom ramen för ett fördjupat nordiskt och internationellt samarbete
            </item>
            <item xml:id="i-AMFEXD4HkRvmhJSENyNSS6">
              har förmåga att genomföra strid i hela skalan från lågintensiva
              till högintensiva konfliktnivåer
            </item>
            <item xml:id="i-FN5CWY4r6oAh67Wq7ZU6Zk">
              begränsar förmågan att uppträda i jämförelse med Sverige mer
              extrema klimatförhållanden, till ett fåtal förband
            </item>
            <item xml:id="i-CK6xdHvCUj96shXRuEd85p">
              har framför allt flyg- och marinresurser tillgängliga för incidentberedskap
              och övervakning i närområdet
            </item>
            <item xml:id="i-V3itSJ9yA3Abeu9ngwcxwy">
              har ett logistikstöd som kan stödja insatser med endast begränsat
              stöd från civila strukturer i insatsområdet
            </item>
            <item xml:id="i-MmcTyKpjmbLYrJaX5PmojU">
              ägnar särskild uppmärksamhet åt att skapa förutsättningar för
              att genomföra insatser i bebyggda områden, t.ex. vad avser lägesbild
              och förmåga till precisionsbekämpning
            </item>
            <item xml:id="i-PTSgVWSNadcv9k3Gk5qXbf">
              har strategisk, operativ och taktisk rörlighet/transporterbarhet
            </item>
            <item xml:id="i-T5qpwnEURztCeEaccDaBZB">
              fortsätter utvecklingen av nationella skyddsstyrkor ur dagens
              hemvärn, för bevaknings-, skydds- och vissa försvarsuppgifter
            </item>
            <item xml:id="i-X1Ln6PURRGLDfk1i6dWXKA">
              kan, tillsammans med hemvärnet med de nationella skyddsstyrkorna
              och andra frivilligorganisationer, efter förmåga stödja andra
              myndigheter och det öv riga samhället vid kriser, katastrofer
              och andra händelser av samma karaktär
            </item>
            <item xml:id="i-H9Dc6Mv9e9sg9nx1j1Drj5">
              ska bestå av färre typförband och en ökad grad av generalisering
              mellan förband avseende organisation, materiel och utbildning.
            </item>
          </list>
          <p xml:id="i-6jfPNBWTWD3Pgt22KRqZwp">
            Förband och förmågor som uteslutande kan användas i internationella
            insatser ska undvikas.
          </p>
          <head xml:id="i-MAqrFU9BzwJ5VB2hns6b3o" type="h4">
            Strategisk och operativ ledning
          </head>
          <p xml:id="i-TeWXmyDYK96MQPf6x2sjHX">
            Försvarsberedningen har föreslagit att vissa strategiska funktioner
            inom Försvarsmakten, såsom strategisk planering och långsiktig
            inriktning, ska föras över till Försvarsdepartementet i likhet
            med den modell som gäller i de flesta europeiska stater. Regeringen
            avvisar detta med hänvisning till att Försvarsmakten, liksom andra
            myndigheter, behöver en förmåga att hantera de frågor som är av
            strategisk betydelse.
          </p>
          <p xml:id="i-EeZQjXYFLXa5RZLucK1a9B">
            Svårigheten med dagens system ligger i att Försvarsdepartementets
            resurser för att bedriva denna styrning är små relativt Försvarsmakten.
            Vad gäller den strategiska inriktningen och planeringen skulle
            en överflytt av vissa funktioner skapa en rimligare resursbalans
            mellan myndighet och Försvarsdepartementet. Vi föreslår därför
            att regeringen tillsätter en utredning för att ta fram ett förslag
            till hur en sådan överföring av kompetens skulle kunna se ut och
            vilka förändringar i lagstiftning med mera som den skulle kräva,
            detta bör riksdagen ge regeringen till känna.
          </p>
          <head xml:id="i-ETKnVkFsAyygm49wXkhtNE" type="h4">
            Arméstridskrafterna
          </head>
          <p xml:id="i-5dvyD4stPcZuHVWz1d66JB">
            Vi välkomnar att regeringen, i linje med Försvarsberedningen,
            föreslår en utveckling mot lättare arméförband med högre grad
            av modularitet. Vi betonar vikten av väl övade förband. Arméstridskrafterna
            bör kunna samordnas och ledas på brigadnivå. Tung materiel som
            är modern, men vilken kan befaras vara svår att anskaffa vid en
            försämrad omvärldssituation, bör övervägas att bevaras som en
            reserv. Den subarktiska förmågan är viktig att bibehålla som en
            resurs för Försvarsmakten och som ett strategiskt område för internationella
            samarbeten. Vi menar att en högre kvantitativ ambitionsnivå än
            den regeringen föreslår är önskvärd för hemvärnet med de nationella
            skyddsstyrkorna för att medge en närvaro över hela landet.
          </p>
          <head xml:id="i-Y9DFahyVSVmdTTnaYvnLAg" type="h4">
            Marinstridskrafterna
          </head>
          <p xml:id="i-PjzYb5EVD7aTFEAxxJkdQz">
            Marinstridskrafterna ska vara dimensionerade för och inriktade
            mot insatser i närområdet. Vi vill uppmärksamma den unika kompetens
            rörande konventionella ubåtar, inte minst vad avser uppträdande
            i grunda vatten, som svensk marin och svensk fartygsindustri tillsammans
            har utvecklat. Vi menar att denna kompetens är viktig att bevara
            och att detta måste övervägas vid ett beslut om nyanskaffning
            eller livstidsförlängning av nuvarande ubåtssystem.
          </p>
          <head xml:id="i-NNSQ3tbkWxLKRREpD5DmAH" type="h4">
            Flygstridskrafterna
          </head>
          <p xml:id="i-32yRtDVrfzDBTX4Yyd6wTX">
            Stridsflygförmågan ska bibehållas och utvecklas. Vi accepterar
            den bedömning regeringen gör avseende flygstridskrafterna. Samtidigt
            bör också behovet av regelbundna omprövningar av antalet flygplan
            och divisioner utifrån operativa behov och vidmakthållandet betonas.
          </p>
          <p xml:id="i-P9axJozM4MatPizG7teVV2">
            Vad som anförts om insatsorganisationens utformning och utveckling
            bör riksdagen som sin mening ge regeringen till känna.
          </p>
          <head xml:id="i-1QheXGhWfHJfcBhjSAjGz" type="h3">
            Försvarsmaktens personalförsörjning
          </head>
          <head xml:id="i-3BCRjwcdBjjsfxQHSjed45" type="h4">
            Inledning
          </head>
          <p xml:id="i-KyYJ43LaUgLiWUhiqidwMn">
            Varje framtida personalförsörjningssystem för Försvarsmakten
            måste klara av att förse myndigheten med tillräckligt mycket personal
            av tillräckligt hög kvalitet, oavsett säkerhetspolitisk och ekonomisk
            konjunktur. Systemet måste vara robust och långsiktigt uthålligt.
            Det måste också utformas så att det bidrar till en bred folklig
            förankring för försvaret och till ett försvar som speglar samhället
            när det gäller attityder och sammansättning. Försvarsmakten får
            inte bli en inåtvänd organisation med en smal rekryteringsbas.
          </p>
          <p xml:id="i-Cw6r18EEvt13JtGKGedV73">
            Personalförsörjningssystemet måste utformas så att det finns
            tillräckligt många personer redo för såväl nationella uppgifter
            som internationella insatser. Svenska förband har sedan lång tid
            ett internationellt mycket gott anseende. Det gäller även vid
            insatser i högre konfliktnivåer. En avgörande del i detta är soldaternas
            höga kvalité och deras koppling till det civila samhället effekter
            av dagens värnpliktssystem. Den svenska Försvarsmakten kommer
            även i fortsättningen att behöva soldater av hög klass med mycket
            god förmåga till initiativ och ansvarstagande.
          </p>
          <p xml:id="i-2HgzBpZnWMCK5pFYbNKNXK">
            Vi anser att det system som regeringen nu föreslår, byggt på
            en helt frivillig rekrytering och ett större antal heltidsanställda
            yrkessoldater, kommer att få svårt att uppfylla dessa krav. Nationella
            och internationella experter har varnat för de rekryterings- och
            bemanningssvårigheter som kan komma att uppstå. Erfarenheterna
            från bl.a. Nederländerna visar att rekryteringen kan bli konjunkturkänslig
            med risk för stort antal vakanser. Försvarsmakten har redovisat
            ett stort antal osäkerheter och svårigheter i det system som regeringen
            går fram med. Risken för en explosiv ökning vad avser personalkostnaderna
            och/eller ett stort antal vakanser är uppenbar.
          </p>
          <p xml:id="i-MYXRGEbPuQ3JUFAT6CFT51">
            Sammantaget leder detta oss till slutsatsen att det av regeringen
            i propositionen presenterade personalförsörjningssystemet har
            stora oklarheter och innebär betydande risker för konjunkturkänslighet,
            rusande personalkostnader och svårigheter att nå rätt kompetenser.
            Vi tror också att det finns stor risk för att det leder till en
            försvarsmakt med en alltför smal rekryteringsbas.
          </p>
          <p xml:id="i-9dNn7Tm8wswkkRtJm6qrGU">
            Vi är inte beredda att, på en så osäker grund, medverka till
            detta slags vågspel med Sveriges försvar. Framtidens personalförsörjningssystem
            får inte bli en ekonomisk gökunge utan måste utgöra en stabil
            grund för att förse Försvarsmakten med personal av hög kvalitet.
          </p>
          <head xml:id="i-XkZC4aDhZ68bXH8pyW8rPP" type="h4">
            En stabil personalförsörjning
          </head>
          <p xml:id="i-JDpcED2VBfWsLmKCjhTo9q">
            För att åstadkomma en högre grad av tillgänglighet och användbarhet
            hos det svenska försvaret måste personalförsörjningen reformeras.
            Vi vill, i enlighet med Försvarsberedningens slutsatser, se en
            övergång till en bemanning av insatsförbanden baserad på frivillighet.
            Vi menar att det bör genomföras försök med den typ av rekrytering,
            utbildning och kontraktsanställning som föreslås nedan innan systemet
            införs på bredd. De författnings- och avtalsmässiga konsekvenserna
            måste också utredas inför ett beslut om införande.
          </p>
          <p xml:id="i-pyWxHXh82jycWRKpC7wfJ">
            Vårt förslag till system för personalförsörjning bygger på en
            könsneutral mönstringsplikt, i vilken samtliga ungdomar mönstrar
            via dator och där sedan ett antal genomgår en mer djupgående mönstring
            och antagningsprövning. Utifrån denna tas en grupp ut för en kortare
            värnpliktsutbildning om cirka tre månader.
          </p>
          <p xml:id="i-29CzozpoKrywDtYf8Cfs7o">
            Därefter sker antagning, fortsatt utbildning och tjänstgöring
            på frivillig grund . De som anses lämpade som soldater och kan
            tänka sig att tjänstgöra i ett insatsförband får en fortsatt utbildning
            om i snitt nio månader. Efter detta skriver de ett flerårigt kontrakt
            i vilket ingår att, i fredstid, tjänstgöra en viss tid nationellt
            och internationellt. Övrig tid är personen i civila studier eller
            arbete. Kontraktssoldaternas tjänstgöring är normalt sett möjlig
            att planera med lång framförhållning. En mycket liten andel soldater
            kan behöva vara heltidsanställda för att besätta vissa specialisttjänster
            och -funktioner.
          </p>
          <p xml:id="i-HMV7g66Hy7T3rAE8yZa8wj">
            De som efter inledande tremånadersutbildning inte går till insatsförbanden,
            men ändå befinns lämpliga, är rekryteringsbara för hemvärnet med
            de nationella skyddsstyrkorna för fortsatt utbildning. Övriga
            krigsplaceras i personalreserven för att kunna ianspråktas för
            vidare utbildning vid ett förändrat omvärldsläge.
          </p>
          <p xml:id="i-6Nwwh4KhTFrHA933dVYKpR">
            Genom detta system bibehålls försvaret som en angelägenhet för
            hela folket. Via värnplikten får fler i samhället insyn i det
            militära försvaret samtidigt som det blir lättare att hitta, och
            attrahera, rätt kvinna/man till försvarets olika befattningar.
            Vi bedömer vidare att detta ger ett flexibelt personalförsörjningssystem
            som är mindre konjunkturberoende än ett försvar byggt på renodlad
            frivillighet.
          </p>
          <p xml:id="i-8hnqDgzhnYsMtRy3f74fHs">
            En ytterligare fördel med ett personalförsörjningssystem med
            ett visst inslag av värnplikt är att systemet är flexibelt och
            enkelt kan utvidgas om omvärldsutvecklingen så skulle kräva. Det
            finns en struktur och organisation för att kalla in och genomföra
            grundläggande utbildning och det är inte heller samma dramatik
            i ett politiskt beslut om en mer omfattande utbildnings- och tjänstgöringsplikt
            som i att besluta om ett återuppväckande av en plikt som lagts
            vilande. Ett personalförsörjningssystem baserat på mönstringsplikt
            och kortare värnplikt skapar stabilitet och politiskt handlingsutrymme.
          </p>
          <head xml:id="i-EM4imK3Y4iQVr8dr7fs1VS" type="h4">
            Kontraktsförband byggda på frivillighet och civil kompetens
          </head>
          <p xml:id="i-WncV1L9W4wheW6b9eSS8Wa">
            Framtidens försvarsmakt ska ha en insatsorganisation i huvudsak
            bestående av kontraktsförband. Dessa bemannas av frivilliga soldater
            vilka skriver ett flerårigt kontrakt under vilket man i fredstid
            kan kallas in för tjänstgöring nationellt och i fredsfrämjande
            insatser en angiven maximal sammanlagd tid. Resterande tid är
            man civil och arbetar eller genomför utbildning.
          </p>
          <p xml:id="i-M2CvQnq8hRSD8uTTvtJ7n7">
            Under de perioder man kallas in för nationell tjänstgöring så
            kan man genomföra förbandsövningar, utbildning på ny utrustning,
            befälsutbildning och olika nationella insatser.
          </p>
          <p xml:id="i-9k4yeH3rBNFH75hPeb9CXm">
            Beredskapen för kontraktsförbanden kan variera över tiden. Genom
            planering av den nationella tjänstgöringen går det att åstadkomma
            att det ständigt finns ett antal förband som är ständigt gripbara.
            I övrigt kan man genom att utifrån säkerhetspolitiska behov variera
            beredskapstiden åstadkomma att man hela tiden har rätt mängd förband
            tillgängliga på kort varsel. Detta utan att personalen nödvändigtvis
            behöver lämna sina ordinarie arbeten. Det ska jämföras med ett
            system dominerat av yrkessoldater där beredskapen hela tiden är
            på en hög och kostsam nivå oavsett behovsbild.
          </p>
          <p xml:id="i-JmqDS54SgNhmHef4wVNVG3">
            Efter slutförd kontraktstid kan vissa soldater förlänga sitt
            kontrakt, t.ex. för att hantera uppkomna brister i nyutbildningen,
            medan de flesta hamnar i personalreserven. De kan också uppmuntras
            att gå vidare till hemvärnet med de nationella skyddsstyrkorna.
          </p>
          <p xml:id="i-QiHGV4pnh4esk4aYKLdTMA">
            Skulle behov uppstå behov av att öka storleken på den svenska
            Försvarsmakten kan också ett slags andra linjens förband upprättas.
            Dessa förband bemannas främst av personal som genomfört en första
            kontraktsperiod. De kräver förberedelsetid innan de kan användas.
          </p>
          <head xml:id="i-M5pkhfjcfxxpdka3iRD2jv" type="h4">
            Andelen anställda soldater minimeras
          </head>
          <p xml:id="i-8idXoYqoUBB61zhPdpr9jL">
            Vi bedömer att det kan behövas ett litet antal heltidsanställda
            soldater i Försvarsmakten. Det handlar för det första om vissa
            specialister. Det handlar för det andra om vissa förband som bedöms
            behöva vara tillgängliga dygnet runt, året runt. Dessa finns främst
            inom flygvapnet och marinen, som har huvudansvaret för svensk
            incidentberedskap. Det kan dock även handla om vissa mindre arméenheter,
            t.ex. specialförband eller enheter inriktade mot kemiska, biologiska
            och radiologiska hot. Dessa förband utgör då också en betydande
            resurs för det civila samhällets robusthet.
          </p>
          <head xml:id="i-J4Nh1Q7Li6C43ScFU3EiSq" type="h4">
            Reservofficerare en outnyttjad resurs
          </head>
          <p xml:id="i-DR8iMLFtzVsoRnZgSTfuYE">
            Officerarna rekryteras i huvudsak från kontraktsförband och kadern
            av anställda soldater. Så kallade aspirantofficerare enligt nuvarande
            provsystem bör också vara aktuellt.
          </p>
          <p xml:id="i-15ULLBynthCaB2VYSaMH3y">
            Vi vill se en uppvärdering av reservofficerarnas roll och en
            tydlig reservofficerskarriär inom Försvarsmakten. Reservofficerarna
            ska utgöra en viktig del av insatsorganisationen. Den civila kompetens
            och kunskap som dessa officerare tillför är värdefull för insatsorganisationen.
            Samtidigt utgör reservofficerarna viktiga bärare av kunskap om
            försvaret till resten av samhället. Reservofficersutbildningen
            bör göras mer attraktiv och åter anpassas till högskolans terminsindelning.
          </p>
          <p xml:id="i-UCzS8ffeSCtYZs7jT4JVzP">
            Antalet officerare ska bygga på insatsorganisationens behov.
            Systemet med kontraktsförband medger också att officerare vars
            förband inte är inne för utbildning eller tjänstgöring kan bedriva
            annan verksamhet såsom utveckling, stabstjänst etc.
          </p>
          <p xml:id="i-QSk2mqvcBRQrhvgcHHpKi5">
            Riksdagen bör ge regeringen till känna vad som här anförs om
            ett stabilt personalförsörjningssystem.
          </p>
          <head xml:id="i-Ak56p6QCtAhAWUFmM9sF1d" type="h3">
            Försvarsindustrin, forskning och utveckling
          </head>
          <p xml:id="i-V1EwTedcACBxzWE4jDXPDd">
            Sverige har, som militärt alliansfri stat, en lång tradition
            av en stark nationell försvarsindustri som inte bara försett och
            förser landet med materiel utan också med kunskap och oberoende
            samt tillgång till viktiga militära och industriella samarbeten.
          </p>
          <p xml:id="i-HaLfaAmT1Fxd8Cn4XLcCd4">
            Materielförsörjningen måste, liksom övriga försvaret, fortsätta
            att reformeras. Det är viktigt att materiel- och logistikförsörjningen
            sker så effektivt och rationellt som möjligt.
          </p>
          <p xml:id="i-7XXuDfaJeBZ3gQC757YX5t">
            Vi vill emellertid också understryka att vi finner regeringens
            bristande vilja att se försvarsindustrins säkerhetspolitiska roll
            i att skapa kunskap och i att ge Sverige tillgång till viktiga
            internationella samarbeten som oroväckande.
          </p>
          <p xml:id="i-2aQTUjMZvBQAJDZVZYD78T">
            En internationellt konkurrenskraftig försvarsindustri, i de delar
            där det handlar om spjutspetsteknologi och där Sverige har utvecklat
            världsledande kompetenser, har betydelse såväl ur ett långsiktigt
            strategiskt perspektiv som ur ett industripolitiskt perspektiv.
            Det är inte heller självklart att marknaden har den typ av materiel
            som Sverige behöver.
          </p>
          <p xml:id="i-NNagTKRdWGNfze9DZcW5aX">
            Tillgången till materiel måste vidare säkras inte bara i dag
            utan också när vi behöver den vid en eventuell framtida försämrad
            omvärldssituation. En försvarsindustri baserad i Sverige innebär
            inte bara tillgång till egen produktionskapacitet och kompetens
            i dag utan också att Sverige lättare kan få tillgång till materiel
            som tillverkas i andra stater. När många efterfrågar en vara hamnar
            ett litet och militärt alliansfritt land lätt långt bak. Vi vill
            inte att Sverige tvingas till handlingar eller ställningstaganden
            för att få köpa nödvändigt materiel för vårt försvar.
          </p>
          <p xml:id="i-QQVn1476gqZbLuYbPX4oE7">
            Vi måste vidare överväga vad en potentiell förlust i kompetens
            för industrin och forskningen skulle betyda för svensk handlingsfrihet
            framöver, för exportmöjligheter och för ingångar i försvarsmaterielsamarbeten.
            Att tillhöra en bland de sex mest ansedda försvarsmaterielnationerna
            har gett oss dokumenterade framgångar internationellt. 1 Det gäller
            särskilt för kompetenser/produkter som är strategiskt viktiga
            för Sverige som t.ex. undervattensteknik, detta både ur ett försvarspolitiskt
            eller näringspolitiskt perspektiv. När Sverige besitter kompetens
            och materiel som andra länder är intresserade av förbättras våra
            chanser till att påverka.
          </p>
          <p xml:id="i-LB9TMeCKdoWa6uhvyi9wcy">
            Försvarsindustrin i Sverige besitter stor konkurrenskraft och
            kommer att kunna konkurrera med omvärlden, om den ges den typ
            av förutsättningar som andra stater ger sin försvarsindustri.
            Det handlar bl.a. om:
          </p>
          <list style="ol">
            <item xml:id="i-GB8BaeB5sJ3fB9iRVJV93h">
              Bättre planeringsförutsättningar. Försvarsindustrin behöver en
              långsiktig planering för sin forskning och utveckling. Det är
              en viktig förutsättning för att kunna matcha sina konkurrenter
              och ta fram de produkter som Sverige beställer. Genom en bättre
              dialog och ett utvecklat exportsamarbete kan exportförutsättningarna
              förbättras för en industri som arbetar inom stränga regelverk
              för sin verksamhet.
            </item>
            <item xml:id="i-2VVz26nfkedbQMjprLfYsg">
              Satsning på forskning och utveckling. Inom områden som är strategiskt
              viktiga för svensk försvars- och säkerhetspolitik ska vi även
              vara med och satsa på forskning och utveckling. Ex: Undervattensförmågan
              där svenska bräckvatten och Östersjöns topografi kräver särskilda
              förutsättningar för att skydda våra hav och kuster. Det är djupt
              oroande när Försvarsmakten i sitt svar på regeringens planeringsanvisningar
              aviserar stora neddragningar på utvecklingssidan och skriver att
              Försvarsmakten kommer att ha en mycket begränsad förmåga att utveckla
              nya förmågor. Det blir ett försvar för gårdagens hot.
            </item>
            <item xml:id="i-W5brCeWk9pfjH2xccsSbct">
              En adekvat försvarsindustristrategi. En sådan behövs av flera
              skäl, men framför allt för att kortsiktigt korrekta beslut inte
              står emot långsiktiga intressen (säkerhets-, försvars- och näringspolitiska).
              Andra länders strategiska agerande hotar att konkurrera ut en
              fullt konkurrenskraftig svensk försvarsindustri. En nationell
              försvarsindustristrategi är en förutsättning för att ge försvarsindustrin
              i Sverige långsiktiga och förutsägbara villkor.
            </item>
          </list>
          <p xml:id="i-EhWbBSPoauboDSYnfXKRfS">
            Vi sympatiserar i grunden med en utveckling mot en mer konkurrensutsatt
            marknad på försvarsmaterielområdet, men vill varna för en alltför
            naiv tilltro till marknadskrafterna inom detta område. Försvarsmaterielsektorn
            är i dag och under överskådlig framtid inte en marknad liknande
            den för mobiltelefoner eller personbilar. I stället kommer starka
            stater att av ekonomiska, politiska och säkerhetspolitiska skäl
            fortsätta att driva sina intressen i dessa frågor. De stater som
            inte har någon klar vilja med sin försvarsindustri och hur man
            ska förhålla sig till denna utveckling kommer att få se sin industri
            försvinna. Ur detta perspektiv är det t.ex. allvarligt att regeringen
            misslyckats med att ta fram en nationell försvarsindustristrategi.
          </p>
          <p xml:id="i-8CShZgEW73ZLV3WdX4YGqr">
            Det krävs vidare tydlig nationell och internationell reglering
            av tillverkning och handel med försvarsmateriel.
          </p>
          <p xml:id="i-2q9ANFcWRCjhr2Wuvbeoo5">
            För att öka tydligheten i materielförsörjningen och förbättra
            riksdagens möjlighet till kontroll och inflytande bör en utvecklad
            modell av den tidigare objektsramsredovisningen införas. Redovisningen
            bör utgöras av en strukturerad metod för uppföljning och värdering.
            Vad som anförts om objektsramsredovisning bör riksdagen som sin
            mening ge regeringen till känna.
          </p>
          <p xml:id="i-Bae32didQh3vE4LrZPtXNN">
            Vi instämmer i stort med regeringens bedömning rörande Försvarsmaktens
            framtida forskning och utveckling. Vi vill dock understryka den
            roll som forskning och utveckling har för att, utöver att bidra
            till teknik- och materielutveckling, generera kunskap om teknik
            och framtida hot och ta fram underlag för såväl politisk nivå
            som myndighetsnivå. Nationell forskning och utveckling bidrar
            således till självständighet i nationella beslut.
          </p>
          <p xml:id="i-EgKxa71FPR8UVEBeZxR588">
            Vad som anförts om försvarsindustri, forskning och utveckling
            bör riksdagen som sin mening ge regeringen till känna.
          </p>
          <head xml:id="i-BUpFXUgmfUMeUnU6yQt5wo" type="h3">
            Den frivilliga försvarsverksamheten
          </head>
          <p xml:id="i-RqSupha9Mc7gL8Av1k4pnQ">
            Vi vill se självständiga ideella frivilligorganisationer som
            tillför samhället viktiga värden. Vi menar att regeringens syn
            på försvarets frivilligorganisationer inte resulterar i en mer
            användbar frivillighet. Propositionens förslag om förändrat organisationsstöd
            stämmer inte överens med den vision och de principer som är kärnan
            i den överenskommelse som under år 2008 ingåtts mellan regeringen,
            idéburna organisationer inom det sociala området samt Sveriges
            Kommuner och Landsting.
          </p>
          <p xml:id="i-9qJg6D5MCKcuhnayHW5pWE">
            De organisationer som varaktigt och med kvalitet kan bidra till
            Försvarsmaktens verksamhet eller till samhällets krishanteringsförmåga
            bör kunna få samhällsstöd för t.ex. demokratiarbete och organisationsutveckling.
            Den förändrade bidragsstrukturen som regeringen föreslår skapar
            inte konkreta och realistiska förutsättningar för organisationerna
            att åta sig uppdrag och utgöra en långsiktig resurs inom svensk
            krishantering. Det är av stor vikt för vår samlade krishanteringsförmåga
            att de organisationer, som uppfyller regeringens fastställda krav
            på kvalitet, uthållighet och samverkansförmåga, också fortsättningsvis
            kan komma ifråga för ett obundet organisationsstöd som inte enbart
            baseras på de uppdrag som organisationen åtagit sig att genomföra.
            Riksdagen bör ge regeringen till känna att anslaget 1:10 behålls.
          </p>
          <head xml:id="i-SEGcr4i7KrwSxuULtT1VkX" type="h2">
            Civil-militär samverkan
          </head>
          <p xml:id="i-EXfnsv5cS9Mtn1EVRDvAft">
            Vi anser att den civil-militära samverkan inför och under insatser
            måste stärkas och är positivt inställda till samordning och strategisk
            styrning för att olika typer av insatser ska kunna öka varandras
            verkningsgrad. Frågan är emellertid komplex och grannlaga. Till
            exempel är det viktigt att samordningen inte sker på ett sådant
            sätt att den riskerar de civila insatsernas opartiskhet eller
            leder till att bistånd snarare kanaliseras till områden med truppinsatser
            än till områden med störst civila behov.
          </p>
          <p xml:id="i-4m4QpLWyAcU62ZcnnW3o9U">
            Vi vill vidare betona att civil-militär samverkan först och främst
            måste utgå från behovet hos de samlade internationella insatserna
            i konfliktområdet, inte från de nationella bidragen. Därför välkomnar
            vi att regeringen avser att utveckla den nationella civil-militära
            samverkan i linje med FN:s och EU:s koncept kring integrerade
            missioner.
          </p>
          <p xml:id="i-RxNyZThFm2DAiPfGG1A52A">
            I detta sammanhang vill vi särskilt understryka den civil-militära
            samverkans roll vid reformeringen av säkerhetssektorn (security
            sector reform, SSR).
          </p>
          <p xml:id="i-MaR31soKvowLR8tsCeDSYw">
            Vad som anförts om civil-militär samverkan bör riksdagen som
            sin mening ge regeringen till känna.
          </p>
          <head xml:id="i-5HZy6uZtrqW18EcNFMUwvw" type="h2">
            Kvinnors situation i konflikter
          </head>
          <p xml:id="i-CeXnJzbmip5JS4EeyyhuuC">
            I arbetet med mänsklig säkerhet saknas oftast det genusperspektiv
            som behövs för att se skillnader i mäns och kvinnors säkerhetsbehov.
            Oftast är det kvinnors situation som osynliggjorts. Kvinnor och
            barn är de som drabbas hårdast i en konflikt. Systematiska våldtäkter
            och massvåldtäkter används som ett vapen i konflikter och det
            drabbar naturligtvis den utsatta individen oerhört hårt men också
            hela samhället. Betydande resurser måste satsas på de behov som
            kvinnor och flickor har av skydd och stöd under och efter en konflikt.
            Samtidigt är det viktigt att understryka kvinnors avgörande uppgifter
            och roll i fredsprocesser, som beskrivs i FN:s säkerhetsråds resolution
            1325 om krigets påverkan på kvinnor och barn, kvinnors deltagande
            i konfliktlösning och arbete för långsiktig fred och resolution
            1820 om sexuellt våld i konflikter.
          </p>
          <p xml:id="i-L5ZGcZPLbxCWnFLa21Sya8">
            Det är viktigt att Sverige agerar både nationellt och internationellt
            för att förbättra arbetet med FN:s resolutioner 1325 och 1820.
            Vi välkomnar därför att regeringen i propositionen nämner FN-resolutionerna
            1325 och 1820. Regeringen har emellertid hittills underlåtit att
            ta upp till exempel resolution 1325 i flera av sina propositioner
            om internationella insatser varför vi anser att regeringen måste
            lägga större vikt vid dessa frågor. Vad som anförts om kvinnors
            situation och påverkan i konflikter bör riksdagen som sin mening
            ge regeringen till känna.
          </p>
          <head xml:id="i-CXtEVhSMUCkbEHyPzaASLz" type="h2">
            Miljö
          </head>
          <p xml:id="i-AouXrQQpCdCP4e3opyeG49">
            Den borgerliga regeringen har sedan den tillträdde dramatiskt
            sänkt miljökraven inom försvarsområdet. Vi socialdemokrater vill
            se de tidigare miljökvalitetsmålen föras in igen. En snäv syn
            på miljöarbete inom försvarssektorn försvårar möjligheten till
            samarbeten med andra myndigheter och cementerar stuprörstänkandet.
            Vi socialdemokrater vill i stället se ett ökat övergripande arbete
            på miljöområdet samt en årlig uppföljning av hur miljöarbetet
            fortskrider inom försvarssektorn. Vi vill även se en förnyad nordisk
            Agenda 21 på försvarsområdet.
          </p>
          <p xml:id="i-7VicuFqGU3Ey4xRXDS6QUv">
            I takt med Försvarsmaktens omställning uppstår ett stort behov
            av att ta hand om uttjänt ammunition på ett sätt som visar största
            miljöhänsyn. Vi socialdemokrater vill se tydliga miljökrav för
            destruktion av ammunition i upphandlingsvillkoren, där även transporter
            ska inkluderas. Vi vill även se riktade upphandlingar till de
            företag som på bästa miljömässiga villkor kan destruera uttjänt
            materiel.
          </p>
          <p xml:id="i-JB1HtRZYMKJaba9AFATiK8">
            Vad som anförts om höjda miljökrav på försvarsområdet bör riksdagen
            som sin mening ge regeringen till känna.
          </p>
          <head xml:id="i-62U8pHpbvmaFr6f9dFLgQS" type="h2">
            Ekonomisk styrning
          </head>
          <p xml:id="i-zKF6NsXg4QxnPz9Cd6Abk">
            Försvarsutskottet har vid upprepade tillfällen påtalat riksdagens
            behov av en transparent materielplanering och redovisning, dvs.
            ett tydligare beslutsunderlag för att kunna ta ställning till
            förslagen till beställningsbemyndiganden. Det är en förutsättning
            för att riksdagen ska kunna utöva finansmakten. Det är mycket
            allvarligt att redovisningen försämrats under den borgerliga regeringen.
            Detaljeringsgraden över ingångna och nya åtaganden har också försämrats
            sedan 2006. Bristande underlag utesluter en självständig och korrekt
            bedömning av riksdagen. Vad som anförts om ekonomisk styrning
            bör riksdagen som sin mening ge regeringen till känna.
          </p>
          <p xml:id="i-JJJ6tWutdLebM3ZxtuvLs">
            Vi gör en bedömning att det går att spara 2 miljarder kronor
            inom utgiftsområdet i förhållande till regeringens nivå.
          </p>
        </div>
        <div type="motSignatures">
          <list>
            <item xml:id="i-HDNHLHEggJmTScAZTooX4b" who="i-3S4u3rsmsb3bjgrsrZUU6Q">
              Anders Karlsson (s)
            </item>
            <item xml:id="i-Gbef4TYyzBvujXNskQgv6n" who="i-FWGPPxcLZRFDrb58TQhLuJ">
              Mats Berglind (s)
            </item>
            <item xml:id="i-6sxJy6HVaJzJw91HbY63oj" who="i-2mNEN1Zszf1P35pk3WZQhH">
              Michael Hagberg (s)
            </item>
            <item xml:id="i-QsHdtbfYmjjQ2GtJo8QzVv" who="i-2Gu4ZGJPSHe5VzhGSDaUPk">
              Inger Jarl Beck (s)
            </item>
            <item xml:id="i-GqwVPzx7Hz7dHwCVQgkgKc" who="i-YDnK8VSSiRoNGUj2EGkAeD">
              Peter Jeppsson (s)
            </item>
            <item xml:id="i-JppsNxs8smYgzuQScjCd2K" who="i-GymTck6WQqRkdN12tqCZDr">
              Peter Jonsson (s)
            </item>
            <item xml:id="i-VJc4S1qP2rFKYNzKwU2GN" who="i-RJ83sTtQ8c3R3VD4B55j8P">
              Åsa Lindestam (s)
            </item>
            <item xml:id="i-5MQdvVhFjk8dpHrfSoMgR5" who="i-4dHfDoweVJM2iAJu9BCQqo">
              Tommy Waidelich (s)
            </item>
            <item xml:id="i-7BK8S3A4z9uZqqajrHKjcJ" who="i-6Yv6bDMEdGpsmCZBFnnZk4">
              Björn von Sydow (s)
            </item>
          </list>
        </div>
      </div>
    </body>
  </text>
</TEI>
