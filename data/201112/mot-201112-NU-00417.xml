<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00417">
  <teiHeader>
    <fileDesc>
      <titleStmt>
        <title>Uranprospektering</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uranprospektering</title>
          <idno type="rdwebb">GZ02N417</idno>
          <rs type="number">N417</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N417/text</ref>
          <ref type="dokument_url_html">http://data.riksdagen.se/dokument/GZ02N417</ref>
          <ref type="dokumentstatus_url_xml">http://data.riksdagen.se/dokumentstatus/GZ02N417</ref>
          <ref type="doc">http://data.riksdagen.se/fil/A77BB710-C300-48D6-BEEA-567246247103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GJR1Qq7b3pbHh3EfuNTaob" type="signed"/>
        <correspContext corresp="i-GJR1Qq7b3pbHh3EfuNTaob">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-SCVDmJCDXV86wNcSHi4ZyJ">
          <date when="2011-10-10"/>
        </correspAction>
        <correspAction type="submission" xml:id="i-XSqqVyMGU6RfcTchxUobYa">
          <date when="2011-10-05"/>
        </correspAction>
        <correspAction type="transfer" xml:id="i-J4WY4xoqAbKhynrCi4whvp">
          <date when="2011-10-05"/>
        </correspAction>
        <correspAction type="assigned" xml:id="i-EbQuZYnbEwu24tN3KHxi1R"/>
        <correspContext corresp="i-EbQuZYnbEwu24tN3KHxi1R">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GXhctnBLBiHnTn6KMLRK7x">
            Förslag till riksdagsbeslut
          </head>
          <list style="ol">
            <item xml:id="i-6YW65REkLsf8scmufGdb6q">
              Riksdagen tillkännager för regeringen som sin mening vad som
              anförs i motionen om rätten för en kommun att utan nationell hänsyn
              besluta om förbud mot prospektering för uranbrytning.
            </item>
            <item xml:id="i-5JCGdDAMbYnCJmxYSJGAwE">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU:s rätt till
              svenska naturtillgångar avvecklas.
            </item>
          </list>
        </div>
        <div type="motContent">
          <head type="h1" xml:id="i-3J8Ux2bR3E6ppvEwgzJzfH">
            Bakgrund
          </head>
          <p xml:id="i-Qs9SBe7nyNtA4xPyMqcDAM">
            Brundtlandkommissionen definierade 1987 hållbar utveckling som
            att utvecklingen tillgodoser dagens behov utan att äventyra kommande
            generationers möjligheter att tillgodose sina behov. Kommissionens
            rapport var underlag till FN:s konferens om miljö och utveckling
            i Rio 1992. I Rio uttalades bl.a. att en strävan efter en hållbar
            utveckling bör genomsyra relevanta statliga politikområden. Den
            svenska regeringen har drivit detta på EU-nivå både genom den
            s.k. Cardiffprocessen och vid EU-toppmötet i Göteborg.
          </p>
          <p xml:id="i-3ziTyH4MPTntUetvoCQ4oj">
            De senaste åren har resursknappheten blivit påtaglig. Matpriserna
            har globalt gått upp liksom priset på de flesta ändliga råvaror.
            Den globala ekonomiska krisen vi upplevde hösten 2008 innebar
            inte någon förändring av denna utveckling utan var egentligen
            bara en kort paus i en annars mycket tydlig trend. Inte ens de
            djupa ekonomiska problem som under de senaste sex månaderna i
            år (2011) har blivit mer allmänt kända tycks kunna mer än marginellt
            ändra på den takt med vilken ändliga råvaror bryts från jordskorpan.
          </p>
          <p xml:id="i-YUUQ6fiZqgVmdBu5mxa2X8">
            Den senaste krisen, och inte minst dess tveksamma återhämtning,
            ställer många viktiga och svåra frågor på sin spets. Hur kan en
            hållbar utveckling se ut? Det blir allt vanligare att ledande
            debattörer går så långt att de till och med ifrågasätter tillväxt
            som ett möjligt övergripande mål för samhället. Därför kan man
            mycket väl fråga sig om krisen är ett tecken på mer än oansvarig
            och girig kapitalförvaltning? Räcker intelligenta lösningar för
            att möta exempelvis råvarubristen? Och i vilken utsträckning innebär
            dagens höga efterfrågetryck inskränkningar för framtidens generationer?
          </p>
          <p xml:id="i-PPDk5szSU3YMFbzigrLYCk">
            Egentligen är det inte så att mineralerna tar slut, utan det
            är de mest lättutvunna fyndigheterna som sinar. I takt med att
            allt mer svårbrutna fyndigheter med allt lägre mineralhalter måste
            tas i bruk så stiger priset liksom energiinsatsen som krävs för
            att ta fram mineralen. De snabbt växande materialflöden som därmed
            krävs leder sekundärt även till att miljöbelastningen ökar såväl
            i brytning som i transporter, bearbetning och avfallshantering.
          </p>
          <p xml:id="i-M2jhUrTuYGByFpX1k7UhVp">
            I motiveringen för utskottets avslag i betänkande 2010/11:NU14
            använder man just de låga halterna av uran i svensk berggrund
            som ett argument för att problemet inte skulle vara aktuellt.
            Men samma faktaunderlag kan användas för att försvara den omvända
            slutsatsen, nämligen att när det väl blir intressant att bryta
            våra fattiga fyndigheter så handlar det om stora ingrepp och därmed
            stora miljökonsekvenser.
          </p>
          <p xml:id="i-JiDRS8DdWs7mqeGo2mSFoS">
            Ett grundläggande problem vid mineralbrytning är nämligen de
            enorma mängderna material som frigörs som biprodukt till det material
            man väljer att vidareförädla och som riskerar att komma i kontakt
            med omgivningen, särskilt genom försurande och metallhaltigt processvatten
            och lakvatten från deponier. Det liv som finns på jorden har anpassat
            sig till de koncentrationer av ämnen som finns i biosfären. Om
            koncentrationerna av mineraler ändras så förändras även villkoren
            för livet i biosfären.
          </p>
          <p xml:id="i-TVc4mkwytM4ZFE2cnFSRWb">
            Gruvavfall kan ge problem med spridning av försurande ämnen,
            tungmetaller m.m. Även om stora förbättringar gjorts innebär produktionen
            av stora mängder gruvavfall ett stort åtagande att under överskådlig
            framtid säkerställa att avfallet hålls avskilt från omgivningen
            genom t.ex. underhåll av dammar. Under de senaste åren har ett
            antal dammbrott inträffat, exempelvis 2010 vid aluminiumtillverkning
            i Ungern, med mycket svåra konsekvenser.
          </p>
          <p xml:id="i-N7vKKDM7uDXatsS73iW6Bi">
            Miljöproblemen från sulfidmalmsgruvor är av särskilt intresse
            för oss i Sverige eftersom en stor del av vår gruvproduktion utgörs
            av den typen av fyndigheter. Årligen genereras ca 25 miljoner
            ton gråbergsavfall och 20 miljoner ton anrikningssand från sulfidmalmsgruvor.
            En följd av detta är bl.a. att Dalälven utgör den enskilt största
            tungmetallkällan för Östersjön.
          </p>
          <p xml:id="i-En1H5SEYC1sHhnP1kXg34a">
            Lakvatten från avfallsdeponier bildas under mycket långa tidsperioder.
            Problemen med att på lång sikt hålla kretsloppen slutna och förhindra
            läckage ökar med mängden materia som hanteras. Brytningen av mer
            låghaltiga malmer ökar således de problem som måste hanteras.
            Resultaten från Mistras forskningsprogram MiMi Åtgärder mot miljöproblem
            från gruvavfall visar att problemen är långtifrån lösta. Ett annat
            grundläggande problem är energianvändningen. Bearbetning och anrikning
            av malm är en mycket energikrävande verksamhet.
          </p>
          <p xml:id="i-VPhbKSVCCUbhv6P4eU6uAV">
            Det hållbara samhället måste visa solidaritet med kommande generationer
            också genom att avstå från att förstöra den biologiska produktionsförmågan.
            Det är inte enbart brist på ändliga råvaror vi lämnar efter oss.
            Kontaminerade odlingsjordar och förorenade vattendrag är inte
            en bra grund att bygga framtida välfärd på.
          </p>
          <p xml:id="i-Df6XV6QHihRoApvxXL7H6D">
            Den värsta formen av förorening som kan ske är den förorening
            som brytning av uran innebär. Enligt svensk lag har kommunerna
            rätt att säga nej till uranbrytning. Detta är förmodligen ännu
            inte prövat mot det åtagande Sverige har som medlemsland i EU
            att i ett krisläge ställa våra naturtillgångar till hela unionens
            förfogande. Detta att Sverige ytterst inte själv förfogar över
            beslutsrätten ser jag som ett stort problem.
          </p>
          <p xml:id="i-PtyjubJKR48sEt94qZQf7v">
            Vid de provborrningar som numera sker på allt fler platser runt
            om i den svenska idyllen bildas processvattenvolymer av inte obetydlig
            storlek. Kvaliteten på omhändertagandet av de mineralmängder som
            följer med upp i samband med dessa provborrningar är inte alltid
            den bästa. Riskfritt är det inte för miljön.
          </p>
          <head type="h1" xml:id="i-Y7KR9MCnC2EhDT9cfZZkED">
            Åtgärdsförslag
          </head>
          <p xml:id="i-2xBxMWLdPMcpVRNbZfM3Vy">
            Att ta beslut om att inte ge tillstånd till brytning i en kommun
            är ett svårt beslut. Så som lagen ser ut idag innebär det oftast
            att säga nej till ett antal arbetstillfällen. Om kommunerna i
            stället fick möjlighet att säga nej redan vid provborrningstillfället
            skulle beslutet lättare kunna fokusera kring det omedelbara. Oavsett
            om det blir några framtida eventuella arbetstillfällen eller ej
            så blir det garanterat miljökonsekvenser av en provborrning. Ganska
            säkert skulle miljöargumenten ha lättare att vinna gehör med en
            ordning där de inte ställs mot en redan konstaterad mineralfyndighet
            och dess ekonomiska potential. Det är lokalsamhället och den lokala
            miljön som står på spel när mineralfyndigheter exploateras. Det
            vore därför rimligt att kommunerna redan vid provborrning fick
            möjlighet att säga nej och stoppa försök att kartlägga vad som
            finns under kommunens yta. Riksdagen bör, om riksdagen inte väljer
            att i stället bifalla motion 2011/12:N259, ge regeringen till
            känna som sin mening vad som ovan anförts i motionen om rätten
            för en kommun att utan nationell hänsyn besluta om förbud för
            prospektering för uranbrytning, vilket som alternativ alltså föreslås
            i denna motion.
          </p>
          <p xml:id="i-9F4ndRKro31YdHWXhoMkAB">
            Ett ytterligare argument för en sådan ordning är att näringslivsintressen
            innebär att stora ekonomiska resurser avsätts för att påverka
            och manipulera både politiker och berörd befolkning. Erfarenheten
            visar att de resurser som avsätts för sådant ökar kraftigt när
            en fyndighet väl har bedömts brytvärd. Det innebär att avgörandet
            därmed tenderar att tas allt mer utifrån näringslivsintressen
            än utifrån långsiktiga biologiska och miljömässiga intressen.
          </p>
          <p xml:id="i-PALgZ53idDFdKvsautKYTS">
            När det gäller frågan om det nationella självbestämmandet över
            mineraler i länders berggrund så hänvisar utskottet i sin argumentation
            till EU-kommissionens strategidokument om tydliga mål för att
            säkra och förbättra tillgången på råvaror (KOM(2011)25). Dokumentets
            innehåll snarare förstärker bilden av att nationella beslut saknar
            giltighet än det motsatta. Fokus ligger helt på att främja exploatering
            och ingen hänsyn till lokala opinioner, miljöargument eller kulturella
            hänsyn tycks vara av värde. Det faktum att regeringen uttryckte
            sitt gillande till rådets beslut i mars 2011 ökar ytterligare
            oron hos dem som ser farorna med framtida uranbrytning i Sverige.
          </p>
          <p xml:id="i-RBX6eXv96iCvAo5WZx1JvC">
            Riksdagen bör mot bakgrund av det anförda ge regeringen till
            känna som sin mening att det är ytterst angeläget att säkerställa
            att beslut om exploatering av uran i svensk berggrund inte under
            några omständigheter kan överlåtas till EU. Den rätt till råvaror
            i Sverige som EU:s råvarudirektiv redan ger EU måste vidare avvecklas.
          </p>
        </div>
        <div type="motSignatures">
          <list>
            <item xml:id="i-RxPbvtVxZRzetapA1e9zVe" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
