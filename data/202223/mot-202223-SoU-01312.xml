<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-01312">
  <teiHeader>
    <fileDesc>
      <titleStmt>
        <title>Rätten till abort</title>
        <author corresp="i-G9awhLbr4bPnUKQU3s4Xyq">av Mathias Tegnér (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1312 av Mathias Tegnér (S)</title>
          <idno type="rdwebb">HA021312</idno>
          <rs type="number">1312</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA021312/text</ref>
          <ref type="dokument_url_html">https://data.riksdagen.se/dokument/HA021312</ref>
          <ref type="dokumentstatus_url_xml">https://data.riksdagen.se/dokumentstatus/HA021312</ref>
          <ref type="pdf">https://data.riksdagen.se/fil/FE04F426-8055-42D7-A591-8325138FD70D</ref>
          <ref type="docx">https://data.riksdagen.se/fil/B1872162-6951-48F8-B687-3948CBF336B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-StPyezA2GyADLaerrNTQiC" type="signed"/>
        <correspContext corresp="i-StPyezA2GyADLaerrNTQiC">
          <note type="signatory" corresp="i-G9awhLbr4bPnUKQU3s4Xyq"/>
        </correspContext>
        <correspAction type="submitted" xml:id="i-PXgGRqZypKGQwTaew8TXTR">
          <date when="2022-11-22"/>
          <time when="15:29:05"/>
        </correspAction>
        <correspAction type="reviewed" xml:id="i-4YyrHbierRUSeoBDh72Rnn">
          <date when="2022-11-23"/>
          <time when="11:39:51"/>
        </correspAction>
        <correspAction type="referred" xml:id="i-3s3bnQ3f3R5NASJVzYjGh6">
          <date when="2022-12-01"/>
        </correspAction>
        <correspAction type="assigned" xml:id="i-KMm55QXNpuP7PbDwZwMNea">
          <date when="2023-09-08"/>
          <time when="13:09:22"/>
        </correspAction>
        <correspContext corresp="i-KMm55QXNpuP7PbDwZwMNea">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-FRSJu4Tc8z4KtWWJfjh7Yp"/>
        <correspContext corresp="i-FRSJu4Tc8z4KtWWJfjh7Yp">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5HhMUSL7JvvJi2DPDsnXDU"/>
        <correspContext corresp="i-5HhMUSL7JvvJi2DPDsnXDU">
          <ref type="uppgift">2022/23:UU15</ref>
          <ref type="ref_dok_id">HA01UU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1312 av Mathias Tegnér (S) Rätten till abort</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-2fK7nBXMvUUgZvHKMofsSJ">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TZMenpfVR7Rn2E4xR3c6WB">
              Riksdagen ställer sig bakom det som anförs i motionen om att
              se över abortlagstiftningen och angränsande lagstiftning för att
              möjliggöra aborter vid allvarlig fosterskada efter dagens abortgräns
              och tillkännager detta för regeringen.
            </item>
            <item sortKey="Yrkande 2" xml:id="i-CYneFku3UNAkn7Y9C5V4ot">
              Riksdagen ställer sig bakom det som anförs i motionen om att
              beakta rätten till fri abort i svensk EU-politik och tillkännager
              detta för regeringen.
            </item>
            <item sortKey="Yrkande 3" xml:id="i-FvLLFRtqsyfVFmzQmDRPBD">
              Riksdagen ställer sig bakom det som anförs i motionen om att
              beakta rätten till fri abort i svensk utrikes- och biståndspolitik
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-5CfTEKG9zzpaqJUzjSekAR">
            Motivering
          </head>
          <p xml:id="i-URHNVeQPTgycCMc6L5KTP2">
            Rätten till abort har blivit en av de mest centrala politiska
            frågorna i kampen mellan olika politiska krafter i världen. Människor
            i allmänhet blir inte mer skeptiska till abort, men de politiska
            krafter som vill motverka kvinnors sexuella och reproduktiva rättigheter
            får större politiskt inflytande och motståndet blir mer välorganiserat.
            Ett exempel på detta är att högsta domstolen i USA i juni 2022
            beslutade att upphäva det tidigare prejudikatet Roe vs. Wade,
            som sedan 70-talet har garanterat aborträtten i landet (https://www.dn.se/varlden/usas-hogsta-domstol-river-upp-nationella-abortratten/,
            hämtat 2022‑11‑08). Beslutet ger varje delstat rätt att förbjuda
            abort, vilket också nu sker i flera delstater. Dock är stödet
            för rätten till abort grundmurat i USA, enligt en opinionsundersökning
            under oktober och november i år (https://abcnews.go.com/Politics/economic-discontent-fuels-gop-hopes-midterms-draw-close/story?id=92679694
            – hämtad 2022-11-08).
          </p>
          <p xml:id="i-9KGisGP3VQEA1CrKXdZDw3">
            År 1938 lagstiftades om möjligheten att utföra abort i Sverige.
            Nuvarande abortlag trädde i kraft 1975 och var då ett internationellt
            föredöme för dem som tycker att abortlagstiftningen ska ta sin
            utgångspunkt i kvinnors rätt till sin egen kropp. Även om abortlagen
            i grunden är en välfungerande lagstiftning finns problem i dagens
            praktik.
          </p>
          <p xml:id="i-FnZrfzHvH64o89hw9AX9tP">
            Trots att den svenska lagstiftningen i ett internationellt ljus
            är liberal och har kvinnors rätt till sin egen kropp som tydlig
            utgångspunkt, så finns det ett behov av att se över lagstiftningen
            och hur den har påverkat dagens praxis. Om Sverige jämförs med
            andra europeiska länder, så är möjligheterna till abort vid allvarliga
            fosterskador under graviditetsvecka 22, 23 och 24 väldigt små
            i Sverige. Detta innebär att kvinnor tvingas fullfölja graviditeter
            där fostret har nära noll överlevnadschans efter födseln. Detta
            behöver ses över och förändras.
          </p>
          <p xml:id="i-VrkqBSazZ9hZTdaxLR1FiL">
            Under 10-talet har det förts diskussioner kring val av abortmetod
            vid sena aborter, där praxis kring tidsgränsen gjort att annat
            än medicinska avvägningar beaktats vid val av abortmetod. Det
            är orimligt.
          </p>
          <p xml:id="i-WNvxEhSr9UwBxUwwoVKYXw">
            En ytterligare komplikation i abortfrågan är köer och brist på
            sammanhållande vårdkedjor. Fler kvinnor passerar 18-veckorsgränsen
            för fri abort utan medgivande från Socialstyrelsens rättsliga
            råd, på grund av köer och för att vården inte fungerar som tänkt.
            Detta behöver reformeras. Det finns kort sagt ett behov av en
            översyn av praktiker och angränsande lagstiftning för att stärka
            kvinnors rättigheter, utöver de ovan nämnda behoven av förändring
            i abortlagstiftningen.
          </p>
          <p xml:id="i-WiPVEzY1UE1vsTborMC7DY">
            Utanför Sverige på vår egen kontinent är aborträtten under attack.
            I vårt grannland Polen infördes extrema abortlagar i början av
            2021, vilket har fått till följd att gravida kvinnor har avlidit
            då fostret varit skadat, men abort inte tillåten (https://svenska.yle.fi/a/7-10008281,
            hämtat 2022‑11‑08). Liknande historier berättas från Malta, även
            där är lagstiftningen drakonisk. Tillgången till abort är också
            beskuren i länder som Ungern och Italien.
          </p>
          <p xml:id="i-2dMMWhFZPP4VL9Dn2k2ddm">
            Det är viktigt att Sverige arbetar för grundläggande mänskliga
            rättigheter för alla människor som bor i EU. Skyddet av säkra
            och lagliga aborter har direkta konsekvenser för det faktiska
            utövandet av de rättigheter som erkänns i stadgan, såsom människans
            värdighet, personligt självbestämmande, jämlikhet och fysisk integritet.
            Det är därför rimligt att sexuella och reproduktiva rättigheter
            tillförs i relevanta stadgor för mänskliga rättigheter för medborgare
            i Europa. Även Europaparlamentet har åskådliggjort bristerna inom
            Europa, när det gäller rätten till sexuella och reproduktiva rättigheter
            i en resolution från 2022 (https://www.europarl.europa.eu/doceo/document/TA-9-2022-0302_SV.html,
            hämtad 2022‑11‑08).
          </p>
          <p xml:id="i-Gsk5ELSNKgsAAupwTFcHGc">
            I ett globalt perspektiv är frånvaron av aborträtt ännu större.
            På få platser i världen är abort en självklar mänsklig rättighet.
            I vart fjärde land är abort istället totalförbjudet och WHO uppskattar
            att upp emot 50 000 dödas årligen till följd av osäkra aborter
            (https://ki.se/forskning/saker-abort-raddar-kvinnors-liv, hämtad
            2022‑11‑08). Andra organisationer uppskattar att så många som
            68 000 kvinnor dör varje år i samband med att de genomgår en illegal
            abort. Samtidigt vet vi att bland tonårsflickor är komplika­tioner
            i samband med graviditet och förlossning den främsta dödsorsaken
            globalt. Dessutom löper tonårsmödrar betydligt högre risk att
            avbryta studier och hamna i utanförskap. Risken är att den nya
            regeringen kommer slå av på takten i Sveriges internationella
            arbete för sexuella och reproduktiva rättigheter. Sverige behöver
            fortsatt en stark politik för att säkra aborträtten.
          </p>
          <p xml:id="i-VtLUvukXdPmGYpom2FCm9z">
            Även länder som formellt har fri abort har via regler för samvetsfrihet,
            det vill säga att barnmorskor ska kunna vägra att utföra aborter
            eller att farmaceuter ska kunna vägra skriva ut dagen-efter-piller,
            skapat system där abort inte finns att tillgå på ett rimligt sätt.
            Faktum är att samvetsfrihet riskerar att undergräva aborträtten,
            vilket har skett i exempelvis Italien och USA, där tillgången
            på aborter har beskurits avsevärt. Anledningen är att många anställda
            inom sjukvården gör rätten till samvetsfrihet gällande.
          </p>
          <p xml:id="i-5yYKKszGmjKjdhBpZgLMkx">
            I ett internationellt perspektiv är det viktigt att Sverige som
            ett land med ambitioner om jämställdhet mellan könen är ett föredöme
            också när det gäller alla aspekter av sexuell och reproduktiv
            hälsa. Trots att det på området finns svåra moraliska avvägningar,
            så är det som till syvende och sist är viktigast kvinnans rätt
            till sin egen kropp. Alla länder som har försökt begränsa aborträtten
            hamnar i en mängd djupa problem, som ger negativa konsekvenser
            inte bara för kvinnorna utan också resten av samhället. Således
            måste svensk utrikes- och biståndspolitik alltid föras för att
            stärka kvinnors rätt till sin egen kropp och för en god politik
            inom ramen för sexuell och reproduktiv hälsa.
          </p>
        </div>
        <div type="motSignatures">
          <list>
            <item xml:id="i-2MgXGX83emb8pLbm5jNQ8c" who="i-G9awhLbr4bPnUKQU3s4Xyq">
              Mathias Tegnér (S)
            </item>
          </list>
        </div>
      </div>
    </body>
  </text>
</TEI>
