<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__357/mot_1952__ak__357-001.pdf"/>
      <div type="motHeader" xml:id="i-33wMKbYeVD6ujGagDiHL3D">
        <div type="motTitle" xml:id="i-8gd9fEaUvr9g5nYZuYxZWk"/>
        <div type="motSubmissionInfo" xml:id="i-9atg98waRzbPHF9Q76xAd4"/>
      </div>
      <div type="motBody" xml:id="i-5jYA2xPvNDAjb7ezU49RzC">
        <div xml:id="i-5fJHuD5Sb9GNUyhPBMBo91">
          <p xml:id="i-7tP1nXuDyKY9LUhYoSR854">
            10 Motioner i Andra kammaren, nr 357.
          </p>
          <p xml:id="i-Xmi41SeoqZx8UvfL7WqAY6">
            Nr 357.
          </p>
          <p xml:id="i-7f8LXrG2Mr68VSQcMK8Rkq">
            Av herr Wiklund i Stockholm, om anordnande av extra avdelningar
            för utbildning av poliskonstaplar vid statens polisskola.
          </p>
          <p xml:id="i-FL75r53cFRQFKtvzhUs5Fx">
            Poliskonflikten i Stockholm har medfört svår brist på utbildad
            polispersonal i huvudstaden. Detta sammanhänger bland annat med
            att från Stockholms stads polisdistrikt uttagna elever till statens
            polisskolas konstapelklass hösten 1951 icke inställde sig till
            utbildningen på grund av denna konflikt. Den på grund av huvudstadens
            snabba tillväxt ständiga bristen på polispersonal har därmed ytterligare
            förvärrats. De risker, som det sålunda föreliggande läget innebär
            för allmän ordning och säkerhet icke endast för i Stockholm boende
            utan också för de talrika medborgare, vilka av olika anledningar
            under längre eller kortare tid besöka huvudstaden, ligga i öppen
            dag och ha ofta påtalats bl. a. i pressen. Efter hänvändelse därom
            från polismästaren i Stockholm till rektorn vid statens polisskola
            har skolans styrelse i skrivelse till Kungl. Maj:t den 1 de- cember
            1951 hemställt, ”att åtgärder måtte vidtagas för anordnande av
            en extra konstapelklass med två avdelningar för extra konstaplar
            från Stock- holms polisdistrikt med början förslagsvis den 1 oktober
            1952”. Enligt vad som under hand inhämtats kommer denna framställning
            icke att medföra någon Kungl. Maj:ts åtgärd. Staten torde dock
            ha särskilda förpliktelser gentemot Stockholms stad, då det gäller
            en för samhällslivet så oundgänglig verksamhet som polisväsendet.
            Till huvudstaden äro förlagda alla mera betydande statliga verk
            och inrätt- ningar med Kungl. Maj:ts kansli i spetsen samt riksdagen.
            Vidare äro främ- mande länders beskickningar belägna i Stockholm,
            talrika utbildningsanstalter, för vilka staten har större eller
            mindre ansvar ete. Det bör därför vara ett särskilt intresse för
            staten att medverka till att Stockholms poliskår har erfor- derliga
            personalresurser. Då dessa äro bristfälliga och huvudstadens polisled-
            ning i särskild framställning anser sig böra begära statens hjälp
            för erforder- lig utbildning åt den personal, som på grund av
            uppkomna vakanser i följd av poliskonflikten hastigt måste rekrytera
            kåren, synas extra åtgärder från statens sida böra vidtagas för
            att tillmötesgå denna framställning. I egenskap av ledamot i Stockholms
            stads polisnämnd finner sig undertecknad nu därför böra bringa
            denna fråga under riksdagens prövning. I en bilaga till Stockholms
            polismästares förenämnda framställning anför kommissarien för
            Stockholmspolisens centralavdelning bl. a. följande:
          </p>
          <p xml:id="i-FrnqF4aEsWFsDBFJkHSZcy">
            Lördagen den 24 november 1951 voro 293 konstapels- och extra
            konstapels- befattningar vakanta.
          </p>
          <pb facs="riksdagen-motions-pdf/data/1952/mot_1952__ak__357/mot_1952__ak__357-002.pdf"/>
          <p xml:id="i-RYehK3ZWD2CtKSWmCJRTbu">
            Motioner i Andra kammaren, nr 357. 11
          </p>
          <p xml:id="i-MoqQEbNfAQYQerKUB8Td9b">
            Av de 216 extra konstaplar, vilka på grund av lönekonflikten
            slutade sin anställning från och med den 20 juli 1951, hade 40
            stycken genomgått konsta- pelklassen i statens polisskola. Därest
            samtliga dessa 40 extra konstaplar skulle återanställas och samtliga
            vakanser fyllas genom åter- och nyanställning av extra konstaplar,
            skulle åter- stå 253 extra konstaplar, vilka samtliga måste genomgå
            polisskolan under åren 1952 och 1953 för att en till men för tjänsten
            varande eftersläpning med ge- nomgående av polisskolan icke skall
            bliva följden. Sålunda torde av det förenämnda antalet, 253 extra
            konstaplar, minst 150 stycken böra få genomgå konstapelklassen
            i statens polisskola under år 1952 och återstoden under år 1953
            med största möjliga antal under vårterminen. Härtill kommer emellertid
            det antal extra konstaplar, som kan komma att anställas på grund
            av ytterligare avgång och eventuell personalökning, vilket antal
            nu icke kan exakt beräknas.
          </p>
          <p xml:id="i-TE4MdLgBMeTAgZBDjknmb5">
            Till ytterligare motivering för särskilda åtgärder för att tillfälligt
            öka statens polisskolas utbildningskapacitet må följande anföras
            ur skolstyrelsens fram- ställning om dylika åtgärder:
          </p>
          <p xml:id="i-RfcMgRUzWE4n4c5ZSBBX2i">
            Konstapelklassen i skolan omfattar under envar av höstterminen
            1951 och vårterminen 1952 fem avdelningar med ungefär 25 elever
            i varje avdelning. Under höstterminen 1952 kommer förmodligen
            klassen också att omfatta fem avdelningar med likaledes ungefär
            25 elever i varje avdelning. Antalet utbil- dade elever i klassen
            under tiden 25/7 1951—22/12 1952 kan sålunda skattas till approximativt
            angivet 375. Till den kurs i konstapelklass som nu pågår hade
            uttagits ett sextiotal sökande från Stockholms stads polisdistrikt.
            På grund av poliskonflikten i Stockholm inställde sig icke de
            från detta polis- distrikt uttagna. Till vårkursen 1952 ha reserverats
            50 platser för Stockholms vidkommande, och ett liknande antal
            beräknas kunna beredas plats i den kurs som skall anordnas höstterminen
            1952. Detta innebär sålunda att under kalen- deråret 1952 ungefär
            100 extra konstaplar från Stockholms stads polisdistrikt kunna
            påräkna utbildning i skolan. Någon möjlighet att med det ordinarie
            antalet avdelningar kunna utbilda ett större antal elever från
            Stockholm före- finnes icke, då detta skulle medföra att landet
            i övrigt skulle berövas motsva- rande antal platser. Styrelsen
            anser därför de av polismästaren åberopade skälen för inrättande
            av ytterligare två avdelningar välgrundade. Styrelsen anser sig
            tillika böra framhålla, att den eftersläpning ur utbild- ningssynpunkt,
            som föreligger för Stockholms vidkommande, icke är att till- skriva
            enbart poliskonflikten i denna stad. Den utökning av säkerhetspolisen
            som ägt rum ställer stora krav på personal från Stockholms stads
            polisdistrikt. Kungl. Maj:t har jämväl för att möta dessa krav
            under innevarande år ställt medel till förfogande för anordnande
            av undervisning i en extra avdelning i överkonstapelsklassen om
            30 man. Någon motsvarande utökning har emellertid icke företagits
            i vad det angår konstapelklassen, vilket förhållande givetvis
            bidragit till uppkomsten av den stora brist i fråga om utbildad
            personal som föreligger för Stockholms vidkommande. Kostnaderna
            för anordnande av två extra avdelningar i konstapelklassen under
            år 1952 uppskattas i fråga om lärarlöner till 18 750 kronor och
            i fråga om omkostnader till 6 000 kronor eller sålunda sammanlagt
            till 24 750 kronor.
          </p>
          <pb facs="riksdagen-motions-pdf/data/1952/mot_1952__ak__357/mot_1952__ak__357-003.pdf"/>
          <p xml:id="i-9M6D1kZDgYZ9oxcNhiwATF">
            12 Motioner i Andra kammaren, nr 357.
          </p>
          <p xml:id="i-QtHAxArNJHFUkq48i5TqQz">
            Med stöd av vad sålunda anförts hemställes, att riksdagen ville
            medverka till hävande av de svåra följ- derna av poliskonflikten
            i Stockholm genom att i skrivelse till Kungl. Maj:t förorda anordnande
            av extra avdelningar för utbildning av poliskonstaplar vid statens
            polisskola i enlighet med därom gjord framställning samt att ställa
            erforderliga 25 000 kronor till förfogande härför.
          </p>
          <p xml:id="i-HpWngrfnentJ41nxEQgx64">
            Stockholm den 26 januari 1952.
          </p>
          <p xml:id="i-NbEscchYrr7tWLyhXcrAt4">
            Daniel Wiklund i Stockholm.
          </p>
        </div>
      </div>
    </body>
  </text>
</TEI>
