<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00376">
  <teiHeader>
    <fileDesc>
      <titleStmt>
        <title>Kastrering och märkning av katter</title>
        <author corresp="i-Nywj47pd422wBAiv8K2vPV">av Jan Ertsborn m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kastrering och märkning av katter</title>
          <idno type="rdwebb">H102MJ376</idno>
          <rs type="number">MJ376</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ376/text</ref>
          <ref type="dokument_url_html">http://data.riksdagen.se/dokument/H102MJ376</ref>
          <ref type="dokumentstatus_url_xml">http://data.riksdagen.se/dokumentstatus/H102MJ376</ref>
          <ref type="doc">http://data.riksdagen.se/fil/4FEE7E14-EBD2-4C5A-B49F-D6E4D64034B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CM5j7D7hCzuMrTeHBRkrFV" type="signed"/>
        <correspContext corresp="i-CM5j7D7hCzuMrTeHBRkrFV">
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-ESx5XG1xJkjwnma8thF6Wr" type="numbering">
          <date when="2013-10-07"/>
        </correspAction>
        <correspAction xml:id="i-AKYDeUi1AiVk9JLp7Rd1ex" type="submission">
          <date when="2013-10-03"/>
        </correspAction>
        <correspAction xml:id="i-NtrAWHwKoxy8Y9pbUSW3TA" type="transfer">
          <date when="2013-10-03"/>
        </correspAction>
        <correspAction xml:id="i-QrZsL14AdneW4fKdK9KqZP" type="assigned"/>
        <correspContext corresp="i-QrZsL14AdneW4fKdK9KqZP">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HcRaXYcrFnpjWRqMZo9gqZ" type="motHeader"/>
      <div xml:id="i-YJZgriVsLnLq7nndEgW9gv" type="motBody">
        <div xml:id="i-PjfZhGC6yUjBZADmMXigHm" type="motProposal" subtype="förslag">
          <head xml:id="i-LNDht68ssedHtp5h8dpXjy">
            Förslag till riksdagsbeslut
          </head>
          <list xml:id="i-5gQiTz19pGpzsKzXWayq7d" style="ol">
            <item xml:id="i-Ah2S9jBEp2FhZbtFHS9QLM">
              Riksdagen tillkännager för regeringen som sin mening vad som
              anförs i motionen om att det ska införas bestämmelser om att katter
              ska ha samma skydd i lagstiftningen som t.ex. hundar.
            </item>
            <item xml:id="i-Quveq7FkTD4AF8uWXi2CLa">
              Riksdagen tillkännager för regeringen som sin mening vad som
              anförs i motionen om behovet av att minska kattstammen i Sverige.
            </item>
            <item xml:id="i-JSeeYkZdGZkru3mYudzUY7">
              Riksdagen tillkännager för regeringen som sin mening vad som
              anförs i motionen om bestämmelser om ägares skyldighet att registrera,
              märka och kastrera sina katter.
            </item>
            <item xml:id="i-hSHaLYZkuM2JU5qdYBKqb">
              Riksdagen tillkännager för regeringen som sin mening vad som
              anförs i motionen om kattägares ansvar för tillsynen av sina djur.
            </item>
            <item xml:id="i-DVH9PBgmdm3mQKB38ni48">
              Riksdagen tillkännager för regeringen som sin mening vad som
              anförs i motionen om att det ska betraktas som brott och vara
              förenat med sanktioner att överge sina djur.
            </item>
            <item xml:id="i-7YvK4JSCz6ivv5RjoBVgum">
              Riksdagen tillkännager för regeringen som sin mening vad som
              anförs i motionen om att uppmärksamma kommunerna på det i motionen
              beskrivna konceptet att både bryta människors ensamhet och ge
              övergivna katter ett nytt hem.
            </item>
          </list>
        </div>
        <div xml:id="i-2q4GPT5r5xAVbm8S1kEsq9" type="motContent">
          <head xml:id="i-LFf1xrmGY787xKBfGUeddR" type="h1">
            Motivering
          </head>
          <p xml:id="i-BR4dm2UjuZkju472rGdLiV">
            Första maj 2008 började Jordbruksverkets föreskrifter och allmänna
            råd om hållande av hund och katt att gälla. Bestämmelserna sätter
            en lägsta nivå och talar om vad som minst måste vara uppfyllt
            för att en hund eller katt ska må bra och kunna bete sig på ett
            naturligt sätt. De nya reglerna handlar bl.a. om att hundar och
            katter ska få tillsyn minst två gånger om dagen och ska få sitt
            behov av social kontakt tillgodosett. De nya bestämmelserna omfattar
            således även katter, som inte alltid likställs med hundar i lagstiftningen.
          </p>
          <p xml:id="i-2vsrpZ3FqgFeaQf7jh56YZ">
            De nya bestämmelserna omfattar tyvärr inte det som är det verkligt
            stora problemet och tillika en mycket viktig djurskyddsfråga –
            nämligen det ständigt ökande antalet hemlösa, övergivna och förvildade
            katter som far illa.
          </p>
          <p xml:id="i-BUcEb2tFRmjedyhw6rAwVL">
            Ingen vet exakt hur många de hemlösa katterna är, men man räknar
            idag med att det finns ca 100 000. Med tanke på att ett okastrerat
            kattpar beräknas få två kullar med i genomsnitt 2,8 överlevande
            kattungar som i sin tur får två kullar med lika många överlevande
            kattungar osv. kan alla som klarar enkel matematik förstå att
            kattproblemet är överhängande. På köp- och säljsidorna på webben
            kan man konstatera att tusentals katter är till försäljning eller
            söker nya hem. I våra lokaltidningar finns dagligen annonser om
            upphittade katter. Tyvärr är tillgången på katter betydligt större
            än efterfrågan. Därför har många katter inget värde. Vem som helst
            kan få en katt helt gratis. Kattens status och värde måste höjas
            genom att vi minskar kattstammen.
          </p>
          <p xml:id="i-GUBDrCzNuncYQhceitVrKJ">
            Kattklubbar, katthem, miljökontor, poliser, veterinärer och andra
            djurvänner kan alla intyga att antalet katter som är hemlösa och
            som far illa är ett reellt problem. Till detta kommer problemen
            i våra bostadsområden där många irriteras av kattplågan och som
            snarare vänder sitt missnöje mot katten i stället för mot oansvariga
            kattägare. Cirka 100 ideella katthem i landet gör ett fantastiskt
            jobb – ofta med mycket små ekonomiska resurser – men kan bara
            ta hand om en bråkdel av de hemlösa katterna. Hur många katter
            de än tar in och placerar ut i hem står ändå en lika lång kö av
            katter utanför dörren till katthemmet. Många ovälkomna kattungar
            kommer därför till världen för att avlivas – ibland med primitiva
            metoder. Andra lämnas vind för våg någonstans eller blir kvar
            vid sommarstugan. Resultatet av det bristande ägaransvaret blir
            att katten förvildas, drabbas av skador och sjukdomar, kanske
            svälter eller fryser ihjäl och ställer till med stor irritation
            i bostadsområdena. Vi har svårt att tänka oss att släppa ut våra
            hundar, får, getter, kor och hästar och hoppas på att de ska klara
            sin egen försörjning vintertid, men tusentals katter överges och
            lämnas åt sitt öde varje år. Det är hög tid att det ställs krav
            på kattägarna. Det kan ske genom att de blir ålagda att registrera,
            märka och kastrera sina katter – såvida de inte används till avel.
          </p>
          <p xml:id="i-9371CberJBYNpA5XVSPgAQ">
            I lagen om tillsyn över hundar och katter finns reglerat vilket
            ansvar djurägarna har vid hållandet av dessa djurslag. Lagen bör
            stärkas så att samma krav ställs på kattägare som på hundägare
            när det gäller ansvar och tillsyn. Det är dags att ändra på synen
            att katter ska få springa fritt och föröka sig och därmed riskera
            att fara illa och därtill ställa till olägenheter för andra. Det
            bör ställas särskilda krav på kattägare när det gäller tillsynen
            i tätbebyggda bostadsområden. Det bör också enligt djurskyddslagen
            vara brottsligt och förenat med sanktioner att överge sin katt.
          </p>
          <p xml:id="i-PXrn963hkJEgLR3iWXFekr">
            Tillsynsfrågan beträffande katter är inte mer komplicerad än
            beträffande hundar. Det handlar ytterst om synen på katten och
            ägaransvaret. Det finns tyvärr många myter och okunskap vad gäller
            katter – även i riksdagen. För somliga är denna viktiga djurskyddsfråga
            en icke-fråga eller nonsensfråga. Andra anser att just denna djurskyddsfråga
            inte är en fråga för riksdagen. Någon har uttryckt att man tar
            ifrån katten rätten till det roliga att föröka sig om man förordar
            kastrering. En del tror att man måste hålla katten i band ute
            på bondgårdarna. Denna okunskap innebär i förlängningen att tusentals
            katter lämnas åt sitt öde varje år i ett land som anser sig ha
            mycket långtgående djurskyddslagar.
          </p>
          <p xml:id="i-JMi9iuGHLD12SzAWVGEGfd">
            I januari 2008 överlämnade Djurskyddet Sverige 109 000 namnunderskrifter
            till Jordbruksdepartementet för ett krav på obligatorisk märkning
            och registrering av katt. Djurskyddet har dessutom fått stöd genom
            omfattande kommunenkäter där man anser att skärpt lagstiftning
            för katter är nödvändig och efterfrågad. Trots det allmänna stödet
            och inte minst stödet från Sveriges veterinärer för en skärpning
            har regeringen ännu inte skärpt lagstiftningen. Kattfrågan kan
            inte längre ignoreras. Övergivna katter är ett djurskyddsproblem.
          </p>
          <p xml:id="i-Dmg2dGSgRiWuyLqK5jAagD">
            Landshövding Eva Eriksson såsom särskild utredare i översynen
            av djurskyddslagstiftningens utformning och innehåll har i betänkande
            SOU 2011:75 Ny djurskyddslag lagt fram förslag i enlighet med
            vad som framförs i denna motion. Remissyttrandena över betänkandet
            i dessa delar var mycket positivt. Det finns därmed alla möjligheter
            för regeringen att nu lägga fram en ny lagstiftning vad gäller
            alla dessa frågor om katter. Detta bör riksdagen ge regeringen
            till känna.
          </p>
        </div>
        <div xml:id="i-TN1vqtSZrtLKkTM7ijfQ13" type="signatureBlock">
          <list xml:id="i-6P1n63MnA93Uwu7kFHAn85">
            <item xml:id="i-Kqa7NC9ESSJSPYsDaJmAiy" who="i-Nywj47pd422wBAiv8K2vPV" type="signature">
              Jan Ertsborn (FP)
            </item>
            <item xml:id="i-QXA6Em5KvhQ3MtLbTtExpe" who="i-nX9ipUS8FhkbQHkWWytwf" type="signature">
              Ulf Nilsson (FP)
            </item>
            <item xml:id="i-8YoeagjvkeRo3dr1nY8kXj" who="i-TEkdGy8DEUwcbVAxHygs6z" type="signature">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
