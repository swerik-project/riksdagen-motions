<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SoU-00295">
  <teiHeader>
    <fileDesc>
      <titleStmt>
        <title>Aborter</title>
        <author corresp="i-Ybw8JnrmHGCsqpipBke8a7 i-TECanR77Prb79DHwPvLitN">av Mikael Oscarsson och Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aborter</title>
          <idno type="rdwebb">GP02So295</idno>
          <rs type="number">So295</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GP02So295/text</ref>
          <ref type="dokument_url_html">http://data.riksdagen.se/dokument/GP02So295</ref>
          <ref type="dokumentstatus_url_xml">http://data.riksdagen.se/dokumentstatus/GP02So295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JJSY3t2HAWUdmTM5mJ1S2L" type="signed"/>
        <correspContext corresp="i-JJSY3t2HAWUdmTM5mJ1S2L">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-LQ1pNuCsdjnsfhDdCBPAx5" type="referral">
          <date when="2001-10-11"/>
        </correspAction>
        <correspAction xml:id="i-XRgngzS1B2vtiCQJU73ymn" type="dismissal">
          <date when="2001-10-11"/>
        </correspAction>
        <correspAction xml:id="i-FT5ZH7p6vUB3GW6PD3sJQb" type="termination">
          <date when="2001-10-05"/>
        </correspAction>
        <correspAction xml:id="i-RqhW8Q8zpmHWESiRVZcFtG" type="submission">
          <date when="2001-10-05"/>
        </correspAction>
        <correspAction xml:id="i-GLfke5D1VvYw7cS28g5QoG" type="numbering">
          <date when="2001-10-05"/>
        </correspAction>
        <correspAction xml:id="i-Vr4A53gDx4uqdDVufQhq7a" type="proposed_referral">
          <date when="2001-10-05"/>
        </correspAction>
        <correspAction xml:id="i-YaT5yyMDwv5C71UuTjov8v" type="committee_proposal">
          <date when="2001-10-05"/>
        </correspAction>
        <correspAction xml:id="i-D39rLR5pZoPtVfWW52vmFG" type="reviewing">
          <date when="2001-10-05"/>
        </correspAction>
        <correspAction xml:id="i-P21gX3SPoLbeL8wDDwc2P9" type="registration">
          <date when="2001-10-05"/>
        </correspAction>
        <correspAction xml:id="i-5FZXQMzEEBfmsZLqW9fu34" type="assigned"/>
        <correspContext corresp="i-5FZXQMzEEBfmsZLqW9fu34">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_So_0295/mot_200102_So_0295-0001.pdf"/>
      <div xml:id="i-RR2vV5eUms5chbo9rCyxUW" type="motHeader">
        <div xml:id="i-RwVeAfB6uHqypBoBd7N4p2" type="motTitle"/>
        <div xml:id="i-PNexpALfMv5CyB6D3z96Yg" type="motSubmissionInfo"/>
      </div>
      <div xml:id="i-Py6AfAP11TAZEpWEKZRuVZ" type="motBody">
        <div xml:id="i-NaRwhQcy4KRdhBuYSZHeb7">
          <p xml:id="i-VJe6ozcJE7pxdVkxJYmbEp">
            28
          </p>
          <p xml:id="i-T7bHP4ys3Q6Lkvzhk8evn7">
            2001/02 mnr: S0295 pnr: kd789
          </p>
          <p xml:id="i-15zURHLRtJn51wYWFcrYgv">
            Motion till riksdagen 2001/02:S0295
          </p>
          <p xml:id="i-PhZzGRV1RJtz28kPfytqHT">
            av Mikael Oscarsson och Annelie Enochson (kd)
          </p>
          <p xml:id="i-LYWkTVNmPXTo7NWiwFB8CD">
            Aborter
          </p>
          <p xml:id="i-FnSK6J18y7XPSv1wJ1TFn5">
            Förslag till riksdagsbeslut
          </p>
          <p xml:id="i-35Jm3FUpQxBjRVBLEnjXik">
            1. Riksdagen tillkännager för regeringen som sin mening vad i
            motionen anförs om en utredning med syfte att ta reda på varför
            kvinnor väljer abort, vilket stöd kvinnorna önskar och andra aspekter
            som kan tänkas påverka aborttalet. 2. Riksdagen tillkännager för
            regeringen som sin mening vad i motionen anförs om en analys av
            varför Sverige har högst aborttal i Norden. 3. Riksdagen tillkännager
            för regeringen som sin mening vad i motionen anförs om ett åtgärdsprogram
            för hur antalet aborter skall kunna minskas.
          </p>
          <p xml:id="i-CqMFbT9pV1nqcNCK25PusS">
            Enighet om minskat antal aborter
          </p>
          <p xml:id="i-dLrvarKqoF2wLrzxkwFdZ">
            Som svar på en skriftlig fråga under våren 1999 svarade socialminister
            Lars Engqvist bland annat: ”Att det är angeläget att försöka hålla
            nere antalet abor- ter så mycket som möjligt är någonting vi alla
            kan vara överens om.” Riksdagen har vid flera tillfällen understrukit
            att abort alltid måste vara en nödfallsåtgärd och att samhällets
            målsättning måste vara att minska antalet aborter så mycket som
            möjligt. Det råder idag konsensus kring det faktum att en abort
            innebär ett svårt beslut för kvinnan, i grund och botten beroende
            på att en abort inbegriper ytterligare ett liv — det ofödda barnet/fostret/embryot.
            Statens Offentliga Utredningar 1989:51: ”När det gäller den oföddes
            intresse bör först framhållas att ett foster i princip har rätt
            till utveckling och rätt att födas. Därav följer att en abort
            inte kan motiveras utifrån fostrets intresse. Ett abortbeslut
            innebär som regel att kvinnans (föräldrarnas) intresse att inte
            föda barnet tillåts väga tyngre än fostrets intresse att utvecklas
            och födas.” — — — ”Man måste utgå från att modern och det blivande
            barnet är två individer som båda är skyddsvärda. Det spirande
            människolivet har i sig ett stort värde. Det kan inte ses enbart
            som en del av kvinnans kropp.”
          </p>
          <pb facs="riksdagen-motions-pdf/data/200102/mot_200102_So_0295/mot_200102_So_0295-0002.pdf"/>
          <p xml:id="i-Kcv4ygNzzN3jmjoZvq2GRF">
            2001/02:S0295
          </p>
          <p xml:id="i-JEDjmkD6ehXMz53pMtBRdm">
            29
          </p>
          <p xml:id="i-9ZdQ1reraMFc2GRTT3UBRP">
            FN:s konvention om barnets rättigheter (ratificerad av Sverige):
            Konventionsstaterna beaktar att ”såsom anges i deklarationen om
            barnets rättigheter, barnet på grund av sin fysiska och psykiska
            omognad behöver särskilt skydd och särskild omvårdnad, innefattande
            lämpligt rättsligt skydd, såväl före som efter födelsen”. Artikel
            1: ”I denna konvention avses med barn varje människa under 18
            år, om inte barnet blir myndigt tidigare enligt den lag som gäller
            för landet.” Artikel 6:1: ”Konventionsstaterna erkänner att varje
            barn har en inneboende rätt till livet.” Riksdagens socialutskott
            (1993/94:SoU2): Utskottet ”...anser det nödvändigt med en sammanhållen
            och etiskt förankrad politik i dessa frågor. Utgångspunkten måste
            därvid vara den syn på människan och på människolivets helgd som
            har sin förankring bland annat i den kristna etiken och den västerländska
            humanismen. Alla människor har samma värde och den grundläggande
            mänskliga rättigheten är rätten till liv.” Regeringen (prop 1994/95:142):
            ”En avvägning mellan kvinnans intressen och den oföddes intressen
            är ofrånkomlig. Det är dock viktigt att vara vaksam så att inte
            denna slags avvägning leder i riktning mot en etisk gradering
            av människoliv.” Även om antalet aborter över lag nu är nere i
            nivå med tiden före lagen om fri abort, bör en medvetenhet finnas
            om att betydligt mer kan göras för att bringa ned antalet aborter.
            Vårt grannland i öster — Finland — har exempelvis hälften så många
            aborter per 1 000 kvinnor som vi har. Holland ligger troligtvis
            lägst bland de länder som har fri abort med cirka sex aborter
            per 1 000 kvinnor. Detta är således endast en tredjedel jämfört
            med aborttalen i Sverige som brukar ligga omkring 18 aborter per
            1 000 kvinnor.
          </p>
          <p xml:id="i-Cv9sMAj7GRfip8f7vHgz1Y">
            Fokus åter på kvinnan
          </p>
          <p xml:id="i-TpwBr2roeWBosjBLkA5t1v">
            I augusti 20001 uppmärksammades nyheten om det belagda sambandet
            mellan abort och bröstcancer. Professor Joel Brind, City University
            i New York, presenterade då en sammanställning av 28 olika vetenskapliga
            studier som visade på ett statistiskt samband mellan provocerad
            abort och utvecklingen av bröstcancer. Att genomgå en provocerad
            abort kan öka sannolikheten att utveckla bröstcancer med 30 procent.
            (Samtidigt framhåller professor Brind att det kan ligga någon
            bakomliggande faktor som förklaring till samvariationen mellan
            abort och bröstcancer.) Bara några veckor senare uppmärksammade
            media en svensk vetenskaplig undersökning som visade att antalet
            kvinnor som uppger dålig ekonomi som orsak till abort ökat från
            cirka 10 procent till cirka 30 procent under de senaste tio åren.
          </p>
          <pb facs="riksdagen-motions-pdf/data/200102/mot_200102_So_0295/mot_200102_So_0295-0003.pdf"/>
          <p xml:id="i-Nz8UdsfAEiAtkXWcudQKfE">
            Utredning kring orsaker till abort m m
          </p>
          <p xml:id="i-45uU5yPGgu4Bu4eCaRNNsk">
            Som framgår av de inledande citaten råder en samsyn inom det
            svenska samhället att det är önskvärt att så få kvinnor som möjligt
            behöver genomgå en abort. Frågan är nu hur dessa vetenskapliga
            och statistiska rön kommer att behandlas. Kommer de att begravas
            i den tystnad som ofta tillåts omge abortfrågan. Eller kommer
            man att erkänna att det finns en etisk konflikt och lyfta upp
            frågorna till genomlysning och debatt? Det är oroväckande att
            den senaste stora svenska undersökningen om motiven för abort
            genomfördes för 18 år sedan, av 1980 års abortkommitté. Då intervjuades
            3 800 kvinnor. Bland de anförda skälen märks exempelvis just de
            socioekonomiska. I utredningen ställdes emellertid inte frågan
            om vilken hjälp, stöd eller rådgivning som kvinnan själv hade
            önskat för att inte välja att göra abort. En ny sådan utredning
            som följer upp den gamla och som klarlägger varför kvinnor väljer
            abort, men som också frågar vilket stöd de själva hade önskat
            bör därför tillsättas. Särskild uppmärksamhet bör riktas på abortförekomsten
            bland unga flickor både vad gäller den stora ökningen och föräldrarnas
            roll i abortsituationen. Andra frågor som utredningen behöver
            besvara är vilka yttre faktorer som leder till ökat respektive
            minskat antal aborter; Vilken roll spelar mannen i valsituationen,
            vilka konsekvenser får subventionerade preventivmedel och dagen-efter-pillret,
            vilken roll spelar inställningen till sexualitet och samlevnadsfrågor.
            Hur har Folkhälsoinstitutets arbete kring sexualitet, relationer,
            reproduktion och förebyggande av oönskade graviditeter utfallit
            i olika län? Vilka skillnader går att utläsa i de demografiskt
            olika delarna av landet, exempelvis stad-landsbygd, och vad beror
            de stora geografiska skillnaderna på? Etc.
          </p>
          <p xml:id="i-AUb7oLgfCDYCVpS11mqeYF">
            Analys av abortorsaker i ett nordiskt perspektiv
          </p>
          <p xml:id="i-SATMJKNb6NwPs5LpTttBsA">
            Mellan de nordiska socialstyrelserna finns fortlöpande samarbete
            kring stati- stiken över antalet aborter i de olika länderna.
            Som tidigare nämndes skiljer sig aborttalet kraftigt mellan de
            olika nordiska länderna, och Sverige har det högsta talet av de
            fem nordiska länderna. Någon grundlig analys kring vilka faktorer
            som bidrar till dessa skillnader har hittills inte varit möjlig.
            Det vore av intresse att en grundlig analys gjordes kring varför
            dessa stora skillnader finns mellan olika länder, företrädelsevis
            de nordiska, men även exempelvis Holland som här kan anföras som
            ett föredöme. Forskningen kring abortorsaker och abortkonsekvenser
            bör ske kontinuerligt.
          </p>
          <p xml:id="i-LsA8W8cL5SyUgoBJmXWtKe">
            2001/02:S0295
          </p>
          <p xml:id="i-nBacoosUrLgifqBWgk5Ef">
            30
          </p>
          <pb facs="riksdagen-motions-pdf/data/200102/mot_200102_So_0295/mot_200102_So_0295-0004.pdf"/>
          <p xml:id="i-LFMHeDbQfqWsbU7iYmGir6">
            2001/02:S0295
          </p>
          <p xml:id="i-GWMKfJgDaV11pMtkSEYYhg">
            Elanders Gotab, Stockholm 2001
          </p>
          <p xml:id="i-ASx4d3tMLMb2XqEB8yDZcG">
            Åtgärdsprogram
          </p>
          <p xml:id="i-BHhkd1nNnu5TZid1fkpgpZ">
            Av stor vikt är även att resultat från ovan föreslagna utredning
            och analys kan ligga till grund för ett adekvat åtgärdsprogram,
            vari framgår vilka politiska beslut som skulle hjälpa kvinnorna,
            men också hur de resurser som faktiskt samhället redan har kan
            brukas bättre och bli till större hjälp i syfte att antalet aborter
            kan minska.
          </p>
          <p type="date" id="i-21KSGSxVoYXcYT6UQeQPrh">
            Stockholm den 2 oktober 2001
          </p>
          <div xml:id="i-9hBmpTSoX4BDcLxado7eAT" type="signatureBlock">
            <p who="i-Ybw8JnrmHGCsqpipBke8a7" type="signature">
              Mikael Oscarsson (kd)
            </p>
            <p who="i-TECanR77Prb79DHwPvLitN" type="signature">
              Annelie Enochson (kd)
            </p>
          </div>
        </div>
      </div>
    </body>
  </text>
</TEI>
