<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00220">
  <teiHeader>
    <fileDesc>
      <titleStmt>
        <title>Svensk vapenexport</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk vapenexport</title>
          <idno type="rdwebb">GY02U220</idno>
          <rs type="number">U220</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U220/text</ref>
          <ref type="dokument_url_html">http://data.riksdagen.se/dokument/GY02U220</ref>
          <ref type="dokumentstatus_url_xml">http://data.riksdagen.se/dokumentstatus/GY02U220</ref>
          <ref type="doc">http://data.riksdagen.se/fil/EF0BB8AB-A036-4602-938E-0BB2FB0646F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LAb6LJQdB6q4BsWY81iQez" type="signed"/>
        <correspContext corresp="i-LAb6LJQdB6q4BsWY81iQez">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-G7BmJJ2Mx3EzHeZHpAa3ZH" type="numbering">
          <date when="2010-10-28"/>
        </correspAction>
        <correspAction xml:id="i-7Uv4W7fBXEq5AdAjpiy5ih" type="submission">
          <date when="2010-10-25"/>
        </correspAction>
        <correspAction xml:id="i-Js4v99LxS7ZqWHMz19k1hf" type="transfer">
          <date when="2010-10-23"/>
        </correspAction>
        <correspAction xml:id="i-Ep7MWN5W2aUcXEJjyYYKkB" type="assigned"/>
        <correspContext corresp="i-Ep7MWN5W2aUcXEJjyYYKkB">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mq8cskgKtjzNVuqEG6Zxag" type="motBody">
        <div xml:id="i-LMeDaiJMeEbBaw5uzXDZwY" type="motProposal" subtype="förslag">
          <head xml:id="i-AWDqyfzFfBgSfL6QKbGjeZ">
            Förslag till riksdagsbeslut
          </head>
          <list xml:id="i-9D7bPHW1QSGz5ykUsyPgqY" style="ol">
            <item xml:id="i-BwCTAvzkaF9s7CvpdJqEq5">
              Riksdagen tillkännager för regeringen som sin mening vad som
              anförs i motionen om att samma riktlinjer som gäller för krigsmateriel
              i strid (KS) också ska tillämpas för övrig krigsmateriel (ÖK).
            </item>
            <item xml:id="i-8aUm1Mk2bNjQT4Tva2evyT">
              Riksdagen tillkännager för regeringen som sin mening vad som
              anförs i motionen om att länder som ägnar sig åt omfattande och
              grova kränkningar av de mänskliga rättigheterna inte kan godtas
              som mottagarland för krigsmateriel av något slag.
            </item>
            <item xml:id="i-9Dkep8ZWD9YGetmPE2nKC1">
              Riksdagen tillkännager för regeringen som sin mening vad som
              anförs i motionen om att det ska göras en tydlig analys av hur
              de mänskliga rättigheterna (MR) efterlevs i landet innan försäljning
              av krigsmateriel kan godkännas.
            </item>
            <item xml:id="i-CdE6EJEE95Vqj92wraQEo9">
              Riksdagen tillkännager för regeringen som sin mening vad som
              anförs i motionen om att det ska göras en tydlig analys av hur
              fattigdomsbekämpningen utvecklas i landet innan försäljning av
              krigsmateriel kan godkännas.
            </item>
            <item xml:id="i-VM8PAWcwTf2iCjXPxDvA5e">
              Riksdagen tillkännager för regeringen som sin mening vad som
              anförs i motionen om att ett demokratikriterium införs i regelverket
              och riktlinjerna för när det ska värderas om ett land kan godtas
              eller inte som mottagarland för krigsmateriel av något slag.
            </item>
            <item xml:id="i-XsvJ78iHNBExjkx9UEJHyn">
              Riksdagen tillkännager för regeringen som sin mening vad som
              anförs i motionen om att vapenexporterande företag inte ska kunna
              använda sig av exportkrediter eller annat skattefinansierat stöd
              för exportfrämjande åtgärder.
            </item>
            <item xml:id="i-6cEsQHJzhCFB7KNFddEaR7">
              Riksdagen tillkännager för regeringen som sin mening vad som
              anförs i motionen om att det inte ska tillåtas vapenexport av
              krigsmateriel från Sverige till diktaturer.
            </item>
            <item xml:id="i-BMaM8eGMsrYL3w1oupSB8a">
              Riksdagen tillkännager för regeringen som sin mening vad som
              anförs i motionen om att en tydlig konsekvensanalys ska redovisas
              för det land eller de länder som krigsmaterielen ska säljas till.
            </item>
            <item xml:id="i-Eeptri95rH1g6UdJsSXL5Z">
              Riksdagen tillkännager för regeringen som sin mening vad som
              anförs i motionen om att om ett land befinner sig i väpnad konflikt
              med annat land, oavsett om krigsförklaring har avgetts eller inte,
              ska krigsmateriel inte säljas till landet.
            </item>
            <item xml:id="i-QV3aZE76DaJoz5UR7FjZCS">
              Riksdagen tillkännager för regeringen som sin mening vad som
              anförs i motionen om att om ett land är inblandat i en internationell
              konflikt som kan befaras leda till väpnad konflikt ska krigsmateriel
              inte säljas till landet.
            </item>
            <item xml:id="i-G8qKbfP3G3yE29taGit2Y7">
              Riksdagen tillkännager för regeringen som sin mening vad som
              anförs i motionen om att Sverige ska lämna Europeiska försvarsbyrån
              (Eda).
            </item>
          </list>
        </div>
        <div xml:id="i-W5aroPpsGE3v6zw4easGKu" type="motContent">
          <head xml:id="i-MP69jVzP6qXUtPvVNp9E8w" type="h1">
            Inledning
          </head>
          <p xml:id="i-NBcXCV9gs2pkVX476q5U4L">
            Sverige är idag världens åttonde största vapenexportör. Att ha
            en betydande roll på den internationella vapenmarknaden får konsekvenser.
            Det är framför allt fyra svenska vapen som bidrar till att göda
            krig och konflikter, bidrar till brott mot mänskliga rättigheter,
            bidrar till fattigdom och stärker diktaturer.
          </p>
          <p xml:id="i-YLe9ni9bDgGAiqWpMMXpd1">
            Världen spenderar 8 000 miljarder kronor varje år på militära
            rustningar. Det motsvarar mer än 1 200 kronor per person i världen.
            Samtidigt dör 30 000 barn varje dag av sjukdomar relaterade till
            brist på mat, vatten och hälsovård. Om resurserna fördelades annorlunda
            hade många kunnat räddas.
          </p>
          <p xml:id="i-5ew4PsdvypZP9f1RWLRV99">
            Militär upprustning är i sig en starkt bidragande orsak till
            konflikter och till att konflikter tar ett våldsamt och destruktivt
            förlopp. Omvänt har nedrustning i många fall varit ett viktigt
            inslag i de processer som lett till stabil fred.
          </p>
          <p xml:id="i-LYtz5YUPbtjwGwrCEAysKj">
            Sverige har länge varit en stor vapenproducent, men på senare
            år har vapenexporten flerdubblats. Detta trots att all vapenexport
            från Sverige är förbjuden. Enligt svensk lag är det bara vid vissa
            undantag som detta förbud tillfälligt kan upphävas. Bland annat
            sägs det i riktlinjerna att Sverige inte bör exportera vapen till
            länder i krig och till länder som omfattande och grovt bryter
            mot mänskliga rättigheter. Med tanke på att Sverige på pappret
            har en ganska tuff lagstiftning när det gäller vapenexport kan
            det kanske förvåna att vapen exporteras till länder som systematiskt
            bryter mot mänskliga rättigheter.
          </p>
          <head xml:id="i-LC269RN461hMvyMZkLhHFd" type="h1">
            Svensk vapenexport bidrar till att göda krig och konflikter
          </head>
          <p xml:id="i-5ZTJ31Ew7GxXcS2t4NpCCs">
            Vi ska göra vårt yttersta för att befria våra folk från krigets
            gissel som i konflikter inom och mellan länder har krävt mer än
            fem miljoner liv under det senaste årtiondet.
          </p>
          <p xml:id="i-XbBRuPJQFgwrjTT7JuRHUK">
            Den deklarationen antogs i september år 2000 av millennietoppmötet
            arrangerat av FN. Om Sverige och världens länder menar vad de
            säger så måste det naturligtvis få konsekvenser. Delar av världen
            präglas av djupgående och komplicerade konflikter, som ofta leder
            till krig och grova kränkningar av mänskliga rättigheter.
          </p>
          <p xml:id="i-52C5GnDbp969eXY84sUbdg">
            Den internationella vapenhandeln är en viktig drivkraft bakom
            militära rustningar och bidrar därmed till krig och väpnade konflikter.
            Därför bör Sverige verka för en radikal svensk och global nedrustning,
            och för att resurser som idag förslösas på militär rustning omfördelas
            till insatser som kan förebygga krig och konflikter.
          </p>
          <p xml:id="i-6wEETwWVFf5veAQ6d7gFbC">
            Dessvärre finns nu istället förslag i Sverige som går i motsatt
            riktning och som ytterligare öppnar upp för att sälja vapen till
            krigförande länder, förslag som syftar till att göra det enklare
            att exportera till ett antal strategiskt viktiga länder som Sverige
            har ett omfattande krigsmaterielsamarbete med.
          </p>
          <p xml:id="i-FfKJ6gExh1GjDdnWsUnfjA">
            En konsekvens av detta är att Sverige lättare kan exportera krigsmateriel
            till krigförande länder, till exempel USA och Storbritannien.
            Ett annat exempel är att Sverige, trots långvarigt krig mellan
            Indien och Pakistan, fortsätter leverera krigsmateriel till båda
            parter för att inte undergräva nuvarande och framtida affärskontakter.
          </p>
          <head xml:id="i-3NnsE5FWmgoMkoDFCRtjfH" type="h1">
            Svensk vapenexport bidrar till brott mot mänskliga rättigheter
          </head>
          <p xml:id="i-SD2RN9hdndjpY9mfph8B7h">
            En av de grundläggande förutsättningarna för vapenexport i Sverige
            är sedan 1971 års riksdagsbeslut att mottagarländerna ska respektera
            de mänskliga rättigheterna. Trots det tillåts export till en rad
            länder som bryter mot de mänskliga rättigheterna (se nedan). Förbudet
            mot export till länder som bryter mot de mänskliga rättigheterna
            är emellertid inte endast humanitärt motiverat. Att inte sälja
            vapen till dessa länder är också en säkerhetspolitiskt grundad
            hållning. Sambandet mellan respekt för de mänskliga rättigheterna
            och en fredlig utveckling är ett sedan länge erkänt faktum. Omfattande
            och grova kränkningar av mänskliga rättigheter kan utgöra ett
            hot mot stabiliteten såväl inom ett land som i dess omgivning.
          </p>
          <p xml:id="i-Enn2fE6Uam6Gz1Buw7KWrF">
            I riktlinjer för vapenexport anges att respekt för mänskliga
            rättigheter är ett centralt villkor för att vapenexport ska beviljas.
            Det spelar ingen roll om vapen i sig kan komma att användas för
            att kränka mänskliga rättigheter eller inte, det räcker att kränkningarna
            förekommer i landet för att vapenexporten ska stoppas.
          </p>
          <p xml:id="i-TXa1pbKYT4uQS99h5eYdmv">
            Att svensk utrikespolitik ska främja respekten för de mänskliga
            rättigheterna har av riksdag och regering betonats allt mer under
            senare år. Omsorgen om och försvaret av de mänskliga rättigheterna
            är en integrerad och central del av den svenska utrikespolitiken.
            Det är i detta sammanhang märkligt att regeringens fagra tal om
            mänskliga rättigheter, MR, inte får samma betydelse när det gäller
            den svenska vapenindustrins möjligheter att sälja sina produkter
            på den internationella marknaden.
          </p>
          <p xml:id="i-Q5htYBDfCibH4uJDGaHa2E">
            Trots de hårda skrivningarna så ser verkligheten helt annorlunda
            ut än dess restriktiva intentioner. Riksdagens riktlinjer för
            vapenexport åsidosätts systematiskt. Sverige exporterar stora
            mängder krigsmateriel till flera länder där svåra brott mot mänskliga
            rättigheter begås, vilket både legitimerar regeringarna politiskt
            och stärker deras vapenmakt rent konkret. Miljöpartiet kommer
            att föreslå att vapenindustrins möjligheter att få exportkrediter
            stoppas till länder som bryter mot de mänskliga rättigheterna.
          </p>
          <head xml:id="i-Upf7F3WFDQJCm9nZB8oqRp" type="h1">
            Svensk vapenexport bidrar till fattigdom och underutveckling
          </head>
          <p xml:id="i-V8bcNxfJw5b9bSra3wNWc9">
            Svenska vapen säljs till länder med stor fattigdom där vapenköpen
            kan direkt motverka arbetet mot fattigdom. Det är ett grundläggande
            problem att världen väljer att prioritera militära satsningar
            istället för att lösa problemen med fattigdom. För varje krona
            som läggs på bistånd i världen läggs ytterligare 15 kronor på
            militära utgifter.
          </p>
          <p xml:id="i-EokGeHq53tPjsdZyALYBgp">
            När riksdagen beslutade om politiken för global utveckling i
            december 2003 var huvudpunkten att Sveriges politik måste vara
            samstämmig: Det Sverige säger och gör i ett sammanhang måste stämma
            med svenskt agerande i ett annat. Alla politikområden ska sträva
            mot samma mål. Målet är att bidra till en rättvis och hållbar
            global utveckling. Politiken ska präglas av ett rättighetsperspektiv
            och kännetecknas av de fattigas perspektiv på utveckling. Det
            innebär att de fattiga människornas behov, intressen och förutsättningar
            ska vara utgångspunkt i stävandena mot en rättvis och hållbar
            utveckling.
          </p>
          <p xml:id="i-6XcetV5PefdD4HjeStJnY2">
            Om Sverige ska leva upp till detta bör vapenexporten i varje
            enskilt fall föregås av en problematiserande granskning av huruvida
            vapenexporten riskerar att motverka hållbar utveckling. En försiktighetsprincip
            bör anges i samband med vapenexport som innebär att om det finns
            en risk för en målkonflikt så bör fattigdomsbekämpningen få företräde.
          </p>
          <head xml:id="i-GK9ZfmeV3NHmHH89F3ePrb" type="h1">
            Militära satsningar motverkar fattigdom och utveckling
          </head>
          <p xml:id="i-LTQXfPepxmTDWZcUXfZU9P">
            FN:s utvecklingsorgan UNDP lyfter i sin rapport för 2006 fram
            problemet att militära investeringar av fattiga länder hämmar
            livsviktiga satsningar på rent vatten och sanitet. Pakistan omnämns
            särskilt då landet lägger 47 gånger mer på militären än vatten
            och sanitet, samtidigt som 118 000 människor årligen dör av diarré
            i landet. Under 2006 gav Sverige klartecken till en av de största
            krigsmaterielaffärer någonsin, export av det militära radarövervakningssystemet
            Eireye till Pakistan.
          </p>
          <p xml:id="i-7StV1L7wfcJU4qLTLmPkXF">
            En komplikation av att sälja vapensystem till länder som exempelvis
            Pakistan innebär risken att det nya demokratiska ledarskapet inte
            känner lika starkt för ingångna avtal som den förra militärdiktaturen.
            Skulle betalningen utebli så kan det resultera i att miljardnotan
            istället betalas av svenska skattebetalare, via biståndsbudgeten
            då försäljningen garanteras av svenska exportkrediter.
          </p>
          <head xml:id="i-3x2SSurNiQ4hEVhFcniUfC" type="h1">
            Svensk vapenexport stärker diktaturer
          </head>
          <p xml:id="i-2iK9eHFprMNukMSfHwszJP">
            Trots att demokrati är ett utmärkande drag i svensk utrikespolitik
            säljer Sverige vapen till en rad diktaturer. Genom bland annat
            bistånd och politiska insatser har Sverige på olika sätt sökt
            understödja demokratiska krafter och en demokratisk utveckling
            i olika delar av världen. Demokrati är en hörnsten i Sveriges
            politik för global utveckling.
          </p>
          <p xml:id="i-92Khn7RGJEraeMkBEh65A4">
            Politiken ska präglas av ett rättighetsperspektiv. I rättighetsperspektivet
            ingår demokrati och mänskliga rättigheter. De förstärker varandra
            och är varandras förutsättningar.
          </p>
          <p xml:id="i-AT5kDD28Mjz7YmGYJCgtwL">
            Trots denna skrivning så har svensk praxis möjliggjort att vapenexport
            tillåtits till flera icke-demokratiska länder.
          </p>
          <head xml:id="i-47HMAaoAdZpaSKR1kgmfme" type="h1">
            Militära avtal med Saudiarabien
          </head>
          <p xml:id="i-3fRYoiimb1uEeAc1jt19E1">
            Saudiarabien är en av världens mest brutala diktaturer och Utrikesdepartementet
            riktar i sin egen rapport stark kritik mot bristen på respekt
            för mänskiga rättigheter. Det är inte tillåtet att offentligt
            kritisera islam eller kungafamiljen. Politiska partier är förbjudna
            och demonstrationer är olagliga. I enlighet med sharia utdöms
            kroppslig bestraffning i form av piskning och amputering. Dödsstraff
            tillämpas. År 2005 undertecknade Sverige ett långtgående militärt
            samarbetsavtal med Saudiarabien, ett avtal som fortfarande gäller.
          </p>
          <head xml:id="i-KVbgHWdk95qmEkcNQVnkZB" type="h1">
            Reglerad lagstiftning om export av krigsmateriel
          </head>
          <p xml:id="i-L3caRJtgGLi5Wv8Rri73Wj">
            Export av krigsmateriel från Sverige är sedan lång tid reglerad
            i särskild lagstiftning. Att försäljning av vapen och annat krigsmateriel
            säljs trots att det är förbjudet enligt regelverket beror på att
            dispens ges för sådan export. Dispenser ska rimligtvis vara undantag,
            mer än regel.
          </p>
          <p xml:id="i-UWp4sa8wqBerPK7xk2Jq5t">
            Regelverket vad gäller krigsmateriel för strid (KS) säger att
            detta inte ska säljas till:
          </p>
          <list xml:id="i-9eFrDk4TxZ9KEFG87WTUsS" style="ul">
            <item xml:id="i-HWSKcB4aPxjS1XiNo31mhV">
              stat som befinner sig i väpnad konflikt med annan stat oavsett
              om krigsförklaring har avgetts eller ej
            </item>
            <item xml:id="i-T2hZJGFPuXb7dBxDnFJNEP">
              stat som är invecklad i internationell konflikt som kan befaras
              leda till väpnad konflikt
            </item>
            <item xml:id="i-4FJTLfYb5MZF6MXUcDUFRd">
              stat som har inre väpnade konflikter
            </item>
            <item xml:id="i-FoxUiAZxe8bkQNA5z651kQ">
              stat där det förekommer omfattande och grova kränkningar av mänskliga
              rättigheter.
            </item>
          </list>
          <p xml:id="i-UkDXi6aoPJ2t49FoRsnA4f">
            Tillstånd för utförsel av övrig krigsmateriel (ÖK) bör enligt
            riktlinjerna däremot kunna ges om:
          </p>
          <list xml:id="i-Y9KMu78ffaMQbsNRqmnB9f" style="ul">
            <item xml:id="i-NeXmSyVGJL6tqSrpGuaMM2">
              mottagarlandet inte befinner sig i väpnad konflikt med annan
              stat
            </item>
            <item xml:id="i-9Fhddr8LuhxMoyK3WCokrw">
              mottagarlandet inte har inre väpnade oroligheter
            </item>
            <item xml:id="i-S79vwpWzwgsURy9GWu8asv">
              det inte i mottagarlandet förekommer omfattande och grova kränkningar
              av de mänskliga rättigheterna.
            </item>
          </list>
          <p xml:id="i-68Jtoi7Fip47D7sCWXHbnM">
            Den nuvarande uppdelningen, krigsmateriel för strid (KS) och
            övrig krigsmateriel (ÖK) med delvis olika villkor beroende på
            vilken typ av krigsmateriel det handlar om, är icke lämplig. I
            verklig användning har all krigsmateriel stora effekter för att
            åstadkomma mänskligt lidande och död. Regelverket bör därför vara
            likartat oavsett om det är krigsmateriel för strid eller övrig
            krigsmateriel och att det är det något strängare regelverket för
            (KS) som konsekvent ska gälla. Detta bör riksdagen som sin mening
            ge regeringen till känna.
          </p>
          <p xml:id="i-VcfDLANSNnk4ckuCLKgaHC">
            Trots dessa regler förekommer i princip varje år export av krigsmateriel
            till stater som enligt ovanstående regler med bred marginal borde
            diskvalificera dessa som köpare/mottagare av krigsmateriel.
          </p>
          <p xml:id="i-4todznPWhFWWJx7jgE1FEK">
            Sverige har bl.a. skickat vapen till länder som befinner sig
            i krig, länder som bryter mot de mänskliga rättigheterna eller
            till diktatoriska länder: Totalt exporterade Sverige år 2006 krigsmateriel
            till 57 länder.
          </p>
          <head xml:id="i-XB8fGkDzE1Jx98ixmcgKrE" type="h1">
            Riksdagen har godkänt följande lydelse för försäljning av krigsmateriel
          </head>
          <p xml:id="i-Av4dH1aNftP6snDh6SNae7">
            I regeringens skivelse anges att krigsmateriel får endast exporteras
            om det finns säkerhets- eller försvarspolitiska skäl för det och
            att det inte strider mot Sveriges utrikespolitik. Detta anges
            också i lagen om krigsmateriels (1992:1300) första paragraf.
          </p>
          <p xml:id="i-CgbM527qn7ernvmM5e5Bif">
            Sverige är idag världens åttonde största vapenexportör. Räknat
            per capita är Sverige världsledande. Att Sverige är en av de största
            aktörerna på den internationella vapenmarknaden får konsekvenser
            för svensk utrikespolitik. Det är därför märkligt att regeringen
            inte valde att adressera denna fråga i utrikesdebatten som hölls
            den 14 februari i år. Det är märkligt eftersom utrikesministern
            uttryckte sig följande om svensk utrikespolitik: Vikten av att
            främja demokrati, mänskliga rättigheter och hållbar utveckling
            genomsyrar den svenska utrikespolitiken.
          </p>
          <head xml:id="i-Q931mw3ehJuvBWTiZgSW4d" type="h1">
            Sverige bör lämna Eda
          </head>
          <p xml:id="i-9CYczXgHM7Tt5jdHYgLaP7">
            Produktion och utveckling av krigsmateriel är en mycket viktig
            del av EU:s säkerhetspolitik. Det gäller att exportera och sälja
            så mycket vapen som möjligt i världen. Starka krafter styr utvecklingen
            mot en gemensam politik och upphandlings­process för försvarsmateriel
            inom EU. År 2004 bildades Europeiska försvarsbyrån (Eda). Byråns
            syfte är att utveckla försvarskapaciteten, stärka samarbete om
            krigsmateriel, stärka försvarsindustrin i Europa samt främja militär
            forskning och utveckling. Risken finns att Eda leder till en harmonisering
            av den relativt restriktiva svenska lagstiftningen för vapenexport
            till en mer liberal lagstiftning på EU-nivå. Detta vore en olycklig
            utveckling.
          </p>
          <head xml:id="i-AswdG9dFMShvYJytQg6TnE" type="h1">
            Försäljning av vapen till länder som deltar i kriget i Irak
          </head>
          <p xml:id="i-7BR4bA7nPJDTHNWC5VfrnP">
            Kriget i Irak stred mot folkrätten och invasionen hade aldrig
            något FN-stöd. Den förra, socialdemokratiska, regeringen lyckades
            till slut ställa sig på FN:s linje om att kriget bröt mot folkrätten.
          </p>
          <p xml:id="i-FwqSQL6Tb1ZZvHWxNEbCzi">
            Eftersom den dåvarande regeringen ansåg att invasionen av Irak
            stred mot folkrätten, något som den nuvarande regeringen inte
            har motsatt sig, måste slutsatsen bli att försäljning av krigsmateriel
            till de länder som deltar i kriget i Irak bryter mot riksdagens
            regelverk för försäljning av krigsmateriel och mot svensk utrikespolitik.
          </p>
          <p xml:id="i-VPHogtUzFK794RdgrFBJj5">
            Därför är det obegripligt att både den förra socialdemokratiska
            regeringen och den nuvarande borgerliga regeringen inte reagerar
            mot att försäljningen av krigsmateriel kan fortgå år ut och år
            in till länder som bryter mot de mänskliga rättigheterna och länder
            som befinner sig i krig.
          </p>
          <head xml:id="i-899kJwiFJocgbFVE9M6RTv" type="h1">
            Sveriges kriterier för försäljning av krigsmateriel
          </head>
          <list xml:id="i-SEbjecXaCwYSwS8gHR4gSj" style="ol">
            <item xml:id="i-GpwLnPZKXap6T7w6jiusB3">
              En tydlig konsekvensanalys ska redovisas för det land eller de
              länder som krigsmateriel ska säljas till.
            </item>
            <item xml:id="i-CUsXE5d8Zu5UgAJhxCvCrt">
              En tydlig analys ska göras av hur de mänskliga rättigheterna,
              MR, efterlevs i landet innan försäljning av krigsmateriel kan
              godkännas till landet.
            </item>
            <item xml:id="i-S4zDjzanwuCYEXaGPPsqWc">
              En tydlig analys ska göras av hur fattigdomsbekämpningen utvecklas
              i landet innan försäljning av krigsmateriel kan godkännas till
              landet.
            </item>
            <item xml:id="i-FqnSx26oDrv8ySWEgAYaCQ">
              Staten ska inte med skattemedel främja vapenexporten genom exportkrediter
              eller annat ekonomiskt stöd.
            </item>
          </list>
          <head xml:id="i-RB8UKmjbymW4VZzC5pqFVt" type="h1">
            Avslutning
          </head>
          <p xml:id="i-NEs9E6Pbbw6HLeBuyQ6R5J">
            Sverige står idag inför ett viktigt vägval. Trots att Sverige
            har en mycket restriktiv vapenexportpolitik, så har den förändrats
            i grunden. Svensk vapenexport har blivit mer och mer exportorienterad.
            Valet står mellan att antingen ge efter för företagens påtryckningar
            och deras kommersiella argument och luckra upp exportreglerna
            (det som utredningen kring RUT har föreslagit) eller så väljer
            vi att stå upp för en sammanhållen utrikespolitik och ändrar exportkontrollpolitiken
            och dess tillämpning så att den överensstämmer med de utrikespolitiska
            målen om nedrustning, mänskliga rättigheter, demokrati och global
            utveckling.
          </p>
          <p xml:id="i-GzFrkGtYjGe61T3wdTcfmq">
            Valet borde vara lätt men det krävs politiskt mod för att genomföra
            det rätta.
          </p>
        </div>
        <div xml:id="i-L7cBrPSGggfLpB1SYMDf43" type="motSignatures">
          <list xml:id="i-XMGaoW5xXZsDR2dacED4Pu">
            <item xml:id="i-AwQMpF3AYwmt39qHEhf4yC" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-9ufJPKWrbPAgPQYVEqB1c2" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-KbQ4p5CifVXvyt5jNuFy4p" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-WpEso3xeTxDwgZtt4yuJmE" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-71GxmD9JBbacELpm6dmfCm" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-5bwbQ47iw3M3eye9DjGMCe" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-2cJ5iQgy97X3ibdBLuCPh4" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-TivTr1rVBsc5EJMR7weK1u" who="i-9x2nw6aosA3pyEJfJTc1eD">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
