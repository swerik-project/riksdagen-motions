<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01189">
  <teiHeader>
    <fileDesc>
      <titleStmt>
        <title>om ersättning från den allmänna försäkringen för psykoterapeutisk</title>
        <author>av fröken Andersson och fru Olsson i Hölö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ersättning från den allmänna försäkringen för psykoterapeutisk</title>
          <idno type="rdwebb">FY021189</idno>
          <rs type="number">1189</rs>
          <ref type="dokument_url_text">http://data.riksdagen.se/dokument/FY021189/text</ref>
          <ref type="dokument_url_html">http://data.riksdagen.se/dokument/FY021189</ref>
          <ref type="dokumentstatus_url_xml">http://data.riksdagen.se/dokumentstatus/FY021189</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PN5gYQeSAZo1pWr38sXgGs" type="signed"/>
        <correspContext corresp="i-PN5gYQeSAZo1pWr38sXgGs">
          <note type="signatory" corresp="i-8DX2HEsXGBiY7R9ZYRTmeN"/>
          <note type="signatory" corresp="i-4UgQ2nJDsz9iU1xxKcTpmu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1189/mot_1975__1189-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 1189-1195
          </p>
          <p>
            Nr 1189
          </p>
          <p>
            av fröken Andersson och fru Olsson i Hölö om ersättning från
            den allmänna försäkringen för psykoterapeutisk behandling.
          </p>
          <p>
            Människor ur alla sociala grupperingar upplever ibland tillvaron
            så pro- blemfylld att de söker psykoterapeutisk hjälp. Det kan
            gälla alkoholism, fobier av olika slag, stamning, ångest inför
            sina arbetsuppgifter, sexuella störningar, samlevnadsproblem m.
            m. Exemplen kan mångfaldigas. De är alla ganska vanliga problem
            som de flesta människor någon gång i sitt liv kommer i beröring
            med. Tendensen är att de här problemen ökar starkt. Detta ställer
            stora krav på hälso- och sjukvården. Riksdagen har vid flera tillfällen
            betonat vikten av att den psykiska häl- sovården byggs ut och
            förbättras. Trenden inom den psykiska hälsovården går alltmer
            från sluten till öppen vård. I samband med detta har man alltmer
            gått över till en psykodynamisk syn på de psykiska problemen.
            Detta har fört med sig att psykoterapin fått en allt centralare
            roll inom den psykiska hälsovården. Man har också betonat vikten
            av att psykisk hälsovård jämställs med fysisk för att människor
            med psykiska problem skall ha samma möj- ligheter till vård som
            somatiskt sjuka. Enligt lagen om allmän försäkring ersätts vissa
            utgifter för vård och be- handling av försäkringskassan. Lagen
            om allmän försäkring medger ersätt- ning under förutsättning att
            vården eller behandlingen varit erforderlig på grund av sjukdom
            och föreskrivits av läkare. Ersättning kan på dessa grunder utgå
            för konvalescentvård, sjukgymnastik osv. När det gäller psykoterapi
            ersätts patienten endast om terapin meddelats av läkare. Psykoterapeutisk
            behandling ges oftast av läkare eller psykolog. Den 1 januari
            trädde privatläkarreformen i kraft. Den innebär att besök hos
            privatpraktiserande läkare kostar patienten 20 kr. Den resterande
            kost- naden står försäkringskassan för. Denna reform gäller också
            psykoterapeutisk behandling. Det är natur- ligtvis bra, inte minst
            för den patient som får terapeutisk behandling hos läkare. För
            den som går i terapi hos en psykolog är läget emellertid oförändrat,
            och orättvisan framstår nu som ännu större. För den som går i
            terapeutisk behandling hos läkare utgår också rese- ersättning,
            medan den som går i terapi hos psykolog får svara för rese- kostnaderna
            själv. För den som bor i glesbygd kan denna resekostnad till-
            sammans med kostnaden för terapin bli en oöverstiglig utgift.
            Man bör också notera att de flesta privatpraktiserande terapeuterna
            finns i storstäder och på universitetsorter.
          </p>
          <p>
            1 Riksdagen 1975. 3 saml. Nr 1189-1195
          </p>
          <p>
            Mot. 1975 1189-1195
          </p>
          <pb facs="riksdagen-motions-pdf/data/1975/mot_1975__1189/mot_1975__1189-002.pdf"/>
          <p>
            Mot. 1975:1189 2
          </p>
          <p>
            Tillgången på psykoterapeutiskt utbildade läkare är också starkt
            begränsad. Detta för med sig att denna inte på långt när kan svara
            mot den efterfrågan på terapeutisk behandling som finns för närvarande.
            Den behandling som ges av läkare och psykologer är exakt lika
            kva- lificerad. Terapeut blir man inte på sin grundutbildning
            utan genom många års vidareutbildning, i vilken även egen terapi
            ingår som ett utbildnings- moment. Det paradoxala är att psykologernas
            femåriga grundutbildning, som nu- mera också innehåller väsentliga
            moment av psykoterapeutisk utbildning, måste anses vara den bästa
            som grund för fortsatta studier till psykoterapeut. Utbildningen
            ger också den grund som är erforderlig för att bedriva viss kristerapi
            och stödjande terapi. För att bedriva insiktsterapi och psykoanalys
            krävs dock en flerårig vidareutbildning. Ändå behandlas psykologerna
            sämst när det gäller förutsättningarna för att bedriva sin verksamhet,
            vilket i sin tur går ut över deras patienter. Det måste upplevas
            djupt orättvist att denna psykiska vård skall vara beroende av
            var man bor eller i vilka ekonomiska omständigheter man lever.
            Det förhåller sig inte så att psykiska besvär av den art som är
            lämplig för behandling med psykoterapi skulle vara koncentrerad
            till en viss grupp i samhället, den välsituerade gruppen i storstäderna.
            Snarare finns det belägg för att förhållandet är det omvända.
            Det är de sämst ekonomiskt ställda som också har psykiska problem
            i störst utsträckning. På inga andra områden av hälso- och sjukvården
            har man motsvarande diskriminering av dem som saknar ekonomiska
            resurser. Riksdagen har tidigare avslagit motioner som begärt
            att ersättning skall utgå via försäkringskassan för psykoterapi
            meddelad av kompetent psykolog. Argumenten har huvudsakligen varit
            svårigheten att fastställa kompetens för psykoterapeuten och svårigheten
            för samhället att kontrollera verksam- heten. Universitetskanslersämbetet
            fick 1970 i uppdrag att utreda bl. a. utbild- ningen i psykoterapi.
            Enligt uppgift från UKÄ:s terapiutredningskommitté kommer man
            därifrån att rekommendera övergångsbestämmelser som in- nebär
            att alla som genomgått specialutbildning i psykoterapi oberoende
            av yrkeskategori skall få ersättning genom försäkringskassan.
            Övergångsbe- stämmelserna kommer sedan att ersättas av fasta regler
            när den statliga terapiutbildningen kommit i gång i full utsträckning.
            Terapiutredningen kommer att lägga fram sitt förslag tidigast
            om ett år. Vi finner det angeläget att frågan redan dessförinnan
            blir löst på ett sätt som kan minska den efter privatläkarreformen
            ökade orättvisa som patienter hos terapeuter utan läkarkompetens
            upplever. Vi anser att behandlingen hos psykoterapeut — efter
            remiss av läkare — bör berättiga till ersättning genom den allmänna
            försäkringen. Frågan om vilka psykologer som kan betraktas som
            kompetenta för utö- vandet av psykoterapi borde inte vara ett
            hinder för att lösa frågan.
          </p>
          <pb facs="riksdagen-motions-pdf/data/1975/mot_1975__1189/mot_1975__1189-003.pdf"/>
          <p>
            Mot. 1975:1189 3
          </p>
          <p>
            Sedan psykologutbildningen lades om 1971 finns nu en fastställd
            psy- kologutbildning med examen på två nivåer. Tidigare fanns
            inte behörighet fastställd av samhället, men en stor grupp psykologer
            har på eget initiativ och på egen bekostnad genomgått en kvalificerad
            psykoterapiutbildning vid befintliga utbildningsinstitutioner.
            Sveriges psykologförbund har enligt vissa regler utfärdat en behörighet
            för sina medlemmar. Denna av Psykologförbundet givna behörighet
            har allmänt accepterats på arbetsmarknaden. Verksamma psykologer
            med denna behörighet borde kunna accepteras som kompetenta också
            i försäkrings- sammanhang. De behörighetskrav som förbundet uppställt
            är fil. lic.-examen samt minst ett års erfarenhet — för arbete
            med terapi längre erfarenhet. Självfallet måste samhället ställa
            krav på kompetens för ersättning genom den allmänna försäkringen.
            Emellertid torde det nu finnas grunder för att fastställa sådan
            kompetens. Med hänvisning till vad som anförts hemställs att riksdagen
            hos regeringen begär förslag som innebär att psy- koterapeutisk
            behandling utförd av för uppgiften utbildade psy- kologer med
            behörighet — efter remiss från läkare — blir er- sättningsberättigad
            via den allmänna försäkringen.
          </p>
          <p>
            Stockholm den 27 januari 1975
          </p>
          <p>
            KARIN ANDERSSON (c) ELVY OLSSON (c) i Hölö
          </p>
        </div>
      </div>
    </body>
  </text>
</TEI>
