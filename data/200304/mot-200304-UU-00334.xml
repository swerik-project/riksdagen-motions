<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00334">
  <teiHeader>
    <fileDesc>
      <titleStmt>
        <title>Våldtäkt och sexuella övergrepp i väpnade konflikter</title>
        <author corresp="i-DDTGf6wkyXKiMd3kYJ4KQv">av Anne Ludvigsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våldtäkt och sexuella övergrepp i väpnade konflikter</title>
          <idno type="rdwebb">GR02U334</idno>
          <rs type="number">U334</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U334/text</ref>
          <ref type="dokument_url_html">http://data.riksdagen.se/dokument/GR02U334</ref>
          <ref type="dokumentstatus_url_xml">http://data.riksdagen.se/dokumentstatus/GR02U334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XvdGNU5wNmbTiaurFoUuPb</idno>
            <name>Eva Arvidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2rqUZ4HQP18W1G7C2RDcbb" type="signed"/>
        <correspContext corresp="i-2rqUZ4HQP18W1G7C2RDcbb">
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-XvdGNU5wNmbTiaurFoUuPb"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-6gEtTPavyMJxxUX6JZn9LW"/>
        </correspContext>
        <correspAction xml:id="i-FPQz6xRJtuvyqmRWvPzRVL" type="referral">
          <date when="2003-10-15"/>
        </correspAction>
        <correspAction xml:id="i-UGyR1Au3d9Ymwyj1fvSCoL" type="dismissal">
          <date when="2003-10-15"/>
        </correspAction>
        <correspAction xml:id="i-R5mwwhCofDdAWZHSCv4mfv" type="submission">
          <date when="2003-10-07"/>
        </correspAction>
        <correspAction xml:id="i-7KJfARxaWs2yV56uKx5RVW" type="assigned"/>
        <correspContext corresp="i-7KJfARxaWs2yV56uKx5RVW">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0334/mot_200304_U_0334-0001.pdf"/>
      <div xml:id="i-U112GrBSR9n1PG3SmmdhD9" type="motHeader">
        <div xml:id="i-Dt1Uv6t64mAe7PZ6MyMVH8" type="motTitle"/>
        <div xml:id="i-8UDgmTR7vasmmE7q7EuR6o" type="motSubmissionInfo"/>
      </div>
      <div xml:id="i-N51swat3DJXdAGca36Juef" type="motBody">
        <div xml:id="i-EHGrGghYNdhXXtYysFpctC">
          <p xml:id="i-DzrgW8a1EHfLemtd7YvxUQ">
            2003/04 mnr: U334 pnr: s3139
          </p>
          <p xml:id="i-FwDJfht3UtTfSJdcnkBWJc">
            Motion till riksdagen 2003/04:U334
          </p>
          <p xml:id="i-FAuUTvxJxYXQkmZiG4MGnT">
            av Anne Ludvigsson m.fl. (s)
          </p>
          <p xml:id="i-8G2ywcRoZE76RsYXDgMWJC">
            Våldtäkt och sexuella övergrepp i väpnade konflikter
          </p>
          <p xml:id="i-9Z8oPKWwqCTPWjKigT2DGd">
            Förslag till riksdagsbeslut
          </p>
          <p xml:id="i-LB2uikiR23aMQZRmnZruaJ">
            Riksdagen tillkännager för regeringen som sin mening vad i motionen
            anförs om våldtäkt och sexuella övergrepp i väpnade konflikter.
          </p>
          <p xml:id="i-Q8s4jqHNG6B9prH6zHd8kA">
            Motivering
          </p>
          <p xml:id="i-FasxMdZM3vVa5yqx2qb16N">
            ”På vägen upp till lägret våldtogs jag flera gånger av olika
            män, men när vi kom fram till lägret gavs jag åt en man. Jag var
            hans sexslav.” Kriget är inte över med den sista kulan. För de
            många kvinnor som våldtas i kriget fortsätter helvetet, för många
            hela livet ut. Gruppvåldtäkter och sexuell tortyr används allt
            oftare systematiskt som vapen i kris- och krigsdrabbade områden.
            Det är ett effektivt sätt att förnedra ett helt samhälle. Inte
            bara den drabbade kvinnan utan också hela hennes omgivning blir
            offer för de ofta bestialiska övergreppen. Runtom i världen blir
            våldtäkt ett alltmer framträdande vapen. Flyktingar som lämnat
            sina hem i första hand av rädsla för våldtäkt och sexuella övergrepp
            ökar. För de kvinnor som överlever handlar det inte bara om kroppsliga
            skador, det handlar om själsliga skador och hur vi skall kunna
            återbörda kvinnornas stolthet, hur de skall kunna återintegreras
            i samhället. I samhällen där den sociala ordningen bygger på mannen
            som överordnad kvinnan blir angreppen även ett angrepp på mannen
            och på hans kultur och på hans förmåga att försvara sitt hem och
            sin familj på det sätt som förväntas av honom. Frågan är känslig
            på så många sätt; de förnedrade offren är oerhört sårbara och
            vill helst av allt glömma, samtidigt som man behöver en upprättelse.
            Världssamfundet behöver få ut vetskapen om vad som sker och med
            kraft agera mot dessa krigsförbrytelser. Rättssystemet har svårigheter
            att hantera dessa frågor, och beviskedjan är i många fall svår.
          </p>
          <p xml:id="i-F4HRok1TQ2zZVF5QXiL1Uh">
            Det försvåras också av att samhället i stort, och där måste tyvärr
            också Sverige inkluderas, skuld- och skambelägger kvinnan, offret.
            Det är som om
          </p>
          <pb facs="riksdagen-motions-pdf/data/200304/mot_200304_U_0334/mot_200304_U_0334-0002.pdf"/>
          <p xml:id="i-VMKMehBcqrwYBjSqGK6JmZ">
            2003/04:U334
          </p>
          <p xml:id="i-15vZadqEHEK7C8jYroAzEn">
            det i alla fall på något vis är hennes eget fel. Skammen är i
            alla fall hennes. Låt oss slå fast: att bli våldtagen är inte
            skamligt för offret, bara för förövaren! Våldtäkter i krig har
            först nu kommit att betraktas som ett brott mot mänskligheten
            och är sedan 2002 uppförda som krigsbrott enligt Romstadgan för
            den internationella domstolen i Haag. Nu döms för första gången
            krigsförbrytare för systematisk våldtäkt i krig. Brotten begås
            i främst i de inomstatliga konflikterna med avsikt att etniskt
            rensa folkgrupper, så har skett i forna Jugoslavien och i många
            av konflikterna i Afrika. Första gången massvåldtäkter uppmärksammades
            som vapen var i Bangladesh 1971. År 2000 antog FN:s säkerhetsråd
            resolution 1325. Resolutionen gav generalsekreteraren Kofi Annan
            möjlighet att göra en studie om kvinnor, fred och säkerhet. Rapporten
            som presenterades under hösten 2002 understryker att kvinnor och
            flickor betalar ett särskilt högt pris för väpnade konflikter
            och att kvinnor skall sättas i centrum för FN:s fredsbevarande
            aktiviteter. Rapporten sätter fokus på nödvändigheten av att kvinnor
            finns med i det fredsskapande arbetet, d v ss beslutsprocessen,
            fredsförhandlingar, nödhjälpsarbete, upprättande av flyktingläger
            m.m. Kvinnor stöder kvinnor, och det görs bl.a. med närvaro i
            områdena. Krigets konsekvenser drabbar framför allt civilbefolkningen.
            De flesta flyktingar, närmare bestämt 70 96, är kvinnor och barn.
            Systematiska våldtäkter är i dag en krigföringsmetod. Satt i system
            utnyttjar man kvinnors särskilda utsatthet under kriget, för att
            etniskt rensa områden och förnedra individen. Den har en långtgående
            verkan på samhället och dess återuppbyggnad. Hur läker man såren
            i ett samhälle där flickor och kvinnor kränkts i sitt människovärde
            och är både fysiskt och psykiskt märkta för livet av sina upplevelser?
            Hur påverkar det samhällen där pojkar växer upp med minnen av
            när de tvingats se på när våldtäkterna utförts på deras syskon
            och mamma? Inte sällan förskjuts de våldtagna kvinnorna av sina
            familjer, särskilt om de blivit gravida av sina förgripare. För
            att något beskriva hur våldföringen fungerar ges här några exempel.
            Under kriget på Balkan inrättades särskilda våldtäktsläger på
            olika ställen i Bosnien, där kvinnorna under dagarna lagade mat,
            städade etc. för att under nätterna våldtas och t.o.m. mördas.
            I förhör med kvinnorna har senare kunnat beläggas att massvåldtäkter
            användes som vapen och var beordrade. I Kongo går milisen från
            hus till hus och våldtar alla kvinnor, en del förs bort för att
            fortsatt våldtas. Från kriget i Bosnien rapporterades om 50 000
            våldtäkter. FN:s siffra från Rwanda är upp till 250 000 våldtäkter.
            Det är alldeles för lätt för oss i vår kultur att stanna vid att
            se våldtäkter mer som isolerade brott mot enskilda personer än
            att inse och förstå vidden av systematiserade våldtäkter för kris-
            och krigsdrabbade områden. Det är ett ohyggligt, effektivt vapen
            som söndertrasar hela samhällen och påverkar nationers återuppbyggnad.
            Våldtäkterna är en våldföring på hela samhällen och kulturer.
            Alltjämt finns svårigheter kring attityderna mot dessa brott.
            Kvinnorna som utsätts har svårt att framträda. De har traumatiska
            upplevelser, många kan vara förskjutna från sina hem, de har ingen
            ekonomisk eller social
          </p>
          <pb facs="riksdagen-motions-pdf/data/200304/mot_200304_U_0334/mot_200304_U_0334-0003.pdf"/>
          <p xml:id="i-5WypTmewQfutkojpmTnHAG">
            möjlighet att starta ett nytt liv, de är märkta för livet. För
            kvinnor som lever i patriarkaliska kulturer kan ett vittnesmål
            vara detsamma som att sätta sig på de anklagades bänk. Detta innebär
            också svårigheter att få fram vittnesmål. Så länge som vittnesmålen
            saknas kommer vi inte kunna döma för dessa brott och effektivt
            bekämpa våldtäkter som metod i krigföringen och skydda utsatta
            kvinnor i krig. I ett krigshärjat samhälle är förutsättningarna
            att kunna hantera de hälsomässiga konsekvenserna mycket begränsade.
            Sverige och svenska medborgare stöder på många olika sätt fredsprocesserna
            i olika konfliktområden, men programmen har inriktningen barn
            och utbildning, föda och sjukvård och det saknas ett större grepp
            om de nödvändiga programmen för att stödja kvinnorna i återupprättandet
            av deras liv. Det har också stor påverkan på återuppbyggnaden
            av nationen. I Kvinna till Kvinnas rapport ”War is not over with
            last bullet” redovisas att 96 26 av kvinnorna känner att de är
            utelämnade av sina regeringar och inte får någon hjälp att hantera
            sina problem efter kriget.
          </p>
          <p xml:id="i-4BaeZxFF7FpjGorzPPFcH9">
            Gendersperpektivet i FN
          </p>
          <p xml:id="i-7VnBoMfipgQbZfG71QFAy9">
            FN:s säkerhetsråd antog år 2000 resolution 1325, i vilken slås
            fast att genderperspektivet skall beaktas i all fredsfrämjande
            verksamhet. Bland annat diskuteras möjligheten att integrera ett
            genderperspektiv i mandaten för de fredsbevarande operationerna,
            tillsätta en genderrådgivare inom DPKO och att etablera genderkontor
            i fältmissionerna. Ansträngningar görs nu för att engagera kvinnor
            i den fredsfrämjande och samhällsbyggande verksamheten på alla
            nivåer. En grundförutsättning för att lyckas med återuppbyggnaden
            av det civila samhället är att även kvinnor är delaktiga i processen.
            I Europaparlamentets betänkande om kvinnors deltagande i fredlig
            lösning av konflikter (2000/2025(INI)) är utgångspunkten att alla
            analyser och politiska åtgärder rörande konflikter hittills har
            varit ”könsrollsblinda”. Politiker, beslutsfattare och experter
            har antagit att könsrollsfrågor inte varit relevanta för detta
            politikområde. Kvinnor förekommer sällan i officiella initiativ
            som syftar till att lösa konflikter, och deltar i allmänhet inte
            vid beslut om prioriteringar i fredsprocesser. I parlamentets
            betänkande föreslås därför bl.a. att en genusanalys bör utgöra
            ett automatiskt inslag i planeringen och genomförandet av externa
            interventioner i konfliktsituationer och i återuppbyggnaden efter
            konflikter. Detta skulle säkerställa att kvinnor, som ofta har
            en central roll i återuppbyggnaden av sina samhällen, inte marginaliseras
            ytterligare vid interventioner.
          </p>
          <p xml:id="i-CztoZCLAxpD1HbKMeTfUgC">
            Fler kvinnor i internationell tjänst
          </p>
          <p xml:id="i-4TiNkkcaA9vz1Tkg4HRQsf">
            De positiva effekterna av kvinnors ledarskap och kvinnors deltagande
            i fredsbevarande styrkor manar enligt betänkandet till ökad nominering
            och rekrytering av kvinnor till internationella diplomatiska befattningar
            inom
          </p>
          <p xml:id="i-MJN6aezghdq4MPbPJW8FbA">
            2003/04:U334
          </p>
          <pb facs="riksdagen-motions-pdf/data/200304/mot_200304_U_0334/mot_200304_U_0334-0004.pdf"/>
          <p xml:id="i-3wzBNCuebqBXqYCFV4vGFS">
            2003/04:U334
          </p>
          <p xml:id="i-BWLwUnXjcSKiqALvDHuzbC">
            området fred och säkerhet. Kvinnor i den fredsbevarande styrkan
            kan utgöra en förebild för kvinnor i konfliktområden och inspirera
            till deltagande i återuppbyggnad, i synnerhet demokratiuppbyggnad
            och ekonomisk utveckling. Närvaron av kvinnor i den fredsbevarande
            styrkan i Sydafrika lyfts fram som ett exempel och som avgörande
            orsak till kvinnors ökade politiska deltagande.
          </p>
          <p xml:id="i-MiRdQGAuR7WXaTsGhrQsnE">
            Sveriges agerande
          </p>
          <p xml:id="i-GuL4JXQtpHCVDBtie83vuD">
            Världens kvinnor och män måste gemensamt ta avstånd ifrån de
            avskyvärda krigsförbrytelser som riktas mot civila kvinnor och
            flickor i krig runt om i världen. Resolution 1325 får inte bli
            enbart en läpparnas bekännelse. Därför måste vi verka för ett
            antal konkreta åtgärder: e Vi måste öka de svenska insatserna
            för att sätta press på att regeringar lever upp till det skydd
            för kvinnor och barn i krig som FN:s resolution 1325 ställer krav
            på, samt att länder i enlighet med resolutionen ger kvinnorna
            en större plats i återuppbyggnadsarbetet efter ett krig. e Den
            uppföljande rapport som bl.a. Elisabeth Rehn lade fram till FN:s
            säkerhetsråd hösten 2002, där man kräver inrättandet av en ny
            internationell kommission mot våld mot kvinnor, måste få vårt
            stöd. e Då våldtagna kvinnor ofta blir utfrusna från samhället
            bör de kunna få status som flyktingar precis som människor som
            förföljs för sin tro,
          </p>
          <p xml:id="i-Fc1Pi3UugfrLxhGo3trVsk">
            politiska åsikt eller sexuella läggning. « Om det kan bevisas
            att våldtäkter begåtts systematiskt som en del av krigföringen
            bör våldtagna kvinnor också kunna få skadestånd från den krigförande
            staten. + Sverige bör i alla internationella insatser erbjuda
            stöd och rehabilitering åt våldtagna kvinnor. + Sverige bör också
            arbeta för att fler kvinnor ska finnas med i de internationella
            insatsstyrkor vi skickar. « Utbildningen av dem som ska iväg bör
            också förbättras ytterligare när det gäller respekten för kvinnor
            och förståelsen för vad kvinnor och barn kan råka ut för. Att
            köpa sexuella tjänster är förbjudet i svensk lag. Det måste vara
            en viktig uppgift att se till att de svenska soldater som deltar
            i internationell tjänst får en gedigen information även inom detta
            område.
          </p>
          <p xml:id="i-TJWVKwMxb8xC1MoHRqN5i5" type="date">
            Stockholm den 6 oktober 2003
          </p>
          <div xml:id="i-GhzGWAVYU7x1LafNJN6HzR" type="signatureBlock">
            <list xml:id="i-2utEcpriUztqHvz58eiJp2">
              <item xml:id="i-pCV5KyTeyAH1SZ66MsyZ1" who="i-DDTGf6wkyXKiMd3kYJ4KQv" type="signature">
                Anne Ludvigsson (s)
              </item>
              <item xml:id="i-Ci4BA9QmyY8TVTtdUdPFAx" who="i-XvdGNU5wNmbTiaurFoUuPb" type="signature">
                Eva Arvidsson (s)
              </item>
              <item xml:id="i-MJqiZqtszAgFjPZPXcUoTQ" who="i-FL3Tee8NjTSCkq4XGmHcyw" type="signature">
                Carina Adolfsson Elgestam (s)
              </item>
              <item xml:id="i-4koDee51ggnnYXRAjo3YBx" who="i-Uxe3rhosBnSZpqJX5d7gpy" type="signature">
                Carina Ohlsson (s)
              </item>
              <item xml:id="i-5FMEmH6RVGxaVjMyEQ7Kjs" who="i-6gEtTPavyMJxxUX6JZn9LW" type="signature">
                Marie Nordén (s)
              </item>
            </list>
          </div>
        </div>
      </div>
    </body>
  </text>
</TEI>
