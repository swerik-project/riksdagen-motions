<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00246">
  <teiHeader>
    <fileDesc>
      <titleStmt>
        <title>Familje- och äktenskapspolitik</title>
        <author corresp="i-Ybw8JnrmHGCsqpipBke8a7 i-JuBXXY8rg7e17ax8wgpWHG">av Mikael Oscarsson och Dan Kihlström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familje- och äktenskapspolitik</title>
          <idno type="rdwebb">GV02Sf246</idno>
          <rs type="number">Sf246</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf246/text</ref>
          <ref type="dokument_url_html">http://data.riksdagen.se/dokument/GV02Sf246</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf246</ref>
          <ref type="doc">http://data.riksdagen.se/fil/D897DB65-D53A-4785-AB7D-2FA83CEDECA0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UiYPYV1juboU5C1rArmrkA" type="signed"/>
        <correspContext corresp="i-UiYPYV1juboU5C1rArmrkA">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-JuBXXY8rg7e17ax8wgpWHG"/>
        </correspContext>
        <correspAction xml:id="i-9xFNZZuuGyGx7tJdRRR8ny" type="referral">
          <date when="2007-10-16"/>
        </correspAction>
        <correspAction xml:id="i-9H5QWHqLkwmtCYBhmxxnNQ" type="dismissal">
          <date when="2007-10-16"/>
        </correspAction>
        <correspAction xml:id="i-AWeKJGJ4py591tQBuG7fja" type="numbering">
          <date when="2007-10-05"/>
        </correspAction>
        <correspAction xml:id="i-UNWH1stEsYg3JjMstruxGw" type="submission">
          <date when="2007-10-03"/>
        </correspAction>
        <correspAction xml:id="i-Qvp4QeVXzEn7L2su4d4dK" type="transfer">
          <date when="2007-10-03"/>
        </correspAction>
        <correspAction xml:id="i-NfVs5aPZvoB2u2Loxui6Qz" type="assigned"/>
        <correspContext corresp="i-NfVs5aPZvoB2u2Loxui6Qz">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6y7enP6EEsoLChgcnYGSFP" type="motBody">
        <div xml:id="i-K1X6KRAG4xdzaiXvYcPGw7" type="motProposal" subtype="förslag">
          <head xml:id="i-BTouXt4RPoM6uKmBT3jZDU">
            Förslag till riksdagsbeslut
          </head>
          <list xml:id="i-HXZ8h7Hn3t5TrF7zd4kK38" style="ol">
            <item xml:id="i-EgiuKG4bRR6HXkCNAfqusS">
              Riksdagen tillkännager för regeringen som sin mening vad som
              anförs i motionen om att anta ett handlingsprogram för hur familjen
              ska stödjas i Sverige.
            </item>
            <item xml:id="i-UQs9BFaN7qbD5mLbXs8Bbg">
              Riksdagen tillkännager för regeringen som sin mening vad som
              anförs i motionen om att alla regeringsbeslut ska konsekvensbeskrivas
              utifrån hur familjerna påverkas.
            </item>
          </list>
        </div>
        <div xml:id="i-QUJZKVNTo8M7s6JHk3QvHS" type="motContent">
          <head xml:id="i-9Yu8PGpZzLKnWxYsfdig82" type="h1">
            Motivering
          </head>
          <p xml:id="i-XukmaKgaMvcVZec4yzjBi5">
            Det bästa sättet att minska andelen utsatta barnfamiljer är att
            parallellt med arbetslinjen verka för att äktenskap och familjer
            håller samman. Få andra faktorer spelar en så framskjuten roll
            för ett barns välbefinnande och start i livet som att barnets
            föräldrar lyckas hålla ihop sin relation. FN-deklarationen och
            Europakonventionen säger att samhället och staten ska ge familjen,
            byggd på äktenskapet mellan man och kvinna, sitt stöd och skydd.
            Erfarenheter och forskning talar också för att föräldrarna i dessa
            strävanden behöver få hjälp utifrån, inte bara ekonomiskt utan
            också för att stärka och utveckla relationen. Detta måste naturligtvis
            kompletteras med ett starkt stöd till barnfamiljer med svag ekonomi,
            vilket inte sällan innebär ensamförälderfamiljen. Det är dock
            viktigt att dessa ekonomiska stödsystem inte utformas så att de
            exempelvis uppmuntrar till skilsmässa.
          </p>
          <p xml:id="i-FTBiopbphBszyfMQmVdhrL">
            Svensk familjepolitik sägs bygga på en neutral inställning till
            hur vuxna individer löser sin samlevnad, men om samhället ska
            se till barnets bästa är detta inte den mest rimliga hållningen.
            Den engelska Labourregeringen påpekar exempelvis att framtiden
            ligger i en ny och välkomnande inställning till äktenskap och
            familj som institutioner:
          </p>
          <p xml:id="i-KQwDBtSBNmEC1N9LQ29y5t">
            Vi vill stärka den äktenskapliga institutionen och hjälpa till
            så att fler äktenskap lyckas. Visserligen finns det i dag många
            ensamstående föräldrar som uppfostrar sina barn minst lika framgångsrikt
            som någon fullständig familj. Men äktenskapet är ändå den säkraste
            grunden för barns uppväxt och den samlevnadsform som majoriteten
            av befolkningen väljer. Familjen behöver stöd både praktiskt och
            ekonomiskt, när det gäller utbildning, hälsa, social service,
            lag och ordning.
          </p>
          <p xml:id="i-5XY39aY3cVHzhpnpwFYqRK">
            Labourregeringen har insett att nästan allt en regering beslutar
            har inverkan på familjerna: en regering kan främja, försumma eller
            till och med förstöra för familjerna. Därför måste alla beslut
            som den brittiska regeringen tar numera konsekvensbeskrivas utifrån
            hur familjerna påverkas, vilket anknyter till liknande tankar
            om påverkan på miljö, klimat och jämställdhet. Konkret betyder
            det att alla familjer ska ha tillgång till familjerådgivning,
            att barnfattigdomen bekämpas, att äktenskapen stärks och att allvarliga
            familjeproblem som våld och tonårsgraviditeter ska hanteras på
            ett stödjande sätt.
          </p>
          <p xml:id="i-B5zdNfQHqKjyTbc2eLYMxw">
            Även Labours politiska motståndare Tory har börjat ge uttryck
            för en större politisk insikt om äktenskapets och familjens betydelse.
            I en oberoende forskningsrapport i ämnet, beställd av Tory, har
            fakta kommit fram om att äktenskapet erbjuder den bästa miljön
            för barn att växa upp i och ger störst chans för barnen att få
            en stabil uppväxt. Risken att föräldrar som inte har ingått äktenskap
            separerar är fem gånger högre än för gifta föräldrar. Studien
            visar att äktenskap håller bättre på grund av beslutet att hålla
            samman, bättre kommunikation och pappans större ansvarstagande
            för barnen.
          </p>
          <p xml:id="i-SoYVr7tZcmWghvfR4ju8iV">
            Att inte arbeta för att stärka äktenskapet vore fel strategi,
            enligt slutsatserna från studien:
          </p>
          <p xml:id="i-TFYAKB8eQ5CzPAWvkGSLaZ">
            Genom att gynna samboförhållanden och underminera äktenskapet,
            utsätter politikerna fler barn för det lidande som uppstår när
            en familj splittras, som syns i högre brottsnivåer, antisocialt
            beteende, misslyckande med utbildning och mentala och emotionella
            besvär.
          </p>
          <p xml:id="i-ALWaM8BE2UNLCVX5GKxVyf">
            Harry Benson, director för Bristol Community Family Trust, som
            lett studien säger:
          </p>
          <p xml:id="i-GppDpXtcd5jKgPZRf7ULES">
            När familjer splittras leder det vuxna och barn in i fattigdom
            och andra sociala problem. Vår studie visar att det inte är tillräckligt
            att säga att familjer splittras på grund av sina egna omständigheter.
            Varje regering som vill minska fattigdom och ojämlikhet för både
            barn och vuxna måste arbeta med äktenskapsfrågan och vad det är
            som får äktenskap att fungera bättre än dess alternativ.
          </p>
          <p xml:id="i-K5T71GMt6S9tJfKnLD94Pr">
            Den demografiska utmaningen är en av detta århundrades stora
            utmaningar, och en av politikens viktigaste uppgifter kommer att
            vara att skapa ett samhälle där människor vill och vågar sätta
            fler barn till världen.
          </p>
          <p xml:id="i-ErdGzbH7Q8z6sD55Ltdcbd">
            Sverige skulle behöva motsvarande tankesätt om äktenskap och
            familj som idag råder i Storbritannien. En förändring på detta
            område kommer inte av sig själv. För att nå dit måste riksdag
            och regering tillsammans med berörda myndigheter aktivt verka
            för att främja äktenskapet och familjen som institutioner. Inledningsvis
            behöver två saker ske: en handlingsplan för att stärka äktenskap
            och familjer måste arbetas fram. Den kan innehålla flera komponenter.
          </p>
          <p xml:id="i-FrxbEprR9WkSb4BC16tHzg">
            Först och främst behöver vi verka för nya och positiva attityder
            till barn, barnafödande, äktenskap och familjebildning. I trygga
            och stabila familjer föds trygga barn och fler barn. Att fostra
            barn är den största av alla uppgifter; det är att forma framtiden.
          </p>
          <p xml:id="i-FAcoT3E6D9DyHLqjdoUm8d">
            Enligt lagstiftningen ska familjerådgivningsbyråer finnas i landets
            alla kommuner. Det är bra, men det räcker inte. Cirka 30 000 söker
            varje år hjälp hos familjerådgivningen och köerna är ofta långa.
            Ökade resurser måste satsas på familjerådgivning och föräldrautbildning.
          </p>
          <p xml:id="i-TWpYUQtF1w63SQmhZfVEmn">
            Just efter första barnets födelse är påfrestningarna stora och
            skilsmässorisken kraftigt förhöjd. Då behövs allt stöd och då
            är man dessutom mest motiverad för en föräldrautbildning som stärker
            den nya familjebildningen. En sådan utbildning borde erbjudas
            föräldrarna vid barnavårdscentralerna. Likaså är det viktigt att
            erbjuda relationsutbildning (äktenskapsutbildning) för att föräldrarna
            ska ges möjlighet att utveckla och förbättra sin relation. Detta
            gynnar även barnen och det finns, enligt Statens folkhälsoinstitut,
            evidensbaserade metoder att använda.
          </p>
          <p xml:id="i-8MNrJHWP9zStNUgM3akkYX">
            För det andra behövs, liksom i fråga om miljö- och jämställdhetstänkandet,
            ett ställningstagande om att alla politikområden ska genomsyras
            av ett familjeperspektiv. Alla beslut ska konsekvensbeskrivas
            utifrån hur familjerna påverkas.
          </p>
        </div>
        <div xml:id="i-EUf3QKAyQf8zzMtPNbTAbJ" type="motSignatures">
          <list xml:id="i-4gg7nfVubxugP42pE22kWG">
            <item xml:id="i-CfRKYTSWa8KzqoDcfw3Fhx" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-9whQ3dLSBLtLCXJpNpBw8K" who="i-JuBXXY8rg7e17ax8wgpWHG">
              Dan Kihlström (kd)
            </item>
          </list>
        </div>
      </div>
    </body>
  </text>
</TEI>
