<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-01365">
  <teiHeader>
    <fileDesc>
      <titleStmt>
        <title>Rättvisare villkor för vinhandel</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1365 av Jan Lindholm (MP)</title>
          <idno type="rdwebb">H2021365</idno>
          <rs type="number">1365</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2021365/text</ref>
          <ref type="dokument_url_html">http://data.riksdagen.se/dokument/H2021365</ref>
          <ref type="dokumentstatus_url_xml">http://data.riksdagen.se/dokumentstatus/H2021365</ref>
          <ref type="docx">http://data.riksdagen.se/fil/F657AE90-01B4-4AB9-9522-9BC3AB1CAE11</ref>
          <ref type="pdf">http://data.riksdagen.se/fil/76E1780E-4EBB-4A9A-972D-2A99E66FDD3C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WJfvtPkfcBSgr2vRBXRQxf" type="signed"/>
        <correspContext corresp="i-WJfvtPkfcBSgr2vRBXRQxf">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-7acoWZLdrdYxKF13Xbvk4M" type="submitted">
          <date when="2014-11-07"/>
          <time when="12:51:30"/>
        </correspAction>
        <correspAction xml:id="i-EbM11pgWE2LXs3hgKxMs6F" type="reviewed">
          <date when="2014-11-07"/>
          <time when="17:52:20"/>
        </correspAction>
        <correspAction xml:id="i-EN7qjpFGH8Z5aJL6P2JCLo" type="referred">
          <date when="2014-11-12"/>
        </correspAction>
        <correspAction xml:id="i-8Fcg6uqwWcQWxnfbjZsJ7E" type="assigned">
          <date when="2016-10-03"/>
          <time when="09:14:34"/>
        </correspAction>
        <correspContext corresp="i-8Fcg6uqwWcQWxnfbjZsJ7E">
          <ref type="assignedTo">Socialutskottet</ref>
        </correspContext>
        <correspAction xml:id="i-2j4Bccsque3dxnmA5atzTQ" type="behandlas_i"/>
        <correspContext corresp="i-2j4Bccsque3dxnmA5atzTQ">
          <ref type="uppgift">2014/15:SoU6</ref>
          <ref type="ref_dok_id">H201SoU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU6</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VTQgH1L8RWQsdojBR5efhx" type="motHeader">
        <div xml:id="i-8fD2FqAAuywMPxmJ546L8F" type="motTitle">
          Motion till riksdagen 2014/15:1365 av Jan Lindholm (MP) Rättvisare
          villkor för vinhandel
        </div>
      </div>
      <div xml:id="i-9VfxvSjxKodsxPULGQshjd" type="motBody">
        <div xml:id="i-XN6jkWfyD3vpFhSQ7kzR2q" type="motProposal" subtype="förslag">
          <head xml:id="i-KBAtb7npPXLUjMYSvHZiJT">
            Förslag till riksdagsbeslut
          </head>
          <list xml:id="i-BbpGpdGosUcZZiYbQcsMPc" style="ol">
            <item xml:id="i-2Xi9vWwx7g8HyTrYvJ7TWw">
              Riksdagen tillkännager för regeringen som sin mening vad som
              anförs i motionen om att det inte finns någon motsättning mellan
              att värna det alkoholpolitiska målet och att arbeta för sociala
              och etiska mål för dem som producerar produkterna.
            </item>
            <item xml:id="i-N1Ho5EmcRQqNk3dtybL1vi">
              Riksdagen tillkännager för regeringen som sin mening vad som
              anförs i motionen om att Systembolaget bör ta ett större ansvar
              för arbetsrätt och andra sociala rättigheter i de länder man köper
              produkter från.
            </item>
            <item xml:id="i-SXMiMkTrLRDqLVuHoS3rTr">
              Riksdagen tillkännager för regeringen som sin mening vad som
              anförs i motionen om att inom de gränser som EU sätter för Systembolagets
              verksamhet ska mänskliga rättigheter för dem som producerar vinerna
              värnas.
            </item>
            <item xml:id="i-U5MiJfeA3YHXN2HiT4BgVC">
              Riksdagen tillkännager för regeringen som sin mening vad som
              anförs i motionen om att utreda i vilken utsträckning krav kan
              riktas mot även de importörer som har rätt att leverera till Systembolaget
              att säkerställa mänskliga rättigheter för vinarbetarna.
            </item>
            <item xml:id="i-WAPPUS7ibZnn8reSuYtLbx">
              Riksdagen tillkännager för regeringen som sin mening vad som
              anförs i motionen om att Systembolaget ska verka för att utbudet
              av produkter med Fairtrade-märkning, eller annan etisk och miljömässig
              märkning, ökar i butikssortimentet.
            </item>
            <item xml:id="i-WoFxa42xohd5nujEzC1kg2">
              Riksdagen tillkännager för regeringen som sin mening vad som
              anförs i motionen om att Systembolaget genom ägardirektiv bör
              få i uppdrag att utveckla begreppet ”andra affärsmässiga hänsyn”
              i sina inköpsvillkor.
            </item>
          </list>
        </div>
        <div xml:id="i-YNLkiP9142yma8MKWjw5pQ" type="motContent">
          <head xml:id="i-VLPnucdP2fBNMeZfozvwnZ" type="h1">
            Tidigare behandling
          </head>
          <p xml:id="i-TtTL71GHeTKpmJCpFCqkng">
            En motion i detta ämne lämnades in såväl 2011 som 2013 och samtliga
            förslag avslogs vid båda tillfällena. Efter det att motionen skrevs
            antog Systembolaget sin plan för arbete med en uppföljningskod
            för socialt ansvarstagande BSCI. Arbetet med koden sker i samverkan
            med de nordiska ländernas motsvarigheter till Systembolaget. Under
            2013 sker de första besöken med kontroller på vingårdarna och
            först efter återbesök året därpå kan vi förvänta oss någon form
            av utvärdering av om detta arbete har något praktiskt genomslag.
            För mer bakgrundsinformation hänvisar vi i första hand till motion
            2011/12:So332 samt till rapportering från projektet ”Rättvis vinhandel”.
          </p>
          <head xml:id="i-QoDzmEvHGhGYt7EfqATs7s" type="h1">
            Motivering
          </head>
          <p xml:id="i-Wgo1VNNfHpY4Sa5USX9ZCs">
            Under studieresan, som även omfattade många möten med företrädare
            för ett flertal olika organisationer som arbetar med vingårdsarbetarnas
            villkor, bekräftades det mesta av det vi läst om i olika rapporter.
            Fast anställda vinarbetare som bor på vingårdarna, men som utgör
            en mycket liten del av den totala arbetsstyrkan, lever under villkor
            som man vågar visa upp även om fattigdomen är skrämmande för oss.
            En familj med två minimilöner har tillräckligt för att klara 42
            procent av näringsbehovet för en familj med tre barn. På den direkta
            frågan om hur man då kan överleva blir svaret oftast: Vi överlever
            inte, vi dör unga.
          </p>
          <p xml:id="i-6y5cGA6PbCdpDTzfZ6fdUV">
            För att inga missförstånd skall uppstå är det viktigt att påpeka
            att ambitionen att genom Systembolagets verksamhet påverka villkoren
            för vinarbetare som producerar de viner bolaget säljer i Sverige
            inte får äventyra monopolet. För att det inte skall råda någon
            tvekan om att det alkoholpolitiska verktyget inte får äventyras
            för det sociala ansvarstagandet via produkterna så föreslås att
            riksdagen tar ett tydligt beslut om detta. Riksdagen bör därför
            ge regeringen till känna som sin uppfattning att det inte finns
            någon motsättning mellan att arbeta för etiska och sociala mål
            i hela produktionskedjan och att värna det alkoholpolitiska målet.
          </p>
          <p xml:id="i-PFFRMMGNU5yTcdVGjYMPU6">
            Att det offentliga genom sina totalt över 2 000 olika bolag och
            alla myndigheters upphandlingar har möjlighet att påverka marknaden
            och marknadskrafterna är oomtvistat. Regeringen kan genom ägardirektiv
            och riksdagen genom lagstiftning ställa krav på de statliga bolagen.
            Arbetet med BSCI är en bra början i Systembolagets försök att
            ta ett större socialt och arbetsrättsligt ansvar även om bolaget
            kunde ha valt ett system som involverar de fackliga organisationerna
            i stället. Genom att komplettera BSCI med Wieta som är en frivilligorganisation
            i Sydafrika och som utvecklat en uppförandekod där ett utvecklat
            samarbete med fackliga organisationer ingår så skulle Systembolaget
            förmodligen få en mer fullständig bild av verkligheten på vingårdarna.
          </p>
          <p xml:id="i-QqEBsXdo9xnv4ee2iMGbrQ">
            Avsikten med motionen är inte att riksdagen eller regeringen
            skall detaljstyra Systembolaget vad gäller metod för att nå målen.
            Däremot är det viktigt att riksdagen är tydlig när det gäller
            krav- och målformuleringar. Att ta ett ökat ansvar för sociala
            rättigheter innefattar krav på rätt till föreningsfrihet för dem
            som producerar i hela kedjan från råvara till slutprodukt. Det
            måste vara målet. Riksdagen bör därför ge regeringen till känna
            som sin mening att Systembolaget bör öka sina ansträngningar att
            ta ett större ansvar för arbetsrätt och andra sociala rättigheter
            hos leverantörer och producenter.
          </p>
          <p xml:id="i-SgU4N6DHAHB6PnbFWVQH41">
            Sveriges ansvar för FN:s konvention om mänskliga rättigheter
            kan inte stanna inom landets gränser. Hur våra företag beter sig
            i andra länder har betydelse och vi har ansvar för det. När det
            gäller statliga bolag är ansvaret extra tydligt. Förhoppningen
            är att det svenska EU-medlemskapet inte minskar våra möjligheter
            att ta ett sådant ansvar. När det gäller Systembolagets verksamhet
            så lägger EU:s restriktioner för vårt monopol möjligen någon käpp
            i hjulet men regeringen bör trots det hålla fanan högt. Ägardirektiv
            för Systembolaget måste vara glasklara när det gäller att bolaget
            skall ställa fortlöpande krav på att mänskliga rättigheter inte
            får ifrågasättas i leverantörskedjan. Detta bör riksdagen ge regeringen
            till känna som sin uppfattning.
          </p>
          <p xml:id="i-F4yzfBQv8konSpQgypfVHg">
            Arbetet med att uppnå villkor som är acceptabla för exempelvis
            vingårdsarbetare i Sydafrika måste dock bedrivas även utanför
            det som kan uppnås via det statligt ägda Systembolaget. Importörernas
            roll är betydande för resultatet. Regeringen bör därför utreda
            hur striktare regler och krav kan ställas på importörerna så att
            de i större utsträckning kan medverka till att exempelvis krav
            på levnadslöner och föreningsfrihet garanteras hela vägen ner
            i produktionskedjan. Riksdagen bör därför ge regeringen till känna
            som sin uppfattning att utreda hur importörerna kan bli en kraftfullare
            medaktör i arbetet med att säkerställa mänskliga rättigheter för
            arbetare i hela produktionskedjan.
          </p>
          <p xml:id="i-SAd4p2CN5UTpxpuJyQjoSY">
            Produkter med Fairtrade-märkning har hög säkerhet när det gäller
            sociala krav även om det inte innebär att dessa produkter alltid
            lever upp till den höga nivå vad gäller sociala krav som svenska
            företag borde ställa. Idag är dock Fairtrade förmodligen den märkning
            som ger den största garantin för hög nivå när det gäller sociala
            krav som exempelvis löner och rätten till föreningsfrihet. En
            väg att påskynda utvecklingen mot bättre villkor för vingårdsarbetare
            är därför att med olika medel styra konsumtionen mot en större
            andel Fairtrade. Det är självklart inte en enkel uppgift inte
            minst på grund av att utbudet av varor med denna märkning är begränsat.
            En tydlig signal från Sveriges riksdag och regering borde dock,
            rätt kanaliserad, kunna uppmuntra fler producenter att försöka
            bli Fairtrade-klassade. Riksdagen bör därför ge regeringen till
            känna som sin uppfattning att Systembolagets uppdrag även skall
            vara att verka för att utbudet av Fairtrade-märkning eller annan
            likvärdig etisk och miljömässig märkning ökar i butikssortimentet.
          </p>
          <p xml:id="i-BnzG4hKGJdjXMLDYTiyBsH">
            Slutligen bör krav ställas på att Systembolaget utvecklar sina
            inköpsvillkor för att påskynda förbättringar av vingårdsarbetarnas
            villkor. I takt med att resultaten från genomförda ”audits” kommer
            in bör dessa kunna ligga till grund för värdering ur ett affärsmässigt
            perspektiv. En modell för hur producenters ansträngningar för
            förbättrade villkor för arbetarna, MR-hänsyn och andra CSR-initiativ
            skulle kunna vägas rent affärsmässigt i förhållande till Systembolagets
            policy borde kunna utvecklas. En sådan modell skulle kunna bli
            ett tydligt verktyg inte minst för importörerna. Riksdagen bör
            därför ge regeringen till känna som sin uppfattning att Systembolaget
            i ägardirektiv bör få ett sådant uppdrag.
          </p>
        </div>
        <div xml:id="i-8UAE4HhoTgfPdETQarHhgH" type="signatureBlock">
          <list xml:id="i-WFDPiUwT5hnsSFgkYqSac">
            <item xml:id="i-EAU8ZymngiLvkojnkZvEAq" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
