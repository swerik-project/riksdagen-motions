<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00021">
  <teiHeader>
    <fileDesc>
      <titleStmt>
        <title>Utveckla trafikprognoser och samhällsekonomiska bedömningar för tillförlitliga beslutsunderlag</title>
        <author corresp="i-KTmTMYsoqjqixxDSAwcrPb">av Emma Berginger (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:21 av Emma Berginger (MP)</title>
          <idno type="rdwebb">H90221</idno>
          <rs type="number">21</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H90221/text</ref>
          <ref type="dokument_url_html">http://data.riksdagen.se/dokument/H90221</ref>
          <ref type="dokumentstatus_url_xml">http://data.riksdagen.se/dokumentstatus/H90221</ref>
          <ref type="docx">http://data.riksdagen.se/fil/FAD0F833-8D0C-4497-806F-CD2DDEF20257</ref>
          <ref type="pdf">http://data.riksdagen.se/fil/5CCB95C3-2C28-437C-BFCD-E395ADBFBDD9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GGnsftCQR4hiwNyqYPdD6h" type="signed"/>
        <correspContext corresp="i-GGnsftCQR4hiwNyqYPdD6h">
          <note type="signatory" corresp="i-KTmTMYsoqjqixxDSAwcrPb"/>
        </correspContext>
        <correspAction xml:id="i-VedaTm9axTC1Qg4UHGwWdj" type="submitted">
          <date when="2021-09-17"/>
          <time when="19:51:24"/>
        </correspAction>
        <correspAction xml:id="i-522ntjKdyDhXtF65Kmtgmz" type="reviewed">
          <date when="2021-09-20"/>
          <time when="12:17:25"/>
        </correspAction>
        <correspAction xml:id="i-9iyEctjqHpnKbN1sJ8ot9r" type="referred">
          <date when="2021-10-14"/>
        </correspAction>
        <correspAction xml:id="i-CtV8MWiWP5CPkQkaVMRUub" type="assigned">
          <date when="2022-10-05"/>
          <time when="09:13:47"/>
        </correspAction>
        <correspContext corresp="i-CtV8MWiWP5CPkQkaVMRUub">
          <ref type="assignedTo">Trafikutskottet</ref>
        </correspContext>
        <correspAction xml:id="i-HdnssrCZxV1Zr5zrnbY8WC" type="behandlas_i"/>
        <correspContext corresp="i-HdnssrCZxV1Zr5zrnbY8WC">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Nfyt5igkjP5Nr3NFoagHje" type="behandlas_i"/>
        <correspContext corresp="i-Nfyt5igkjP5Nr3NFoagHje">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G8ZqfsyRd1d5mbs9uyCivE" type="motHeader">
        <div xml:id="i-V3sxPMWpBRoKLrLM6Bo2zR" type="motTitle">
          Motion till riksdagen 2021/22:21 av Emma Berginger (MP) Utveckla
          trafikprognoser och samhällsekonomiska bedömningar för tillförlitliga
          beslutsunderlag
        </div>
      </div>
      <div xml:id="i-KJfDqPWtZnK8LDdcFZbYJZ" type="motBody">
        <div xml:id="i-MVLvCzjBM7sWuk8QjDTLk7" type="motProposal" subtype="förslag">
          <head xml:id="i-C2kYiUMDiyTqAYGhkpVPZ9">
            Förslag till riksdagsbeslut
          </head>
          <list xml:id="i-WCzWuwczNVyWR8kqPxGAaE" style="ol">
            <item xml:id="i-MmY49EDqvhFMD27vj2gutJ">
              Riksdagen ställer sig bakom det som anförs i motionen om behovet
              av att utveckla prognoserna för trafikens utveckling och tillkännager
              detta för regeringen.
            </item>
            <item xml:id="i-Fxatp32vJdkXVhRNpu91cj">
              Riksdagen ställer sig bakom det som anförs i motionen om behovet
              av att utveckla de samhällsekonomiska kalkylerna och bedömningarna
              och tillkännager detta för regeringen.
            </item>
            <item xml:id="i-VZDfGtAnhgArLVWuuc3qt9">
              Riksdagen ställer sig bakom det som anförs i motionen om behovet
              av att tillämpa målstyrning snarare än prognosstyrning i infrastrukturplaneringen
              och tillkännager detta för regeringen.
            </item>
          </list>
        </div>
        <div xml:id="i-By57fJBVJamyPtJJXbznvm" type="motContent">
          <head xml:id="i-GXFLpFUUFmyS9fzwAP4LHv" type="h1">
            Beräkningar av samhällsekonomisk lönsamhet ingen naturlag
          </head>
          <p xml:id="i-SPKbgQMCQvDvVmZftVPFNU">
            När Trafikverket prioriterar vilken ny transportinfrastruktur
            de föreslår ska byggas väger den samhällsekonomiska lönsamheten
            tungt. Än tyngre väger den beräknade samhällsekonomiska lönsamheten
            i den politiska debatten där den ofta används som om den vore
            en naturlag. Den samhällsekonomiska lönsamheten baseras dock på
            beräk­ningar och antaganden som är långt ifrån givna eller säkra.
          </p>
          <head xml:id="i-X8ou4Zq2o7e4M3xsp9jCuj" type="h1">
            Kraftigt ökat tågresande trots undervärdering
          </head>
          <p xml:id="i-86vun57xGtGmqfDH5jZGz3">
            En viktig parameter i Trafikverkets samhällsekonomiska kalkyler
            är såklart den prog­nostiserade resandeutvecklingen. Även dessa
            prognoser är behäftade med problem och leder ofta till en underskattning
            av resandeutvecklingen på järnväg. Redan 2019 upp­nåddes det för
            år 2030 prognostiserade antalet personkilometer för tåg. Även
            tidigare prognoser för 2010 och 2020 har överträffats då tågtrafiken
            utvecklades åtta år snabbare än i prognoserna. På samma sätt så
            har biltrafikens utveckling ofta överskattats.
          </p>
          <p xml:id="i-8tMaG9ULDasErHAD4zvrnE">
            Det här får konsekvenser för huruvida planerade infrastrukturobjekt
            bedöms som lönsamma eller inte, något som kan påverka om de överhuvudtaget
            genomförs. Trots kalkyler som visar på bristande lönsamhet har
            flera objekt i efterhand visat sig vara lönsamma. Ett exempel
            är Citytunneln i Malmö. I efterrapporten för projektet City­tunneln
            konstaterar Trafikverket:
          </p>
          <p xml:id="i-EvsUsdkKJx3SXwmLf3wUpQ">
            Den samhällsekonomiska lönsamheten i beslutsunderlaget påverkades
            i hög grad av hur stort resandet var i prognoserna. Då resandet
            i före detta Banverkets prognos underskattade verkligt resande
            och då tidsvinsten för Öresundstågen har blivit större än beräknat
            bedöms nyttorna bli större än vad som förutsågs i beslutsunderlaget.
          </p>
          <p xml:id="i-9meKVqHrMP5fCsX7fGuL4d">
            (Trafikverket: Redovisning av samhällsekonomiska efterkalkyler
            för åtgärder öppnade för trafik 2010, Citytunneln)
          </p>
          <p xml:id="i-QPi4igzen1Y5g8RBwYWMZk">
            Att underskatta resandeutvecklingen på detta sätt riskerar ytterst
            att leda till att viktiga investeringar i järnvägsinfrastrukturen
            uteblir, något som i sin tur riskerar att hämma utvecklingen på
            järnväg. Utifrån det perspektivet är det väldigt positivt att
            utvecklingen av resandet på järnväg har varit så kraftigt trots
            att planeringen av investeringar har skett utifrån underestimerade
            prognoser. Med tanke på att de samhällsekonomiska beräk­ningarna
            leder till att investeringar i vägar tenderar att värderas högre
            än investeringar i järnvägar är det snarast ett under att tågtrafiken
            har utvecklats så kraftigt de senaste decennierna. Frågan är hur
            trafikutvecklingen hade kunnat se ut om investeringar i järnvägsinfrastrukturen
            hade genomförts utifrån det som blev den verkliga resande­utvecklingen.
            Trafikverkets trafikprognoser behöver snarast utvecklas och göras
            mer rättvisande.
          </p>
          <head xml:id="i-YGx2qpqbP8AGXbpEGXkBsX" type="h1">
            Dynamiska effekter, överflyttning mellan trafikslag och tillkommande
            utrikes trafik
          </head>
          <p xml:id="i-ASKen6nNugXrGex94msZAi">
            När det gäller Trafikverkets samhällsekonomiska analyser och
            bedömningar för större projekt finns det också problem när det
            gäller bedömning av dynamiska effekter och överflyttning mellan
            trafikslag, exempelvis gällande överflyttning från flyg till tåg
            eller för den delen tillkommande utrikes resenärer.
          </p>
          <p xml:id="i-JRCdRG1JtNH6DPk4U1ADzk">
            I en rapport framtagen av Trafikverket i samband med regeringsuppdraget
            kring uppdaterade underlag för nya stambanor för höghastighetståg
            konstaterar Trafikverket själva att deras modell Sampers har stora
            skillnader jämfört med deras egna alternativa analys:
          </p>
          <p xml:id="i-NWCKF4ajREAwM8zuNw8oj3">
            De båda analyserna visar på stora skillnader. För Stockholm –
            Göteborg antas restiden minska från ca 3:10 till ca 2:05. Med
            Sampers ökar då tågets andel med 17 % och med 45 % i den alternativa
            analysen. För Stockholm – Malmö är skill­naden ännu större. När
            tågrestiden minskar från ca 4:30 till ca 2:30 ökar tågandelen
            med 23 % i Sampers och med 93 % i den alternativa analysen. För
            Stockholm – Köpenhamn tillkommer inte några resor med Sampers
            då modellen inte kan kvantifiera tillkommande långväga utlandsresor.
            Med den alternativa analysen fördubblas tågets andel från 29 till
            58 % när restiden minskar från ca fem timmar till ca tre timmar.
          </p>
          <p xml:id="i-TpVDLffVmooyUQTjvYrfXg">
            (TRV 2020/85985, Marknadsanalys och möjliga överflyttningar från
            flyg och bil)
          </p>
          <p xml:id="i-PnDtRsWJnXuGvmWdEZrdZg">
            Konsekvensen blir att med den alternativa analysen, där bland
            annat resenärer från sträckan Köpenhamn–Stockholm ingår, visar
            på totalt 5,8 miljoner tillkommande resenärer för de tre största
            reserelationerna, medan Sampers enbart visar på 3 miljoner tillkommande
            resenärer vid en utbyggnad av järnvägen med mer attraktiva restider.
            Sträckan Köpenhamn–Stockholm är en sträcka där många flyger, inte
            minst då Köpenhamn Kastrup för många skåningar närmast är att
            betrakta som den närmaste regionala flygplatsen.
          </p>
          <p xml:id="i-9EkGqgabYguTMNHYPfiy9s">
            Trafikverket har också i samband med stambaneuppdraget beställt
            en second opinion av konsultfirman Jacobs som då både har gjort
            en egen bedömning av efterfrågan och jämfört den med Sampers och
            den alternativa analysen. De konstaterar att modellen Sampers
            ger mycket konservativa prognoser över resandeutvecklingen med
            tåg vid en utbyggd ny stambana för höghastighetståg och att modellen
            på ett signifikant sätt underestimerar efterfrågan på resor mellan
            Stockholm och Köpenhamn.
          </p>
          <head xml:id="i-FoVBpdAUd9MHzD9JAxQKtw" type="h1">
            Restiden värderas olika
          </head>
          <p xml:id="i-Hwj9Ye5vS7H2CNz1pLbbo5">
            En tungt vägande parameter i kalkylen är också tid. En investering
            som innebär tids­vinst uppskattas därför ofta som en samhällsekonomiskt
            lönsam investering. I de kalkyler som Trafikverket använder värderas
            restid olika högt. Till exempel värderas restiden för en tjänsteresa
            mycket högre än restiden för en privatresa. Det kan tyckas rimligt,
            eftersom de allra flesta människor är beredda att acceptera längre
            restid på semestern än i vardagen.
          </p>
          <p xml:id="i-FVr76FDoWR2Js2JKEHv2e3">
            Kalkylen gör också stor skillnad på värdering av restid för resenärer
            i olika typer av fordon. Restid för buss- eller tågresenärer värderas
            betydligt lägre än bilisters. För en privatresa värderas tiden
            för en lång resa med tåg till bara 67 procent jämfört med samma
            resa med bil. Motiveringen är att restiden lättare kan användas
            till annat vid en resa med kollektivtrafik. Men det innebär samtidigt
            att en av kollektivtrafikens stora fördelar vänds till en nackdel
            i kalkylen. Eftersom bilistens restid värderas högre, kommer kalkylen
            visa att det är mer samhällsekonomiskt lönsamt att investera i
            väg än i järnväg.
          </p>
          <p xml:id="i-B22PDQxi9z6BNreSMDsnUD">
            Att göra denna typ av värdering av restiden för olika resenärer
            beroende på trafik­slag är dock långt ifrån självklart och i flera
            andra länder värderas resenärernas tid lika, oavsett trafikslag.
            I Frankrike värderas till och med tågresenärens tid högre än biltrafi­kantens.
          </p>
          <head xml:id="i-RXQwpQ2HhkUBWHQtb7JnFx" type="h1">
            Utveckla beräkningsmodellerna
          </head>
          <p xml:id="i-Jin27CTuNxnw7WtMpPA2fL">
            Trafikverket skulle behöva utveckla sina samhällsekonomiska kalkyler
            och bedöm­ningar och tydliggöra att det är just beräkningar och
            bedömningar det rör sig om. Därför behöver andra prognosmodeller
            användas och utvecklas. Ett sätt att göra det på skulle kunna
            vara att tillämpa även andra modeller och redovisa resultaten
            jämte varandra. På så vis skulle det belysas att det finns flera
            modeller för beräkningar och det skulle vara lättare att diskutera
            vilka skillnader som finns mellan modellerna. Framtagandet av
            den alternativa analysen av resandeefterfrågan för de nya stambanorna
            samt Jacobs second opinion skulle kunna vara ett steg i rätt riktning.
            Dessa rapporter har dock inte hittills publicerats offentligt
            på Trafikverkets webbplats men går att begära ut i vanlig ordning.
            Ett arbete med att utveckla de samhällsekonomiska kalkylerna och
            beräkningarna behöver genomföras för att säkerställa att beslutsunderlag
            är rättvisande och ger en bra grund för beslut.
          </p>
          <head xml:id="i-4znUk7tg4GFPSFV9qxf4tn" type="h1">
            Målstyrning istället för prognosstyrning
          </head>
          <p xml:id="i-HB2MAwzUZ1hTUx6YF6Dsx8">
            I Trafikverkets inriktningsunderlag inför framtagandet av infrastrukturpropositionen
            från hösten 2020 tonas frågan om infrastrukturens roll för att
            påverka uppnåendet av exempelvis klimatmålen ner. Man menar dock
            att infrastrukturplanering kan ha goda effekter på en rad andra
            mål som exempelvis luftkvalitet och stadsmiljöer. Samtidigt låter
            man basprognosen över trafikens utveckling utgöra ett viktigt
            underlag för sina förslag.
          </p>
          <p xml:id="i-KkGQsgK5RvgFmz8xnGsLQD">
            Trafikutvecklingen existerar inte i ett vakuum. Åtgärder som
            vidtas inom infra­strukturen och ekonomiska styrmedel påverkar
            utfallet, det vill säga hur trafiken utvecklas. Vägar som byggs
            genererar inducerad vägtrafik. Kapaciteten i järnvägs­systemet
            sätter hinder för ökad järnvägstrafik för såväl persontåg som
            godståg. Istället för att passivt förhålla sig till en prognos
            skulle infrastrukturplaneringen i betydligt högre utsträckning
            behöva utgå från beslutade mål. Med backcasting kan vägar för
            att nå fram till målet beskrivas och utgöra underlag för nödvändiga
            beslut. Med ett sådant förhållningssätt skulle möjligheten att
            nå klimatmålen öka. Regeringen behöver tillse att Trafikverket
            som myndighet i större utsträckning arbetar utifrån målstyrning
            än prognosstyrning.
          </p>
        </div>
        <div xml:id="i-HJbwzRAv8hjbzDzHoRCLwY" type="motSignatures">
          <list xml:id="i-Y3ZfStdzstBW8xypHohS6L">
            <item xml:id="i-WG15kCSK2z12iNjxduosV3">
              Emma Berginger (MP)
            </item>
          </list>
        </div>
      </div>
    </body>
  </text>
</TEI>
