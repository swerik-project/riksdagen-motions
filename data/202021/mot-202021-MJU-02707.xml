<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-02707">
  <teiHeader>
    <fileDesc>
      <titleStmt>
        <title>Främja svenska livsmedel och stärka särskilt småskalig odling och produktion</title>
        <author corresp="i-mxJ22KDE3cthH5PFLdLST i-4K631U2FyQthafuME3cNGX">av Maria Gardfjell och Janine Alm Ericson (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2707 av Maria Gardfjell och Janine Alm Ericson (båda MP)</title>
          <idno type="rdwebb">H8022707</idno>
          <rs type="number">2707</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8022707/text</ref>
          <ref type="dokument_url_html">http://data.riksdagen.se/dokument/H8022707</ref>
          <ref type="dokumentstatus_url_xml">http://data.riksdagen.se/dokumentstatus/H8022707</ref>
          <ref type="docx">http://data.riksdagen.se/fil/A864DCED-8067-4387-AB0D-84F7EBC38C91</ref>
          <ref type="pdf">http://data.riksdagen.se/fil/1962676A-0A97-46FC-B288-A9A3D79A9F99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DQztMpPaK3msfePAUsHuco" type="signed"/>
        <correspContext corresp="i-DQztMpPaK3msfePAUsHuco">
          <note type="signatory" corresp="i-mxJ22KDE3cthH5PFLdLST"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-TXL3s1eJJNZjLGFuuGb5SX" type="submitted">
          <date when="2020-10-05"/>
          <time when="16:12:04"/>
        </correspAction>
        <correspAction xml:id="i-V4mosLNiRSTs7Tb3exmQ1i" type="reviewed">
          <date when="2020-10-05"/>
          <time when="16:27:16"/>
        </correspAction>
        <correspAction xml:id="i-5xpVAdYe9cCQEg5Dpc1bgv" type="referred">
          <date when="2020-10-14"/>
        </correspAction>
        <correspAction xml:id="i-AEMQnh2ggL82LsZ1NXSYe3" type="assigned">
          <date when="2021-08-12"/>
          <time when="14:08:44"/>
        </correspAction>
        <correspContext corresp="i-AEMQnh2ggL82LsZ1NXSYe3">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-8gHUNsTPXksuMwwhqrsAKP" type="behandlas_i"/>
        <correspContext corresp="i-8gHUNsTPXksuMwwhqrsAKP">
          <ref type="uppgift">2020/21:CU13</ref>
          <ref type="ref_dok_id">H801CU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU13</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HSAr2Utfu4zRmVhke1CBjA" type="behandlas_i"/>
        <correspContext corresp="i-HSAr2Utfu4zRmVhke1CBjA">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VLB4F4JunavpxAmkMGozqR" type="motHeader">
        <div xml:id="i-CiR1zNAmyun54kxcCUXbaF" type="motTitle">
          Motion till riksdagen 2020/21:2707 av Maria Gardfjell och Janine
          Alm Ericson (båda MP) Främja svenska livsmedel och stärka särskilt
          småskalig odling och produktion
        </div>
      </div>
      <div xml:id="i-WUXiP681HU5sw5QC8fUEtk" type="motBody">
        <div xml:id="i-9mutZMU4e54aBumrbYs53t" type="motProposal" subtype="förslag">
          <head xml:id="i-R7nFRp21jXHki7LstkBjar">
            Förslag till riksdagsbeslut
          </head>
          <list xml:id="i-4Ti4YxvXJRKtcdwvQvyiH3" style="ol">
            <item xml:id="i-ER7emThBvjYWBPQrDcyguZ">
              Riksdagen ställer sig bakom det som anförs i motionen om hur
              småskalig livsmedelsproduktion bidrar till miljömålen, stärker
              självförsörjningsförmågan samt bidrar till den gastronomiska mångfalden,
              och detta tillkännager riksdagen för regeringen.
            </item>
            <item xml:id="i-37iranWgAyGnYjj9YFUAPA">
              Riksdagen ställer sig bakom det som anförs i motionen om främjande
              av småskaligt jordbruk och livsmedelsförädling genom minskat regelkrångel
              och rimliga avgifter och tillkännager detta för regeringen.
            </item>
            <item xml:id="i-5X675GXFWULm17qw635LCz">
              Riksdagen ställer sig bakom det som anförs i motionen om att
              miljö och djurvälfärd stärker konkurrenskraften för svensk produktion
              och tillkännager detta för regeringen.
            </item>
            <item xml:id="i-Xa9QPbasx94t6xsDBLLCct">
              Riksdagen ställer sig bakom det som anförs i motionen om ökad
              svensk ekologisk produktion och tillkännager detta för regeringen.
            </item>
            <item xml:id="i-3ph7z3FQdLu44bK487mQDM">
              Riksdagen ställer sig bakom det som anförs i motionen om stadsodling
              och fritidsodling och tillkännager detta för regeringen.
            </item>
          </list>
        </div>
        <div xml:id="i-BqiERFM9bzJx9yReBmSmf8" type="motContent">
          <head xml:id="i-HLgvY7pfqor9sZgEU8znRK" type="h1">
            Motivering
          </head>
          <p xml:id="i-SLr9wQrgU9iJtJ8g2gsWDg">
            Mångfalden i svenskt jordbruk kommer att utarmas om inte fler
            små gårdar främjas, om inte fler livsmedelstillverkare kommer
            till och om inte nedläggningen av redan etable­rade mindre producenter
            stoppas. Den gastronomiska och den biologiska mångfalden behöver
            de små producenterna.
            <ref xml:id="i-2DqK3SqqD5QfjQdYfU9Qaq" target="i-Gt2hJX51ykSTuG4E98YTM9">
              [1]
            </ref>
          </p>
          <p xml:id="i-Qvoa1Jhxs62wmgoGSn3FLs">
            När mejeriindustrin anser att det inte längre är lönt att hämta
            mjölk från gårdar med 30–40 kor, när grönsaksgrossisterna centraliseras
            starkt och inte kan eller vill köpa av mindre producenter utan
            hellre importerar, när slakterierna inte kan ta emot en mindre
            mängd djur till slakt utan att höja priserna kraftigt – då hotas
            den småskaliga jordbruks­produktionen och med det andra viktiga
            värden.
          </p>
          <p xml:id="i-9ZWCsJxJFqo67RZuTPKjhd">
            Många små gårdar formar mosaiklandskapet på landsbygden. De säkrar
            att natur­betesmarker betas även på små öar samt i skogs- och
            mellanbygd och skapar arbets­tillfällen och lokal utveckling.
            Storleksrationalisering har tyvärr blivit en stark modell för
            utvecklingen inom jordbruket, något som inte är önskvärt om andra
            viktiga mål ska kunna uppnås – klimat, biologisk mångfald, ökad
            självförsörjningsförmåga, mervärden för lokal produktion, svensk
            gastronomi osv. Ökad produktivitet måste nås på annat sätt än
            genom utarmning av det svenska jordbruket.
          </p>
          <p xml:id="i-52JPhHjjKkK33Q2Jb5yn4c">
            Små producenter missgynnas också ekonomiskt, genom regelkrångel,
            dyra certifi­eringskostnader och genom att bankerna oftast ställer
            krav på ökad produktion för att ge lån till investeringar. Det
            motverkar målen att minska klimatutsläppen från lantbruket, för
            att få förbättrad djurvälfärd och ökad biologisk mångfald.
          </p>
          <p xml:id="i-WjHVwamWcDZ5uwH7ydKQUT">
            Sverige ligger långt framme med låg användning av antibiotika,
            och djurskydds­arbetet har ofta varit prioriterat. Men det finns
            undantag. En mycket liten del av kon­ventionella nötbesättningar
            uppfyller Svenskt Sigills krav för grundnöt i dagsläget. Det innebär
            att merparten av de konventionella tjurar som föds upp står inomhus
            och inte kommer ut på bete. Det finns inget lagkrav på bete för
            tjurar, men det bör successivt införas. Betesrätt för tjurar måste
            införas som ett led i att stärka djurvälfärden och den biologiska
            mångfalden genom att landsbygdsprogrammet främjar en övergång
            till betes­baserad uppfödning av stutar.
          </p>
          <p xml:id="i-HEyVrNhcbYiP2KFZeT13Pv">
            I arbetet med livsmedelsstrategin måste ett ökat fokus läggas
            på att miljömålen ska nås och att en övergång till ekologisk produktion
            därför behöver främjas, liksom att små producenter i allmänhet
            kan fortsätta bedriva jordbruk i hela landet.
          </p>
          <p xml:id="i-AYAcKUUhnuac6owSHpzhQE">
            Miljö och djurvälfärd stärker konkurrenskraften för svensk produktion.
            Arbetet med livsmedelsstrategin måste tydligare inriktas på att
            miljömålen ska nås. Gemensam kun­skap om livsmedelskonsumtionens
            miljöpåverkan bör utarbetas. Livsmedelsverket, Jordbruksverket
            och Naturvårdsverket bör få ett uppdrag att initiera en myndighetssam­verkan
            för gemensam kunskapssammanställning där miljömässig hållbarhet
            är i fokus. Resultatet av myndighetssamverkan skulle kunna, i
            ett senare skede, utgöra grund för utbildnings- och kommunikationsinsatser.
          </p>
          <p xml:id="i-2z9WBheib73DJxLr8fFJ3G">
            I Finland som har goda strategier för hög självförsörjningsgrad
            har även små lant­bruk en viktig roll, inte minst för att kunskapen
            om jordbruk upprätthålls på en hög nivå. När krisen kommer är
            det inte höga skördar på ett fåtal gårdar som är det mest resilienta
            och robusta.
          </p>
          <p xml:id="i-7tFTcbYHsKkYRuYmUiZY1d">
            När det småskaliga lantbruket läggs ner skapas ett förändrat
            landskap där tidigare små åkerlappar slås ihop till stora fält
            där det odlas ett fåtal grödor, alternativt växer marken igen
            med barrskogsplanteringar. På bara några få år har antalet hotade
            arter ökat med 11 procent enligt SLU Artdatabanken. Till exempel
            är var femte fjäril rödlistad. Förändrad markanvändning är den
            främsta orsaken till hotet mot arterna.
          </p>
          <p xml:id="i-Q2p57esWvzUMW2KLt7p1Pf">
            Merparten av Sveriges livsmedelsföretagare är små, eller mikrosmå.
            Genom att det tillgängliggörs särskilda utbildningar inom livsmedelsförädling
            och marknadsföring kan lokala entreprenörer stärkas. Genom att
            kombinera primärproduktion med förädling av produkter kan de små
            lantbruken också uppnå ökad lönsamhet och säkra en ekonomiskt
            hållbar utveckling. Den gastronomiska utvecklingen är stark i
            de små livsmedelsföre­tagen. Utvecklingen av mikrobryggerier,
            bagerier, charkuterier, packerier osv. stärker också restaurangföretagarna
            och besöksnäring. Innovationskraften i dessa företag kan stärkas.
          </p>
          <p xml:id="i-T5q1rnUnoqDbwsbeEUgNtG">
            De utbildningsinsatser som Eldrimner gör måste ges långsiktig
            finansiering. Innova­tion är inte något som är begränsat enbart
            till stora företag. Sweden Food Arena skulle kunna jobba mer med
            att utveckla innovation också i de små företagen. AI skulle kunna
            förbättra beslutsstödet i livsmedelskontrollen, och säkra avancerade
            processer i livs­medelstillverkningen även för små företag med
            mathantverk.
          </p>
          <p xml:id="i-SoQDwsyjoNCrvxav12JSkD">
            Som ett komplement till småskaligt jordbruk måste också fritidsodling
            för ökad självförsörjning i hushållen av vissa livsmedel främjas.
            Tittar man på odling i villa­trädgårdar och fritidshus är det
            enligt statistik från Jordbruksverket 1,8 miljoner svenska hushåll
            som odlar någon form av ätbara växter.
          </p>
          <p xml:id="i-TzJZuU9riRncfg2rQkXhmW">
            Strax över hälften av de odlande hushållen återfinns i Götaland,
            medan omkring en tredjedel fanns i Svealand och en sjättedel i
            Norrland. De vanligaste grödorna är frukt, bär, grönsaker, potatis
            och kryddväxter. Äpple var den populäraste grödan i såväl Götaland
            som Svealand, medan vinbär var populärast i Norrland. Äpple var
            också den populäraste grödan i såväl småhus som lantbrukshushåll
            och fritidshus, medan tomat var den vanligaste grödan i lägenhetshushåll.
            Sett till skördad mängd var äpple den största grödan, följt av
            potatis, vinbär, plommon och päron. Rabarber, vinbär och hallon
            är exempel på grödor som odlas och skördas i större utsträckning
            i hemmen än i den svenska yrkesmässiga odlingen. Vinbärsskörden
            i svenska hushåll var 17 gånger större än den yrkesmässiga produktionen
            2012. I vissa fall utgjorde skörden från fritidsodling­en en betydande
            andel av den totala konsumtionen, det gäller framförallt trädgårdsbär
            och äpple.
          </p>
          <p xml:id="i-U4DFvz6xpLXQ1xZMtf9U1v">
            Historiskt har stadsodling haft en central betydelse för att
            bidra till matproduktion och kan ha en särskilt stor betydelse
            i händelse av kris. Under coronapandemin har intresset för stadsodling
            och fritidsodling ökat. Ett intresse som borde tas tillvara långsiktigt.
          </p>
          <p xml:id="i-MP1BNQXiLtfrDAmGHgThVz">
            Stadsodling har också en viktig roll i hållbar stadsutveckling
            där odlingslotter, koloniområden och odling på balkonger och tak
            kan bidra till ökad social, ekologisk och ekonomisk hållbarhet.
            Det ger meningsfull fritid, folkhälsa och egen skörd. Småföretag
            inom livsmedelsförädling växer också fram där hushållen kan förädla
            äpplen till must för att ta ett populärt exempel.
          </p>
          <p xml:id="i-29LwuEdSp4Zp3UdsmBWnRL">
            Odling på kommunal mark kan också ge skördar som invånare kan
            dra nytta av. Ett exempel var stadsodlingsåret i Uppsala, där
            kommunen planterade och sådde ätbara växter i rabatter, som uppsalaborna
            fick vara med och skörda. Ett annat exempel från Uppsala är Matparken
            Gottsunda som är en gemensamhetsodling på kommunal mark. Stadsnära
            kommersiella odlingar växer fram. Ett exempel är Stadsbruk Göteborg
            som vuxit fram ur ett Vinnovaprojekt. Det har god potential att
            bidra till lokal matproduk­tion, men också till arbetstillfällen
            och en grön storstad. Stadsodling kan vara ett bra sätt att ta
            tillvara kompetens inom odling och djurhållning som nyanlända
            har. I kommuner­na är stadsodling en viktig del i arbetet för
            hållbar stadsutveckling. Mer kompetens be­hövs bland samhällsplanerare
            kring stadsodlingens roll för att främja ekologisk, social och
            ekonomisk hållbarhet.
          </p>
          <p xml:id="i-4v3j2tG9QX163W62448RE6">
            Den svenska livsmedelsstrategin bör kompletteras med hur småskalig
            produktion och stadsodling bidrar till miljömålen, stärker självförsörjningsförmågan
            och skapar en ökad gastronomisk mångfald.
          </p>
          <p xml:id="i-9X7fS1r6b46iuvcYhE9fhj">
            Etableringen av mindre gårdar och livsmedelsproducenter måste
            främjas, exempel­vis genom skatteväxling och nya prioriteringar
            i jordbrukspolitiken. Möjligheten för unga personer att starta
            odling och jordbruksproduktion kan underlättas om det finns möjlighet
            att starta i mindre skala. Genom att stimulera etablering av sorteringsanlägg­ningar
            och packerier så att satsningarna på odling av svenska baljväxter
            och protein­grödor också leder till mer svenska proteingrödor
            i hushållens matlagning och färdig­rätter. Etablering av livsmedelsindustri
            runt om i landet, till exempel mejerier och kvarnar, kan säkerställa
            den regionala självförsörjningsförmågan. Målsättningar för självförsörjningsförmåga
            och självförsörjningsgrad bör utformas för olika baslivsmedel
            på både nationell och regional nivå.
          </p>
          <p xml:id="i-LCLFSwHwY8PtrCoQLctwmN">
            Jordbrukspolitiken måste utvecklas så att igenväxande betesmarker
            restaureras och hävdas med bete eftersom betande djur och gräsmarker
            är en nyckelfaktor för den bio­logiska mångfalden och för kolinlagring
            i jordbruksmark.
          </p>
          <p xml:id="i-N25vftRb7kRbcRnzek4XWA">
            En översyn behöver göras av hur livsmedelsstrategin följs och
            hur staten främjar småskaliga livsmedelsföretag och hur regelverk
            och avgifter anpassas till små och medelstora livsmedelsföretag.
            Avgiftssystemen baseras idag strikt på riskklasser och kontrolltimmar,
            vilket ensidigt gynnar stora företag, och i vissa fall överdriver
            riskerna i småskalig produktion, där en hantverksmässig hantering
            kan hålla bästa säkerhetsnivå. Kontrollerna är till för att konsumenter
            ska känna sig trygga med att livsmedelsregler följs och är därför
            viktiga. Avgifter bör dock sättas utifrån en rimlighetsanalys
            för risk kombinerat med storlek på produktionen.
          </p>
          <p xml:id="i-PhBqgCDjDsq74LLnZBLYYW">
            Matkulturen utvecklas just nu starkt när många konsumenter väljer
            att äta mer klimatsmart och närodlat. En ökad mängd vegetabilier
            i kosten rimmar också väl med den svenska historiska matkulturen
            där vi har många traditionella svenska maträtter där det animaliska
            proteinet är en liten del ingredienserna. Ärtsoppan är ett sådant
            exempel. Ingen myndighet har idag ett uppdrag att följa utvecklingen
            av och främja svensk mat­kultur – det är en brist. I en föreläsning
            som arrangerades av SLU medverkade måltids­etnologen Richard Tellström
            för att diskutera matkulturella perspektiv på Naturvårds­verkets
            Prince-rapport och EU:s nya gröna giv (Green Deal) och jord till
            bord-plan (Farm to fork). Frågan ställdes varför inte några människor,
            konsumenter och medborg­are är synliga när livsmedelssystemens
            klimatpåverkan analyseras?
            <ref xml:id="i-YMYv5MjVZi7WQw4CCsrbRB" target="i-Kknig8LGfXHAEvHfhnqRqb">
              [2]
            </ref>
            Ett samhällsveten­skapligt perspektiv behövs i forskningen för
            att analysera hur en hållbar konsumtion kan främjas, inte enbart
            naturvetenskaplig forskning var en av de viktiga slutsatserna
            under seminariet.
          </p>
          <p xml:id="i-NrCJ7HUe2XEjLiBLPC3S5T">
            Det som är avgörande för konkurrenskraften för svensk livsmedelsproduktion
            är ett tydligt fokus på miljö och djurvälfärd, samt innovation
            och förädling. Sverige skulle tjäna på en ökad ekologisk produktion.
            Om 50 procent av det svenska jordbruket läggs om till ekologiskt
            skulle försäljningsvärdet för svensk mat öka med 4 miljarder kronor
            och det skulle skapas 3 400 jobb i sektorn jämfört med i dag.
            En intressant effekt är att alla nuvarande konventionella producenter
            skulle vinna på att det ekologiska lantbruket ökar.
            <ref xml:id="i-BMJTFhLYyWvgLcyjYp19Pf" target="i-DpshNo7BRgV9EV79QTCn9w">
              [3]
            </ref>
          </p>
          <p xml:id="i-69CnVoDuAhHFQWZ7EBs8tM">
            Det är också intressant att ställa sig frågan – hur svensk är
            svensk produktion? Svenskt jordbruk har ett stort beroende av
            importerad energi, insatsmedel, foder, arbetskraft m.m. Om man
            tittar specifikt på insatsmedel så visar det sig att svensk ekologisk
            primär­produktion i genomsnitt är mindre beroende av importerade
            insatsmedel än svensk kon­ventionell primärproduktion. Andelen
            av intäkterna som går till att köpa importerade insatsmedel är
            mindre för ekologisk produktion. Det betyder att för varje krona
            som konsumenten lägger på svenska ekologiska produkter så går
            en mindre del till att täcka kostnaderna för importerade insatsmedel
            jämfört med svenska konventionella pro­dukter.
            <ref xml:id="i-5ygHpnctZnYTNZnQ4Hrxs6" target="i-5T6qrTzAHqU9qpAB6ok11C">
              [4]
            </ref>
            Genom satsning på ekologiskt jordbruk kan man göra jordbruket
            mindre beroende av import, gynna ett levande landskap samt öka
            lönsamheten och syssel­sättningen.
          </p>
        </div>
        <div xml:id="i-FQL6swpyLhoKSAfy3nNw16" type="signatureBlock">
          <list xml:id="i-MNun5C7ymJ9zbbn8QhuGPg">
            <item xml:id="i-FCDNr287qDLNzoaW8xVMEJ" type="signature">
              Maria Gardfjell (MP)
            </item>
            <item xml:id="i-6E5UMPihZBSbQ7dBV5dxwj" type="signature">
              Janine Alm Ericson (MP)
            </item>
          </list>
        </div>
        <div xml:id="i-Lpkoj8dGenZHXKM6wzxbG2" type="motNotes">
          <noteGrp xml:id="i-JcNZdcPWL1xmKvQWG11T6E">
            <note xml:id="i-Gt2hJX51ykSTuG4E98YTM9">
              [1] Gårdar anses för små – men gör stor nytta, debattartikel
              i SvD 20-05-22.
            </note>
            <note xml:id="i-Kknig8LGfXHAEvHfhnqRqb">
              [2] https://www.slu.se/ew-kalender/2020/8/matkulturella-perspektiv-pa-naturvardsverkets-prince-rapport-och-eus-green-deal/.
            </note>
            <note xml:id="i-DpshNo7BRgV9EV79QTCn9w">
              [3] LRF, Sverige som ekoland, slutrapport från LRFs ekoprojekt
              2017 &amp; 2018.
            </note>
            <note xml:id="i-5T6qrTzAHqU9qpAB6ok11C">
              [4] http://ekomatcentrum.se/wp-content/uploads/2020/08/Hur-svenskt-%C3%A4r-svenskt-orginal-2020.pdf.
            </note>
          </noteGrp>
        </div>
      </div>
    </body>
  </text>
</TEI>
