<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02564">
  <teiHeader>
    <fileDesc>
      <titleStmt>
        <title>Ändring i brottsbalken m. m. (sexualbrotten) (prop. 1983/84:105)</title>
        <author>Gunilla André</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i brottsbalken m. m. (sexualbrotten) (prop. 1983/84:105)</title>
          <idno type="rdwebb">G7022564</idno>
          <rs type="number">2564</rs>
          <ref type="dokument_url_text">http://data.riksdagen.se/dokument/G7022564/text</ref>
          <ref type="dokument_url_html">http://data.riksdagen.se/dokument/G7022564</ref>
          <ref type="dokumentstatus_url_xml">http://data.riksdagen.se/dokumentstatus/G7022564</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Aoo3b1BZCFe7YXqamLBFLk" type="signed"/>
        <correspContext corresp="i-Aoo3b1BZCFe7YXqamLBFLk">
          <note type="signatory" corresp="i-JbQ4LaZceHR3Dk6TCPfuHh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2564/mot_198384__2564-001.pdf"/>
      <fw xml:id="i-TViDz9UsVsmpy87ixWrgcw">
        Motion 1983/84:2564
      </fw>
      <div xml:id="i-6nWoKrahPtFcKUxJaE7qSP" type="motHeader">
        <div xml:id="i-FaRjP3xkkEMfKrdMXw32BW" type="motTitle"/>
        <div xml:id="i-CJZ585EFjpyQjbL4n9V4rq" type="motSubmissionInfo"/>
      </div>
      <div xml:id="i-Azus6MEXVarPWw29nAgr1u" type="motBody">
        <div xml:id="i-CQ1JFw1auTCLh9m6z4wjoe">
          <p xml:id="i-UwMgtWTwxxa9k5JwKdQmVw">
            Gunilla André Ändring i brottsbalken m. m. (sexualbrotten) (prop.
            1983/84:105)
          </p>
          <p xml:id="i-DdZ3w5FqKoKRPe9pvUbw1R">
            Varje år dras omkring två tusen unga kvinnor in i prostitution-könshandel.
            De flesta kommer från torftiga miljöer med personliga problem.
            Väl inne i hanteringen bryts de prostituerade ned både socialt
            och känslomässigt. Föraktade av omvärlden och av sig själva ödeläggs
            deras liv. Prostitutionen leder till mänsklig misär. Ständigt
            nya unga flickor dras in i handeln och offras för att sexuellt
            tillfredsställa de ca 100 000 väletablerade män som håller kommersen
            i gång. Kopplaren är pådrivande. Denna hantering sker med samhällets
            godkännande. Det är fullt legalt att mot betalning köpa sexuella
            tjänster. Enligt skattelagstiftningen är de prostituerade att
            betrakta som näringsidkare och skattskyldiga för inkomst av rörelse
            med möjlighet till skönstaxering. Enligt gällande rätt är det
            således inte straffbart att vare sig sälja eller köpa sexuella
            tjänster. Det finns dock ett undantag. I de fall den prostituerade
            är under 18 år kan det bli aktuellt att betrakta en prostitutionskontakt
            som straffbar för kunden. I regeringens förslag, proposition 1983/84:105,
            om ändring i brottsbalken behandlas också prostitutionen. Sexualbrottskommitténs
            slutbetänkande hör till förarbetena. Betänkandet har remissbehandlats.
            Såsom ledamot av denna utredning avgav jag en reservation rörande
            prostitutionen. Den har
          </p>
          <p xml:id="i-Jcs7y6hJNbyhKA4BMXcFXJ">
            följande lydelse:
          </p>
          <p xml:id="i-Z6ex3yxWLrmbAvBSKf7YW">
            Utgångspunkten för samhällets lagstiftning på samlevnads- och
            sexuallivets område måste vara alla människors lika värde och
            rättigheter. Prostitutionen är således en företeelse för samhället
            att ta avstånd ifrån och med alla medel bekämpa. Eftersom prostitutionen
            nästan undantagslöst medför allvarliga konse- kvenser, anser jag
            att samhället bör markera avståndstagandet så klart och entydigt
            som möjligt. Den yttersta formen för ett samhälle att visa sitt
            ogillande av en icke önskad företeelse är att förbjuda den. Förutom
            att samhället uttrycker sitt ogillande, innebär en sådan åtgärd
            en vilja att hjälpa den svagare. Ett förbud mot prostitutionen
            skulle emellertid komma att medföra att såväl kundens som den
            prostituerades handlingar blir straffbara. Av skäl som jag här
            nedan redovisar, är jag inte beredd att förorda en sådan lösning,
            utan har stannat för att föreslå en kriminalisering av de prostitutionskontakter
            som tas av kunden. En sådan kriminalisering kan, som också majoriteten
            framhåller, komma att uppfattas som ett förbud mot prostitution,
            en omständighet som enligt min mening inte är till någon nackdel.
            De som ägnar sig till prostitution, gör detta så gott som undantagslöst
            på grund av något tvång. Tvånget kan bero på behov av pengar till
            narkotika eller tvånget från en kopplare som kräver hela eller
            delar av förtjänsten. Även om prostitutionsdebuten inte föranletts
            av någon sådan eller liknande
          </p>
          <pb facs="riksdagen-motions-pdf/data/198384/mot_198384__2564/mot_198384__2564-002.pdf"/>
          <fw xml:id="i-Pu7V5iru1bU9XWREFydVB4">
            Mot. 1983/84:2564 8
          </fw>
          <p xml:id="i-U43kdZUrpZFDSyZUhRdMJ5">
            tvångssituation är det ytterst svårt att tro att någon av verkligt
            fri vilja börjar prostituera sig. Verksamheten bidrar till uppkomst
            eller förstärkning av en socialt mycket utsatt ställning för den
            som ägnar sig åt prostitution. För att hjälpa de prostituerade
            till ett annat sätt att leva, är jag i likhet med majoriteten
            inom kommittén, övertygad om att sociala insatser är av allra
            största betydelse. Att insatser av detta slag kan medverka till
            en minskning av prostitutionens omfattning bevisas inte minst
            av det s. k. Malmöprojektet. Prostitutionen är så störningskänslig.
            Polisbilar som rör sig inom för prostitution kända områden verkar
            som ett i vart fall tillfälligt hinder för öppna prostitutionskontakter.
            En kriminalise- ring av den prostituerades handling skulle med
            all sannolikhet försvåra de sociala insatserna. Det är mot denna
            bakgrund jag avvisar tanken på att kriminalisera prostitutionen
            och väljer att enbart föreslå en kriminalisering av kundkontakterna.
            Redan i gällande lagstiftning har vi gått ett steg på denna väg
            genom att stadga straff för tillfälliga könsförbindelser mot betalning
            med någon som är under 18 år. Jag anser att vi bör gå vidare på
            den vägen och kriminalisera alla som utnyttjar prostituerade —
            oavsett ålder. Detta skulle hindra öppna prostitutionskontakter.
            I realiteten innebär det ett förbud mot prostitutionen över huvud
            taget. Den vanligaste formerna av prostitution — gatuprostitution
            och ”massageinstitut” — är för sin fortvaro beroende av en viss
            marknadsföring bl.a. att det är känt för presumtiva kunder var
            verksamheten bedrivs. Genom att kriminalisera kundens uttnyttjande
            av en prostituerad störs marknadsföringen. Om det är allmänt känt
            var prostitutionskontakter finns tillgängliga, finns denna kännedom
            naturligtvis även hos dem som har att övervaka ett eventuellt
            förbud mot prostitutionskontakter. Det blir nödvändigt att begränsa
            kretsen av personer som vet var det är möjligt att köpa sexuella
            tjänster. Antalet presumtiva kunder minskar därigenom. Framför
            allt gatuprostitutionen skulle få svårigheter att finna kunder.
            För massageinstitutens del skulle minskningen sannolikt inte kunna
            bli lika stor genom en kriminalisering. Redan i dag finns hinder
            för marknadsföring- en av denna form av prostitution genom det
            annonsförbud som i realiteten existerar i alla seriösa tidningar.
            Den minskning som en kriminalisering där kan ge upphov till, blir
            då främst beroende av den som överväger att utnyttja massageinstitutens
            tjänster. Att kriminalisera handlingar som innebär att någon skaffar
            sig sexuellt umgänge mot betalning, utan att samtidigt kriminalisera
            handlingar som innebär att man tar emot betalning för sexuella
            tjänster, är givetvis ingen självklar väg att gå. Man kan ifrågasätta
            om inte båda parternas agerande vid sådana kontakter borde bedömas
            lika. Som inledningsvis nämndes handlar emellertid den prostituerade
            oftast under tvång. Detta torde numera genom de undersökningar
            som under senare tid publicerats och genom massmedias uppmärksammande
            av förhållandena, vara känt för en bredare allmänhet. Kunden har
            frihet att välja mellan att köpa sexuellt umgänge eller att låta
            bli. Vad som för kunden är en frivillig affärstransaktion, är
            alltså för den prostituerade en mer eller mindre påtvingad handling.
            En annan invändning mot ett straffbud är att en prostitution som
            försiggår i det fördolda, minskar samhällets möjligheter att hjälpa
            de prostituerade. En kundkriminaliseing bör — som tidigare nämnts
            — kunna medverka till en minskning av det totala antalet prostituerade.
            Den ökade intensitet som måste ägnas en uppsökande verksamhet,
            behöver därför inte leda till krav på ökade resurser. Det antal
            personer som är i behov av hjälp torde nämligen komma att minska
            i och med en kriminalisering av kunderna.
          </p>
          <pb facs="riksdagen-motions-pdf/data/198384/mot_198384__2564/mot_198384__2564-003.pdf"/>
          <fw xml:id="i-QR56NDykn9JpzmABqYewQu">
            Mot. 1983/84:2564 9
          </fw>
          <p xml:id="i-7GZeCgkdLhpxjTUDoccWMB">
            För att kundkriminaliseringen skall få någon praktisk effekt
            måste den åtföljas av polisiära insatser. Om verksamheten tillåts
            fortgå utan ingripanden från polis och andra rättsvårdande myndigheter
            blir följden inte bara att kriminaliseringen blir utan effekt,
            utan även att lagstiftaren tappar i trovärdighet. Ett förbud att
            skaffa tillfällig sexuell förbindelse mot betalning måste därför
            övervakas. Denna övervakning måste då främst ta sikte på att förhindra
            brott och inte beivra brott. För att kunna bevisa brott måste
            nämligen polis och åklagare kunna påräkna medverkan från den prostituerade
            som i ett visst fall tagit emot betalning för sexuellt umgänge.
            Det ter sig inte sannolikt att få vederbörande som vittne, annat
            än möjligen i de fall då hon brutit med sitt liv som prostituerad.
            Att på annat sätt leda i bevis att det förekommit tillfällig sexuell
            kontakt mot betalning torde vara svårt. Kommitténs majoritet anför
            främst två skäl mot kundkriminalisering. Negativa följder för
            de prostituerade och att en sådan utformning av ett straffbud
            inte skulle överensstämma med den rättsliga grundsyn som råder
            i dagens samhälle. Jag vill därvid framhålla att principen om
            kundkriminalise- ring redan tillämpas då den prostituerade är
            under 18 år. Ingenting tyder på att det skulle vara svårare att
            med sociala insatser hjälpa den som är över 18 år än den som är
            under. Ytterligare kan anföras — prostitutionen utgör ett led
            i den organiserade och ekonomiska brottsligheten. Sammanfattningsvis
            anser jag i denna del, att det bör vara en kriminell handling
            att ta kontakt med en prostituerad i syfte att skaffa tillfällig
            sexuell förbindelse mot betalning. Mina skäl till detta ställningstagande
            är att samhället därmed klart tar avstånd från prostitutionen,
            att en sådan kriminalisering skulle minska prostitutionens omfattning
            och att de negativa effekter ett sådant förbud skulle kunna medföra
            bör och kan motverkas genom samhällets sociala insatser. Jag anser
            följaktligen att 6 kap. 9$ BrB skall få följande lydelse:
          </p>
          <p xml:id="i-Tvyk7AD6z1x31kXoUskKQF">
            Lagtextförslag
          </p>
          <p xml:id="i-Nu3JoW3XbKfAB5KGAA9EZ6">
            Den som genom att utlova eller att ge ersättning skaffar eller
            söker skaffa sig tillfälligt sexuellt umgänge med annan döms för
            otillåten kontakt med prostituerad till böter eller fängelse i
            högst 6 månader. Bland remissinstanserna fanns åtskilliga som
            uttryckte sitt stöd för min reservation. Propositionens redogörelse
            av remissutfallet på denna punkt är klart missvisande. Mot kundkriminalisering
            framkom inte några nya bärande skäl. Inte heller i propositionen
            har föredragande statsråd framfört några tungt vägande nya skäl
            mot kundkriminalisering av prostitutionskunder. I andra sammanhang
            brukar det både bland allmänheten och i Sveriges riksdag vara
            en ganska stor majoritet som vill värna om de svaga i vårt samhälle.
            Utan tvekan tillhör de unga kvinnor som hamnar i prostitutionshanteringen
            i många hänseenden de svaga. Enligt min mening måste samhället
            i lagsftningen ta klar ställning mot prostitutionen. Med hänvisning
            till det anförda hemställs att riksdagen beslutar att 6 kap. 9$
            BrB skall få följande lydelse:
          </p>
          <pb facs="riksdagen-motions-pdf/data/198384/mot_198384__2564/mot_198384__2564-004.pdf"/>
          <fw xml:id="i-TTfV9pM54WnykAe41vD5Ft">
            Mot. 1983/84:2564 10
          </fw>
          <p xml:id="i-WpPSDRjFXZP46b8YNFZB47">
            Den som genom att utlova eller att ge ersättning skaffar eller
            söker skaffa sig tillfälligt sexuellt umgänge med annan döms för
            otillåten kontakt med prostituerad till böter eller fängelse i
            högst sex månader.
          </p>
          <p xml:id="i-K6jDADsPbzaeUUMkop3Xje" type="date">
            Stockholm den 5 mars 1984
          </p>
          <div xml:id="i-J7ACYGXpAyR74E7ZgpnYD" type="signatureBlock">
            <p xml:id="i-XKy4A1vSGXykhdarLbUPyQ" who="i-JbQ4LaZceHR3Dk6TCPfuHh" type="signature">
              GUNILLA ANDRÉ (c)
            </p>
          </div>
        </div>
      </div>
    </body>
  </text>
</TEI>
