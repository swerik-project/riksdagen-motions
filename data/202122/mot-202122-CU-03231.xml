<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03231">
  <teiHeader>
    <fileDesc>
      <titleStmt>
        <title>Hållbar konsumentpolitik</title>
        <author corresp="i-TqkCALix3mzcE3yNqV7Nee">av Martina Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3231 av Martina Johansson m.fl. (C)</title>
          <idno type="rdwebb">H9023231</idno>
          <rs type="number">3231</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023231/text</ref>
          <ref type="dokument_url_html">http://data.riksdagen.se/dokument/H9023231</ref>
          <ref type="dokumentstatus_url_xml">http://data.riksdagen.se/dokumentstatus/H9023231</ref>
          <ref type="docx">http://data.riksdagen.se/fil/C8ACC760-62A6-4BE2-89AC-56324B899598</ref>
          <ref type="pdf">http://data.riksdagen.se/fil/15C96FF9-0E40-484E-8437-84DC007CCCB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-z4EmC1yiyCbE2xxZHaKui" type="signed"/>
        <correspContext corresp="i-z4EmC1yiyCbE2xxZHaKui">
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-SE8ApXFZ7ex7Favbm7aCMu"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-X24CbizesfxM3nuznxPzAc"/>
          <note type="signatory" corresp="i-DWgcUDJTHbEcGKZqHxJj8C"/>
        </correspContext>
        <correspAction xml:id="i-X8retCYwVLf2M3j9TCKvHt" type="submitted">
          <date when="2021-10-04"/>
          <time when="15:28:01"/>
        </correspAction>
        <correspAction xml:id="i-YFqsY5ov6RQiNCTdEK1hLf" type="reviewed">
          <date when="2021-10-04"/>
          <time when="19:04:51"/>
        </correspAction>
        <correspAction xml:id="i-MC5VesoQRs2sQVM8CQYEen" type="referred">
          <date when="2021-10-14"/>
        </correspAction>
        <correspAction xml:id="i-Hk7EJWUX9MLDJrRuRqLo4" type="assigned">
          <date when="2022-10-24"/>
          <time when="13:12:23"/>
        </correspAction>
        <correspContext corresp="i-Hk7EJWUX9MLDJrRuRqLo4">
          <ref type="assignedTo">Civilutskottet</ref>
        </correspContext>
        <correspAction xml:id="i-Fyi8VyYpkd5j2eqEphXcXj" type="behandlas_i"/>
        <correspContext corresp="i-Fyi8VyYpkd5j2eqEphXcXj">
          <ref type="uppgift">2021/22:TU7</ref>
          <ref type="ref_dok_id">H901TU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU7</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RhPTqBG5M8LjbppYxymeLo" type="behandlas_i"/>
        <correspContext corresp="i-RhPTqBG5M8LjbppYxymeLo">
          <ref type="uppgift">2021/22:CU7</ref>
          <ref type="ref_dok_id">H901CU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU7</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jmy9evdkHpDSjSzUGjKszQ" type="behandlas_i"/>
        <correspContext corresp="i-Jmy9evdkHpDSjSzUGjKszQ">
          <ref type="uppgift">2021/22:CU3</ref>
          <ref type="ref_dok_id">H901CU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU3</ref>
          <ref type="ref_dok_titel">En ny konsumentköplag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9aBnzVjRQBaSMr5Et5kuDY" type="behandlas_i"/>
        <correspContext corresp="i-9aBnzVjRQBaSMr5Et5kuDY">
          <ref type="uppgift">2021/22:CU8</ref>
          <ref type="ref_dok_id">H901CU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU8</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PhxvFfgQUzDsmo9SezDip6" type="behandlas_i"/>
        <correspContext corresp="i-PhxvFfgQUzDsmo9SezDip6">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C4ELS1ous3qDFNgDVGXsxD" type="behandlas_i"/>
        <correspContext corresp="i-C4ELS1ous3qDFNgDVGXsxD">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D7euwiW8qmk1QKRvFqJG7B" type="behandlas_i"/>
        <correspContext corresp="i-D7euwiW8qmk1QKRvFqJG7B">
          <ref type="uppgift">2021/22:CU19</ref>
          <ref type="ref_dok_id">H901CU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU19</ref>
          <ref type="ref_dok_titel">Ett moderniserat konsumentskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VWiaTUxaRpKzAn3qJPKyHA" type="behandlas_i"/>
        <correspContext corresp="i-VWiaTUxaRpKzAn3qJPKyHA">
          <ref type="uppgift">2021/22:FiU22</ref>
          <ref type="ref_dok_id">H901FiU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-16jcE1euks5Q114Y12PjDN" type="motHeader">
        <div xml:id="i-KzDomnC2md4jw647PBphrA" type="motTitle">
          Motion till riksdagen 2021/22:3231 av Martina Johansson m.fl.
          (C) Hållbar konsumentpolitik
        </div>
      </div>
      <div xml:id="i-PVLRKKiFBMMWrsF4oPWLHc" type="motBody">
        <div xml:id="i-2sn5vzero2MAMdb6mVdPkx" type="motProposal" subtype="förslag">
          <head xml:id="i-Y3GJ3dheVzn5vbhQRoyo58">
            Förslag till riksdagsbeslut
          </head>
          <list xml:id="i-WwyAbL7qXZxGCrSxQK62y4" style="ol">
            <item xml:id="i-CxEStsBw7SLoTwD2P8UZvS">
              Riksdagen ställer sig bakom det som anförs i motionen om kommunernas
              konsumentvägledning och tillkännager detta för regeringen.
            </item>
            <item xml:id="i-JfE9FGdPKrg51uXMKjU9gd">
              Riksdagen ställer sig bakom det som anförs i motionen om att
              konsumentvägledning bör kunna samordnas mellan kommuner och statliga
              aktörer och tillkännager detta för regeringen.
            </item>
            <item xml:id="i-2xYy89SnNrE1oyqe7f29Db">
              Riksdagen ställer sig bakom det som anförs i motionen om stärkt
              konsumentlagstiftning vid köp av digitala tjänster och digitalt
              innehåll och tillkännager detta för regeringen.
            </item>
            <item xml:id="i-SqJmD5w1SwJkAkUq71sbWg">
              Riksdagen ställer sig bakom det som anförs i motionen om en bredare
              översyn av de konsumenträttsliga regelverken och tillkännager
              detta för regeringen.
            </item>
            <item xml:id="i-3rfGarEkKp2tbGkncWZQyi">
              Riksdagen ställer sig bakom det som anförs i motionen om att
              ge Konsumentverket i uppdrag att se över skyddet för konsumenternas
              integritet vid e-handel och tillkännager detta för regeringen.
            </item>
            <item xml:id="i-68FvAohjEfRaogs6fzpEFX">
              Riksdagen ställer sig bakom det som anförs i motionen om att
              överväga att införa en central spärrtjänst som möjliggör för privatpersoner
              att spärra sig från att ta nya krediter och lån och tillkännager
              detta för regeringen.
            </item>
            <item xml:id="i-WFVYM9HFyNVgDcwiSFL3p9">
              Riksdagen ställer sig bakom det som anförs i motionen om att
              se över förutsättningarna för att införa ett centralt skuldregister
              avseende privatpersoner och tillkännager detta för regeringen.
            </item>
            <item xml:id="i-TPB5X9VCkFk9REWKdgUnW9">
              Riksdagen ställer sig bakom det som anförs i motionen om en modernisering
              av lagstiftningen rörande ocker och tillkännager detta för regeringen.
            </item>
            <item xml:id="i-RSkx6w3BCLFLLiqZDETMwS">
              Riksdagen ställer sig bakom det som anförs i motionen om en betalningsplan
              på tre år vid skuldsanering och tillkännager detta för regeringen.
            </item>
            <item xml:id="i-R1MQX8iXxwoYqmbbnUWzsv">
              Riksdagen ställer sig bakom det som anförs i motionen om en utredning
              med uppdraget att ta fram förslag på stödåtgärder till barn till
              överskuldsatta föräldrar och tillkännager detta för regeringen.
            </item>
            <item xml:id="i-HB36WvZwApBFsRx5WMFhhZ">
              Riksdagen ställer sig bakom det som anförs i motionen om att
              lotterier och speltjänster ska omfattas av distansavtalslagen
              och tillkännager detta för regeringen.
            </item>
            <item xml:id="i-BuZwyBFo93SvMtRzDgjr29">
              Riksdagen ställer sig bakom det som anförs i motionen om att
              begränsa möjligheten att erbjuda lotter och spel på kredit eller
              mot faktura och tillkännager detta för regeringen.
            </item>
            <item xml:id="i-88KNsRHBhj3uFZ65DNWXK1">
              Riksdagen ställer sig bakom det som anförs i motionen om att
              se över det konsumenträttsliga skyddet för barn och unga i digitala
              miljöer och tillkännager detta för regeringen.
            </item>
            <item xml:id="i-F664ZWLJ668mT38xh5voZP">
              Riksdagen ställer sig bakom det som anförs i motionen om att
              Sveriges hållning avseende internationella regler i fråga om marknadsföring
              riktad mot barn och tillkännager detta för regeringen.
            </item>
            <item xml:id="i-MKFpk78JxFAZcnpdajThQT">
              Riksdagen ställer sig bakom det som anförs i motionen om att
              verka för en översyn av regleringen av sexistisk reklam och tillkännager
              detta för regeringen.
            </item>
            <item xml:id="i-DZfP2rjkWKEMW5v4ju5LsZ">
              Riksdagen ställer sig bakom det som anförs i motionen om en översyn
              av befintlig lagstiftning i syfte att öka tryggheten vid köp av
              begagnade bilar och tillkännager detta för regeringen.
            </item>
            <item xml:id="i-YYBtmZYJraUtxsNNnbdn9V">
              Riksdagen ställer sig bakom det som anförs i motionen om att
              kunna flytta felparkerade fordon samt ökade befogenheter för polisen
              att omhänderta fordon med stora skulder och tillkännager detta
              för regeringen.
            </item>
            <item xml:id="i-9iSwMJvF1RyHBmSRHqQGYA">
              Riksdagen ställer sig bakom det som anförs i motionen om att
              utreda hur djursjukvården skulle kunna omfattas av konsumenttjänstlagen
              och tillkännager detta för regeringen.
            </item>
            <item xml:id="i-Xv6jXqkNywEpKxQpLshG2B">
              Riksdagen ställer sig bakom det som anförs i motionen om rätten
              till nummerportabilitet vid byte av bank och tillkännager detta
              för regeringen.
            </item>
            <item xml:id="i-UDLdHbvszY1ZU3zurrhdCE">
              Riksdagen ställer sig bakom det som anförs i motionen om stärkt
              kontroll av att varor och tjänster uppfyller lagstadgade krav
              och säkerhetsföreskrifter och information till konsumentkollektivet
              om risker när produkter inte uppfyller sådana krav, och detta
              tillkännager riksdagen för regeringen.
            </item>
            <item xml:id="i-CGX7xv3q5QFiB448hVc8hH">
              Riksdagen ställer sig bakom det som anförs i motionen om en förlängning
              av företags konsumenträttsliga bevisbörda för ursprungliga fel
              och tillkännager detta för regeringen.
            </item>
            <item xml:id="i-NkMxvSnGcP1vrTyNTrRRaD">
              Riksdagen ställer sig bakom det som anförs i motionen om att
              reklamationsrätten ska följa varan i stället för att stanna vid
              den ursprungliga köparen eller ägaren och tillkännager detta för
              regeringen.
            </item>
            <item xml:id="i-TQGh4Z7BXeCAEF352HFCcn">
              Riksdagen ställer sig bakom det som anförs i motionen om att
              ta fram en lösning som säkerställer att resenärer har ett ekonomiskt
              skydd i de fall resor måste ställas in av orsaker som ligger utanför
              arrangörens kontroll, och detta tillkännager riksdagen för regeringen.
            </item>
          </list>
        </div>
        <div xml:id="i-971CfUqj74funxUNE6o9tL" type="motContent">
          <head xml:id="i-5C1Eh8ugEcRbnyz2YkfYc4" type="h1">
            Motivering
          </head>
          <p xml:id="i-9AjrZKqjRJEwr6AR5tGJFd">
            Utvecklingen av handeln under de senaste decennierna har på många
            sätt gynnat konsumenterna. Utbudet av varor och tjänster är idag
            stort och det finns gott om olika alternativ att välja mellan.
            Den enskilde konsumenten har stor valfrihet, tillgång till fler
            försäljningskanaler och större makt och möjligheter att göra aktiva
            val. Konkurrensen har också lett till sänkta priser. Den ökade
            konsumtionen har dock haft en allvarlig baksida, främst i form
            av en ohållbar miljöbelastning. Därför är det helt avgörande att
            beslutsfattare på alla nivåer ser till att lagar och regler värnar
            en långsiktigt hållbar utveckling (socialt, ekonomiskt och ekologiskt).
            Vidare, att man säkerställer regel­efterlevnad och att miljövärden,
            ändliga resurser och gemensamma tillgångar tillmäts sitt rätta
            värde, och att långsiktiga kostnader beaktas.
          </p>
          <p xml:id="i-2qoRHY9ie14tukgsvpQxkt">
            Utvecklingen har även inneburit att det i vissa fall blivit svårare
            för konsumenter att göra välgrundade val. Komplexiteten hos varor
            och tjänster har ökat. E-handeln och den digitala utvecklingen
            har också medfört att även konsumenter handlar på en internatio­nell
            marknad. Konsumenten har ofta begränsade möjligheter att överblicka
            sådant som exempelvis tillverkningsförhållanden, en produkts totala
            miljöpåverkan, eller innehåll av skadliga ämnen. Även förutsättningen
            att som konsument kommunicera med tillverk­aren kan vara begränsad.
            Samtidigt uttrycker många konsumenter ett starkt engagemang och
            vill göra medvetna val. Anmälningarna till Allmänna reklamationsnämnden
            (ARN) har ökat kraftigt under senare år och medvetenheten om konsumtionens
            miljöpåverkan uppmärksammats allt mer.
          </p>
          <head xml:id="i-9VHSPfx2rEAiW2TtQ8TiSk" type="h2">
            Konsumentvägledning
          </head>
          <p xml:id="i-V72ViksEzK9tfZvhPrmfPT">
            Engagemanget visar att behovet av konsumentvägledning är stort.
            En del av konsument­vägledningen ligger idag på kommunal nivå.
            Tanken är att på så sätt erbjuda ett mer direkt och personligt
            stöd, inte minst till konsumenter med särskilda behov, men också
            att kunna erbjuda fysiska möten och kännedom om lokala förhållanden.
            Antalet kom­muner som erbjuder konsumentvägledning har dock minskat
            drastiskt. Detta drabbar framför allt personer som har svårt att
            tillvarata sina konsumentintressen och som ofta har stort behov
            av hjälp och vägledning i konsumentfrågor. En konsumentvägledning
            som bidrar till att konsumenterna gör färre misstag och är mer
            välinformerade bidrar också till att reducera samhällets kostnader
            för konsumentproblem, men även till att reducera handelns kostnader
            för klagomål. Bristen på konsumentvägledning borde därför vara
            av intresse för såväl kommuner som företag, varför en lösning
            skulle kunna vara att kommunerna i högre grad samverkar med företag
            kring detta. Regeringen bör också se över hur Konsumentverket
            och Allmänna reklamationsnämnden kan bidra till den kommunala
            konsumentvägledningen. Konsumentvägledning bör också kunna sam­ordnas
            av kommuner och statliga aktörer. Det bör övervägas om detta ska
            kunna till­handahållas via de statliga servicekontoren som nu
            också byggs ut med flera nyetabler­ingar runt om i landet.
          </p>
          <p xml:id="i-CAsX9WKe1m9QW1toAmMnUm">
            Kommunal konsumentvägledning har ofta en naturlig koppling till
            den kommunala budget- och skuldrådgivningen. Budget- och skuldrådgivningen
            utgör dock, till skillnad från den lokala konsumentvägledningen,
            en obligatorisk tjänst som kommunerna måste tillhandahålla. Konsumentvägledningen
            skulle rimligen kunna ingå som en del av det obligatoriska åtagandet
            att tillhandhålla budget- och skuldrådgivning eftersom områdena
            är närliggande. Samarbeten mellan kommuner, samt med företag och
            statliga aktörer på området, borde kunna resultera i en mer resurseffektiv
            och proaktiv samhällstjänst som också skulle kunna spela en viktig
            roll i att utbilda och informera elever på grund- och gymnasieskolor.
          </p>
          <head xml:id="i-YZNNt8UdWc8HwfrAR1MF2h" type="h2">
            Digitaliseringen och översyn av de konsumenträttsliga regelverken
          </head>
          <p xml:id="i-ue9qT8nBC2HxiyogycMeo">
            Digitaliseringen sätter konsumentlagstiftningen på prov. Regeringen
            har aviserat att en proposition om nya konsumentköpregler med
            anledning av digitaliseringen är i antågan­de. Det är angeläget
            att på ett bättre sätt slå vakt om konsumenternas intressen vid
            köp av digitala tjänster och digitalt innehåll. Enligt Centerpartiets
            mening finns det också ett mer generellt behov av att göra en
            bredare översyn av de konsumenträttsliga regelverk­en i syfte
            att åstadkomma en mer sammanhållen konsumentlagstiftning. Det
            finns mycket att vinna i fråga om tydlighet och överskådlighet
            för en bättre sammanhållen konsument­lagstiftning. Vid en sådan
            översyn skulle det också vara möjligt att ta ett helhetsgrepp
            i frågan om företagens information till konsumenten. Informationen
            som ges till konsu­menten måste fylla sitt syfte. En större mängd
            information som kan uppfattas som svår­tillgänglig kan exempelvis
            medföra att konsumenten mer slentrianmässigt trycker på godkänt
            vid konsumentavtal på internet.
          </p>
          <p xml:id="i-M327ajuj92LiRvNTDrCspP">
            Skyddet för konsumenternas integritet är en annan fråga som digitaliseringen
            ger upphov till. Stora mängder information lagras idag om konsumenter
            och deras köp­mönster. Informationen används sedan för att skräddarsy
            erbjudanden och reklam till den enskilde konsumenten, på gott
            och ont. Informationen kan även säljas vidare till andra aktörer.
            De integritetsaspekter som uppstår måste beaktas och utvärderas
            löpande. Konsumentverket bör ges i uppdrag att ansvara för en
            sådan övergripande översyn.
          </p>
          <head xml:id="i-X1Y7wxEcZLKjWje9XH2tt2" type="h2">
            Konsumtionslån
          </head>
          <p xml:id="i-NFSNAru76n8X7ixFXkvvpf">
            Svenska hushåll har en hög och ständigt ökande skuldsättning
            och ligger näst högst i Europa sett till skuldsättning per capita.
            Konsumtionslånen fortsätter att öka med drygt 7 procent per år,
            vilket är mer än bolånen. Enligt Finansinspektion utgör konsumtions­lånen
            20 procent av hushållens totala lån samtidigt som de står för
            mer än hälften av hushållens lånebetalningar i form av räntor
            och amorteringar. Konsumtionslånen har alltså större inverkan
            på svenskarnas månatliga ekonomi än bolånen. En femtedel av konsumtionslåntagarna
            får också betalningspåminnelser och 4,5 procent får inkassokrav.
            Bland låntagare under 25 år får drygt 8 procent inkassokrav. Detta
            tyder på en fortsatt problembild för snabblån och högkostnadskrediter
            trots införandet av ränte- och kost­nadstaket 2018. Snabblån är
            fortsatt en inkörsport till betalningssvårigheter och grogrund
            till impulsiva ekonomiska beslut som lätt leder till en destruktiv
            cirkel. Siffrorna tyder också på en otillräcklig kreditprövning
            vid ansökan om konsumtionslån. Centerpartiet vill införa en central
            spärrtjänst, liknande Spelinspektionens nationella självavstäng­ningsregister,
            Spelpaus.se, för att möjliggöra för privatpersoner att spärra
            sig från att ta nya krediter och lån. Vi vill också se över förutsättningarna
            för att införa ett samlat centralt skuldregister dit alla kreditinstitut
            redovisar sina fordringar på privatpersoner, samt se över om lagstiftningen
            avseende ocker behöver moderniseras. Lagstiftningen mot ocker
            är mycket gammal och är svår att tillämpa på dagens kreditmarknad.
            Reger­ingen bör därför göra en översyn av den civilrättsliga bestämmelsen
            om ocker.
          </p>
          <head xml:id="i-JDtKmk65jf5BDXqvdzEDTw" type="h2">
            Skuldsanering och överskuldsatta
          </head>
          <p xml:id="i-9uxSMoMHTgnniAWmu88yPc">
            Lagändringen 2016 gjorde det enklare att ansöka om skuldsanering.
            Efter lagändringen har antalet personer som ansöker om skuldsanering
            ökat kraftigt. Detta är positivt eftersom det är angeläget att
            överskuldsatta har möjlighet att få bukt med sin situation. En
            skuldsanering är ofta en livsavgörande vändning; en chans att
            återvända till ett liv där ekonomin inte alltid spelar huvudrollen.
            Det är också angeläget för samhället att den överskuldsatte inte
            hamnar i ett livslångt utanförskap. I utredningsbetänkandet Vägen
            tillbaka för överskuldsatta SOU 2008:82, som föregick lagändringen,
            förslog utredaren, uppbackad av bl.a. Konsumentverket och Kronofogdemyndigheten,
            att en betalnings­plan skulle sträcka sig över tre år. Lagändringen
            kom dock att resultera i en betalnings­plan på fem år, men med
            ett antal betalningsfria månader. Centerpartiet är av uppfatt­ningen
            att det är bättre att snabbt komma ur sin skuld än att få ett
            antal betalningsfria månader och menar därför att en treårig betalningsplan
            skulle underlätta och snabba på möjligheten att komma tillbaka
            till en normal levnadsstandard.
          </p>
          <p xml:id="i-URyH9YXc47dmsyKbfJABe7">
            Enligt den statliga utredningen Ut ur skuldfällan SOU 2013:72
            har närmre 40 procent av alla skuldsaneringsgäldenärer hemmavarande
            barn. Socialstyrelsen har beskrivit det som att dessa familjers
            livsvillkor sannolikt hör till de sämre i samhället. De barn som
            växer upp i familjer där föräldrarna är överskuldsatta präglas
            starkt, både på kort och lång sikt, av familjens ekonomiska svårigheter.
            Det är positivt att riksdagen nu beslutat att det generella, standardiserade,
            levnadsomkostnadsbeloppet för barn (det s.k. normal­beloppet)
            höjs från den 1 juni 2022. Denna förändring till trots behöver
            det sannolikt införas fler riktade stödåtgärder för barn till
            överskuldsatta föräldrar. Resurser ur Allmänna arvsfonden skulle
            exempelvis eventuellt kunna användas för riktade stöd­åtgärder.
            En utredning med uppdraget att ta fram förslag på stödåtgärder
            för barn till överskuldsatta föräldrar bör därför tillsättas.
          </p>
          <head xml:id="i-9XPtsFZSuuzXw6YX9s7299" type="h2">
            Distansavtalslagen
          </head>
          <p xml:id="i-8HX5Bs4REZE9EZEfb9Qqij">
            Från 1 september 2018 gäller skriftlighetskrav vid telefonförsäljning
            för näringsidkare som på eget initiativ kontaktar en konsument
            per telefon i syfte att ingå ett avtal enligt distansavtalslagen.
            Skriftlighetskravet omfattar alla varor och tjänster förutom lotterier/spel
            och paketresor. Argumenten för varför lotteri och speltjänster
            ska undantas är svaga. Riksdagen har sedan flera år tillbaka också
            riktat ett tillkännagivande till regeringen om att utreda om även
            lotterier bör omfattas av distansavtalslagens krav. Regeringen
            har ännu inte återkommit med anledning av tillkännagivandet. Centerpartiet
            anser att även lotterier och speltjänster bör omfattas av distansavtalslagen
            och därmed även av skriftlighetskravet vid telefonförsäljning.
            Möjligheten att erbjuda lotter och spel på kredit eller mot faktura
            bör också begränsas.
          </p>
          <head xml:id="i-3K4pv73R7zCVKXiYzp2X89" type="h2">
            Barnreklam på internet
          </head>
          <p xml:id="i-4CHc6hc1Jyq1fq2dKyfJmg">
            Barn spenderar allt mer av sin tid i digitala forum. I dagsläget
            saknas det förbud mot riktad barnreklam på internet och i appar.
            Inte sällan erbjuds möjligheten, även i sådana digitala miljöer
            som främst riktar sig till barn, att göra olika former av köp
            inuti exem­pelvis en app eller ett online-spel. Detta kan leda
            till ett starkt köptryck hos den unge. Centerpartiet anser därför
            att det finns ett behov av att se över det konsumenträttsliga
            skyddet för framför allt barn och unga i digitala miljöer. Centerpartiet
            anser också att det är angeläget att i EU-sammanhang fortsätta
            att värna den hårdare svenska lagstift­ningen i fråga om marknadsföring
            riktad mot barn och att verka för att internationella regler utvecklas
            i denna riktning.
          </p>
          <head xml:id="i-S9YFjLoVYTq8ADmE6mqxvA" type="h2">
            Sexistisk reklam
          </head>
          <p xml:id="i-LZkCw9e1nRKFJot2dZChha">
            Idag finns möjlighet att anmäla sexistisk reklam till Reklamombudsmannen,
            närings­livets stiftelse för självreglering av etisk reklam. Att
            bli fälld av Reklamombudsmannen leder dock inte till någon direkt
            påföljd annat än risken för negativ publicitet och konsu­mentreaktioner.
          </p>
          <p xml:id="i-9ZZLeYrMRqRRGYPbVGg81b">
            Centerpartiet anser att det finns anledning att se över om självregleringen
            är en till­räckligt ingripande åtgärd och vill därför se över
            översyn av regleringen av sexistisk reklam. En sådan måste ta
            hänsyn till tryck- och yttrandefriheten.
          </p>
          <head xml:id="i-JyDN5sfpq5Hd39ToXHUs8w" type="h2">
            Begagnade bilar
          </head>
          <p xml:id="i-VomDufP9hSEYEYpfp5kfBt">
            Försäljning av begagnade bilar är tyvärr ett område som utnyttjas
            för bedrägerier av olika slag. Även om det är möjligt att kontrollera
            fordonets skulder via Transportstyrel­sens hemsida eller myndighetens
            röststyrda kundtjänst, kan varken Transportstyrelsen eller Kronofogden
            lämna en fullständigt uppdaterad bild över alla utfärdade fordons­relaterade
            skulder som finns för ett visst fordon. Detta beror på att det
            tar tid innan vissa skulder uppdateras eller registreras i vägtrafikregistret.
            Köparen riskerar därmed att få överta skulder eller att få fordonet
            beslagtaget av Kronofogden. Centerpartiet anser därför att det
            behövs en översyn av det regelverk som reglerar dessa affärer.
            Det brådskar också med hårdare tag mot så kallade bilmålvakter.
            Oftast redan skuldsatta personer vilka står som ägare åt fordon
            som i praktiken brukas av kriminella, som på det sättet undgår
            skatter, parkeringsböter och liknande. Det handlar om att snabbt
            kunna flytta felparkerade fordon och polisens möjlighet att omhänderta
            fordon med uppenbart stora obetalda fordringar.
          </p>
          <head xml:id="i-Ww9MWQ6svTBEsj4qtmd2yj" type="h2">
            Djursjukvård och förvaring av levande djur
          </head>
          <p xml:id="i-8huGYZW7QxZdh19BkW5758">
            De senaste åren har kostnaderna för djursjukvård ökat. Djursjukvård
            och veterinär­tjänster, liksom förvaring av levande djur, omfattas
            inte av konsumenttjänstlagen. För att motverka orimligt höga veterinärkostnader
            och skydda djurägande konsumenter vill Centerpartiet se en utredning
            som undersöker hur djursjukvården skulle kunna omfattas av konsumenttjänstlagen.
            Utredningen ska också kartlägga hur regleringen av kostnader inom
            djursjukvården har förändrats över tid och hur försäkringarna
            har påverkats.
          </p>
          <head xml:id="i-LPz1APGD6A891RanCyPbS7" type="h2">
            Nummerportabilitet vid byte av bank
          </head>
          <p xml:id="i-Lnq8PHtDT8Cu73YeqM8ny4">
            Att byta mobilabonnemang är idag lätt då kunden har rätt att
            ta med sig sitt gamla telefonnummer. Det är praktiskt då många
            tjänster är knutna till det specifika numret och tanken med telefonen
            är att den som behöver kontakta dig vet numret i fråga. Samma
            sak gäller i viss mån kontonumret i din bank. Autogiron och e-fakturor
            är många gånger knutna inte bara till din person utan till ditt
            kontonummer. Ett av de krångligare och tidsödande momenten för
            den som byter bank är därmed att registrera om sig på olika autogiron
            m.m. Rätten till nummerportabilitet – det vill säga möjlig­heten
            att behålla sina kontonummer för den som byter bank – skulle ge
            en flexiblare marknad för banker. Det skulle även gynna konsumenterna
            som, genom att det blir enklare att byta bank, kan ställa högre
            krav och få bättre villkor.
          </p>
          <head xml:id="i-StJooHvGQhMs2qBTsoykz" type="h2">
            Säkerhetsföreskrifter och standarder
          </head>
          <p xml:id="i-Nrc93h8imSG9F2R813tyaj">
            Ökad prispress leder i vissa fall till varor av sämre kvalitet
            som i värsta fall kan få konsekvenser för säkerhet, liv och hälsa.
            Konsumenten har svårt att veta om en vara uppfyller de säkerhetsföreskrifter
            och standarder som vanligen gäller för varor av samma slag. Centerpartiet
            är av uppfattningen att det därför behövs tydligare och mer välspridd
            information till konsumentkollektivet om risker som kan följa
            vid köp utom­lands eller via e-handel. Det är också angeläget
            att ytterligare stärka myndigheternas kontroll av att varor och
            tjänster uppfyller lagstadgade krav och säkerhetsföreskrifter.
            Detta är både en viktig del i att stärka konsumenternas trygghet,
            men också avgörande för att säkerställa konkurrens på lika villkor
            mellan producenter.
          </p>
          <head xml:id="i-G4RqAStnDHihnN8tP4hm9S" type="h2">
            Stärkt reklamationsrätt för konsumenter
          </head>
          <p xml:id="i-WhLW29dkK9Eq418EnBzrLg">
            Ju längre en vara håller, desto bättre för miljön. Ett starkt
            konsumentskydd skapar incitament för tillverkare att producera
            varor som håller längre. Centerpartiet vill därför utöka den lagstadgade
            konsumenträtten för produkter så att företag har bevisbördan i
            ett år, istället för dagens sex månader, för att ett fel inte
            är ett ursprungligt fel. För att stödja återanvändning och vidareförsäljning
            av produkter som den enskilde inte längre behöver, samt för att
            förenkla för den som köper en begagnad sak, vill vi också att
            reklamations­rätten följer varan istället för att stanna vid den
            ursprungliga köparen. På samma sätt bör även den som köper en
            begagnad vara kunna reklamera tjänster, exempelvis reparations-
            eller renoveringstjänster, som utförts på varan.
          </p>
          <head xml:id="i-Wnunjq4kMrKbSZEUwwjs9W" type="h2">
            Stärkt skydd för paketresekonsumenter
          </head>
          <p xml:id="i-Lsg1woLcpkKcfqeuNHL7px">
            De senaste åren har belastat researrangörer hårt. Under pandemins
            inledning var man tvungen att ställa in resor på grund av omständigheter
            som inte arrangören kunnat på­verka. Allt eftersom tiden gick
            stod det klart att någon ersättningsresa inte kunde komma i fråga.
            Resenärer har alltid rätt att få resan återbetald. Detta samtidigt
            som arrangören i sin tur har fordringar gentemot hotell, transportföretag
            och aktörer på resmålet. Den rådande situationen har blottlagt
            brister i det nuvarande resegarantisystemet i förhållan­det mellan
            arrangör och resenär.
          </p>
          <p xml:id="i-HMEdsUVzRFyK7WrURvDHjo">
            Centerpartiet tog därför under våren 2021 ett initiativ i civilutskottet,
            vilket ledde till att riksdagen fattade ett enhälligt beslut om
            att ta fram en lösning som säkerställer att resenärer i framtiden
            har ett ekonomiskt skydd vid omfattande naturkatastrofer, pande­mier,
            krigssituationer etc. Det är angeläget att regeringen skyndsamt
            återkommer till riksdagen med förslag som innebär garantier åt
            resebranschen, dess kunder, samt att en fond kan byggas upp för
            framtida återbetalningar.
          </p>
        </div>
        <div xml:id="i-PjSupXpfBiNTntNVfGBZfJ" type="signatureBlock">
          <list xml:id="i-8qYrcNcwiL6YCCzdG324uk">
            <item xml:id="i-2CLWMbBG7u8gETGfn9GU2X" type="signature">
              Martina Johansson (C)
            </item>
            <item xml:id="i-9gV23a4T9jJMVKrQhB2yxp" type="signature">
              Ola Johansson (C)
            </item>
            <item xml:id="i-8CZkBi6vtz9dRBpAD3ot64" type="signature">
              Jonny Cato (C)
            </item>
            <item xml:id="i-Y2N49LQjWumETNhMbd7Lob" type="signature">
              Johan Hedin (C)
            </item>
            <item xml:id="i-JovZTWST9zH4JekEVQNrUx" type="signature">
              Per Schöldberg (C)
            </item>
            <item xml:id="i-M7SwsiwtEaLoHjA5HicBrL" type="signature">
              Helena Vilhelmsson (C)
            </item>
            <item xml:id="i-FwuRuDhp8jyN6RRjsf6GXC" type="signature">
              Linda Modig (C)
            </item>
            <item xml:id="i-BUSQCEePAtdS39EGkzV7Bj" type="signature">
              Malin Björk (C)
            </item>
            <item xml:id="i-Hc59Zsj55y9B6vmNeXRyMp" type="signature">
              Lars Thomsson (C)
            </item>
          </list>
        </div>
      </div>
    </body>
  </text>
</TEI>
