<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-01469">
  <teiHeader>
    <fileDesc>
      <titleStmt>
        <title>Behov av översyn av kassaregisterlagen</title>
        <author corresp="i-Pu4JFuoHUq5W6JaAtvinyz">av Annicka Engblom (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1469 av Annicka Engblom (M)</title>
          <idno type="rdwebb">H7021469</idno>
          <rs type="number">1469</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H7021469/text</ref>
          <ref type="dokument_url_html">http://data.riksdagen.se/dokument/H7021469</ref>
          <ref type="dokumentstatus_url_xml">http://data.riksdagen.se/dokumentstatus/H7021469</ref>
          <ref type="docx">http://data.riksdagen.se/fil/75C2D5B2-7D94-4A57-BB4B-6953D84F7055</ref>
          <ref type="pdf">http://data.riksdagen.se/fil/86760C70-3E69-41EC-B608-88054EC655EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MgMwgFyDew1x7qJqdfYPfd" type="signed"/>
        <correspContext corresp="i-MgMwgFyDew1x7qJqdfYPfd">
          <note type="signatory" corresp="i-Pu4JFuoHUq5W6JaAtvinyz"/>
        </correspContext>
        <correspAction type="submitted" xml:id="i-GACqPywdVW9qVfuRFevYc9">
          <date when="2019-10-02"/>
          <time when="12:13:08"/>
        </correspAction>
        <correspAction type="reviewed" xml:id="i-HTBEWZ8hsykBJQKrHYs9cq">
          <date when="2019-10-02"/>
          <time when="12:34:30"/>
        </correspAction>
        <correspAction type="referred" xml:id="i-Jb3P9kzxWi7VWBdTqUhW1F">
          <date when="2019-10-11"/>
        </correspAction>
        <correspAction type="assigned" xml:id="i-5K8RTEuHMTGy3k1F3xdhrk">
          <date when="2020-06-17"/>
          <time when="14:32:25"/>
        </correspAction>
        <correspContext corresp="i-5K8RTEuHMTGy3k1F3xdhrk">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-YFqX1KwKG82xgq5KDr93dT"/>
        <correspContext corresp="i-YFqX1KwKG82xgq5KDr93dT">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1469 av Annicka Engblom (M) Behov av översyn av kassaregisterlagen</div>
      </div>
      <div type="motBody">
        <div type="motProposal" subtype="förslag">
          <head xml:id="i-KQS5cXKYm3cVNCoSZpfVLG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TqMNmT1tRFbp9DKi6Abgzg">
              Riksdagen ställer sig bakom det som anförs i motionen om att
              överväga en översyn av kassaregisterlagen för torg- och marknadshandel
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QWfqY5zMrmKs5SaLizXwKv">
            Motivering
          </head>
          <p xml:id="i-D8bUKxL3uWz3GiZTRT1Yi2">
            I regeringens proposition Förbättrad konkurrens på lika villkor
            i kontantbranschen (2012/13:129) föreslogs ändringar avseende
            hantering av kassaregister. Det generella undantaget från att
            använda kassaregister för torg- och marknadshandel togs bort.
            Det föreslogs dessutom att Skatteverket, i enskilda fall, ska
            ges möjligheten att besluta om undantag från kassaregister. Syftet
            med lagen var gott. Att skapa rättvisa och lika villkor i kontantbranschen
            var och är fortsatt en rimlig ambition.
          </p>
          <p xml:id="i-8G8bSho1G5BrtyHTwu3hXu">
            Tyvärr har det efter att lagen klubbades visat sig att konsekvenserna
            av lagen genererat en utveckling som går stick i stäv med vad
            som avsågs. Efter att lagändringen implementerades har en rad
            händelser inträffat som ger skäl att tro att riksdagens beslut
            fattades på felaktiga grunder. Det finns också skäl att tro att
            myndigheten, i det här fallet Skatteverket, inte i tillräcklig
            utsträckning har tagit reda på hur lagen skulle komma att fungera
            i praktiken.
          </p>
          <p xml:id="i-WPxwaf7jN3yU9PWMnZBnrB">
            Utgångspunkten vid lagtillämpning måste vara att det finns en
            reell möjlighet att faktiskt följa lagen. För att kunna efterleva
            lagen måste det därför finnas kassaregister som gör det möjligt
            för torg- och marknadshandlare att, med bibehållna rättigheter
            såsom garanti och försäkringsskydd, utöva sin verksamhet. När
            riksdagen tog beslut om att bifalla nämnda lagändring låg ett
            antal kriterier till grund för beslutet. Det viktigaste var att
            förändringen inte skulle innebära en orimlig börda för torg- och
            marknads­handeln, varken pris- eller arbetsmiljömässigt.
          </p>
          <p xml:id="i-FmFwHvxSMNR99Zin3UoxHn">
            Vad som inte framkom innan införandet av lagen var att typen
            av kassaregister inte är tillverkad för bruk i utomhusmiljö. Det
            är av avgörande betydelse, eftersom torg och marknader i de allra
            flesta fall finns just i utomhusmiljö. Att det inte finns några
            kassaregister som uppfyller garanti- och försäkringskriterier
            vid bruk utomhus har bekräftats av både Kassaregisterrådet och
            kammarrätten i dess dom i mål 7675-14 den 10/6 2015.
          </p>
          <p xml:id="i-3vBSqnFmhYuyV7pZfqzT2Y">
            Lagen implementerades för tidigt på grund av att leverantörerna
            inte kunde leverera den utrustning som behövdes. Det går alltså
            att konstatera att de faktauppgifter som var av central betydelse
            för lagens tillkomst inte stämde. Finns det inte möjligheter att
            inköpa ett arbetsredskap anpassat för den miljö som företagaren
            verkar i, kan naturligtvis inte lagstiftare kräva att så skall
            göras. Fem år senare kvarstår detta allvarliga problem, varför
            det finns all anledning att fortsätta driva frågan.
          </p>
          <p xml:id="i-4fD24a8U9ZvSMbpRpAxLRi">
            Problematiken stannar inte vid detta. Det har nämligen visat
            sig att det inte finns kassaregister funktionella för användning
            utomhus att köpa överhuvudtaget om garanti och försäkringsskydd
            ska gälla vid användning. Det är inte rimligt att en hel yrkesgrupp,
            som torg- och marknadshandlare, skall tvingas att utöva sin försäljning
            utan garanti eller försäkringsskydd. I stället för mer rättvisa
            villkor har lagen tyvärr skapat en större orättvisa.
          </p>
          <p xml:id="i-VAXEX1e4d88xpHG6D2wvgb">
            Ett exempel: En blomsterhandlare som står i sin affär med tak
            och väggar får om handlarens kassaregister går sönder ett nytt
            enligt garantin. En blomsterförsäljare som säljer samma blommor
            utanför på torget tvingas å sin sida köpa ett nytt kassaregister
            varje gång detta går sönder. Detta är inte ovanligt, eftersom
            det inte finns register att använda ämnade för utomhusbruk. Förutom
            den rättsosäkerhet som ligger i att en lag tillämpas olika och
            att dess utfall varierar beroende på väderleken kvarstår problemet.
            Vackert väder eller ej – inträffar det fel på kassaregistret står
            företagaren i fråga utanför det skydd som omfattar alla andra
            företagare. För att inte nämna den risk det innebär för både försäljare
            och kund med kassaapparater som vid fuktig väderlek kan bli strömförande.
          </p>
          <p xml:id="i-EMZGUBxWtVPJ8L3WU5H555">
            Enligt Skatteverkets egna riktlinjer skall identifierat fel vid
            de anonyma kontrollköp som genomförs av myndighetens kontrollanter
            påtalas torg- och marknadshandlaren på ställe och plats för att
            ge denne en rimlig möjlighet att förklara varför situationen uppstått.
            Dock har ett flertal torg- och marknadshandlare oberoende av varandra
            vittnat om att så inte skett. Istället kommer det ett brev hem
            till företagaren med ett betalnings­föreläggande efter en tid.
            Detta måste styras upp.
          </p>
          <p xml:id="i-ANLKDSf4TACL7vQNYBmpiM">
            Ett alternativ till kassaregister bör med ovan redovisade utgångspunkter
            ses över. En möjlighet till schablonbeskattning bör finnas som
            ett frivilligt alternativ till kassa­register. På så sätt undviks
            den typ av tolkningsutrymme som försatt landets torg- och marknadshandlare
            i en oacceptabel och ohållbar situation.
          </p>
          <p xml:id="i-RdKC6CPNQ2MzwqmXg95tT9">
            En översyn av lagens konsekvenser och tillämpande myndighets
            agerande bör, med detta som utgångspunkt, ske skyndsamt. Det kan
            inte vara rimligt att en hel yrkeskår tvingas använda arbetsredskap
            som inte finns att köpa för den miljö där de avses användas.
          </p>
        </div>
        <div type="motSignatures">
          <list>
            <item xml:id="i-NNcxuQFswD6r9qJpchB4ha">
              Annicka Engblom (M)
            </item>
          </list>
        </div>
      </div>
    </body>
  </text>
</TEI>
