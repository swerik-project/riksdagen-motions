<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02754">
  <teiHeader>
    <fileDesc>
      <titleStmt>
        <title>med anledning av prop. 2023/24:19 Ny kärnkraft i Sverige – ett första steg</title>
        <author corresp="i-Q8hYBES3N7Q4fZnAATRjsd">av Fredrik Olovsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2754 av Fredrik Olovsson m.fl. (S)</title>
          <idno type="rdwebb">HB022754</idno>
          <rs type="number">2754</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022754/text</ref>
          <ref type="dokument_url_html">https://data.riksdagen.se/dokument/HB022754</ref>
          <ref type="dokumentstatus_url_xml">https://data.riksdagen.se/dokumentstatus/HB022754</ref>
          <ref type="pdf">https://data.riksdagen.se/fil/3F5AE0B1-7152-43F6-BAAE-839C269DFC4F</ref>
          <ref type="docx">https://data.riksdagen.se/fil/A62D8882-6DE8-489A-B090-1590E71D2FAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KTqdCJiS7tAKyXZgtyJwHs</idno>
            <name>Monica Haider</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TJUAnvTvoNJL7Xs36mcHa</idno>
            <name>Marianne Fundahn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HaBKPQ5yfZK6LYjmYU1tZy</idno>
            <name>Aida Birinxhiku</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VSbEG19CEMJ1aVwTdmw9Jp</idno>
            <name>Daniel Vencu Velasquez Castro</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3TdyJqf4HbBwhrW1YHEo6J" type="basedOn"/>
        <correspContext corresp="i-3TdyJqf4HbBwhrW1YHEo6J">
          <ref>Proposition 2023/24:19</ref>
        </correspContext>
        <correspAction xml:id="i-Gyjwk9hjHFWqXCrNDiZHif" type="signed"/>
        <correspContext corresp="i-Gyjwk9hjHFWqXCrNDiZHif">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-KTqdCJiS7tAKyXZgtyJwHs"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-TJUAnvTvoNJL7Xs36mcHa"/>
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-HaBKPQ5yfZK6LYjmYU1tZy"/>
          <note type="signatory" corresp="i-VSbEG19CEMJ1aVwTdmw9Jp"/>
        </correspContext>
        <correspAction xml:id="i-AFvcr14BAkxee6ZusihPuq" type="submitted">
          <date when="2023-10-18"/>
          <time when="15:29:42"/>
        </correspAction>
        <correspAction xml:id="i-DAT3XnYtvcZsaKQn1MqPpZ" type="dismissed">
          <date when="2023-10-20"/>
        </correspAction>
        <correspAction xml:id="i-TF5Re5gCg3y7bk1CkrdWAy" type="reviewed">
          <date when="2023-10-20"/>
          <time when="11:30:54"/>
        </correspAction>
        <correspAction xml:id="i-PMNZPrjEYFULApwtokveq7" type="referred">
          <date when="2023-10-24"/>
        </correspAction>
        <correspAction xml:id="i-3DbAC7C51hi3yemxTsGUqE" type="assigned">
          <date when="2023-11-29"/>
          <time when="16:20:13"/>
        </correspAction>
        <correspContext corresp="i-3DbAC7C51hi3yemxTsGUqE">
          <ref type="assignedTo">Näringsutskottet</ref>
        </correspContext>
        <correspAction xml:id="i-P6a922YSv7948tQYWXhaaG" type="behandlas_i"/>
        <correspContext corresp="i-P6a922YSv7948tQYWXhaaG">
          <ref type="uppgift">2023/24:NU5</ref>
          <ref type="ref_dok_id">HB01NU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU5</ref>
          <ref type="ref_dok_titel">Ny kärnkraft i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W49LyDzjos7WSHaaihqJ7B" type="motHeader">
        <div xml:id="i-PuRn4wv2TJrRrVSa6bssVH" type="motTitle">
          Motion till riksdagen 2023/24:2754 av Fredrik Olovsson m.fl.
          (S) med anledning av prop. 2023/24:19 Ny kärnkraft i Sverige –
          ett första steg
        </div>
      </div>
      <div xml:id="i-KJqQyjqbX6M8dJaEy7bfMn" type="motBody">
        <div xml:id="i-8fTVxZyDyv4MnLM4NX4WvX" type="motProposal" subtype="förslag">
          <head xml:id="i-TxFvPKJS7PkVJzr6tKU5TM">
            Förslag till riksdagsbeslut
          </head>
          <list xml:id="i-AqDSM7gTy9MNFkhUTJd8dy">
            <item xml:id="i-9kkutmS51DQRoDyLgB88D4" sortKey="Yrkande 1">
              Riksdagen avslår regeringens förslag till lag om ändring i miljöbalken.
            </item>
          </list>
          <list xml:id="i-Gdbuvtnfty93PsgeR9eFin">
            <item xml:id="i-N2rC9twm7SwrpLJqbpzkdc" sortKey="Yrkande 2">
              Riksdagen avslår regeringens förslag till lag om ändring i lagen
              (1984:3) om kärnteknisk verksamhet.
            </item>
          </list>
          <list xml:id="i-M2Gwtz7z5w11uDEo2ShKAX">
            <item xml:id="i-HsJnbVJZPesgVKbMyUzAvo" sortKey="Yrkande 3">
              Riksdagen ställer sig bakom det som anförs i motionen om en ändring
              i 17 kap. 6 a § miljöbalken och tillkännager detta för regeringen.
            </item>
          </list>
          <list xml:id="i-P4WP5QBNTFm34MsHGyhKZH">
            <item xml:id="i-F1qeddXXrGFX5CeYe1W7Mg" sortKey="Yrkande 4">
              Riksdagen ställer sig bakom det som anförs i motionen om inriktningen
              i övrigt för politiken för ny kärnkraft och tillkännager detta
              för regeringen.
            </item>
          </list>
        </div>
        <div xml:id="i-WQsKXnKdpUnLpmj2qxF34U" type="motContent">
          <head xml:id="i-5LbYs3Uh8k7WAhUATiGozc" type="h1">
            Motivering
          </head>
          <p xml:id="i-KHWaXcSmRfUuLvtM6L1vcv">
            Sverige befinner sig i en omfattande nyindustrialisering. Grön
            omställning och invest­eringar i fossilfrihet innebär möjlighet
            till tusentals fler arbetstillfällen, i både nya och befintliga
            industrier och företag. Sverige fortsätter att ersätta fossila
            bränslen, nu också inom industriella processer och transportsektorn.
            På bara något decennium har vi fått en utveckling som är väldigt
            långt från den bild den tidigare moderatledda alliansregeringen
            hade om att industrin var något som kunde beskrivas som ”basically
            gone”. Den socialdemokratiska regeringen valde medvetet en annan
            strategi för grön omställning med nya tekniska lösningar och affärsmöjligheter.
            Det resulterade i att Sverige har en global tätposition med många
            industrier som vill etablera verksamhet i landet. Hela Sverige
            kommer att kunna dra nytta av denna positiva utveckling som bidrar
            till sänkta klimatutsläpp, också i andra länder, samt fler jobb
            och ökat välstånd.
          </p>
          <p xml:id="i-FMCGQkWLj2vY3oFYRQeTQN">
            Men de nya jobben och det ökade välståndet kommer inte att förverkligas
            utan en bredd av samhälleliga insatser. Det gäller allt från infrastruktur,
            nya bostäder och fungerande samhällsservice till ökad tillgång
            till fossilfri el på rimliga villkor. Elanvändningen, som legat
            på en stabil nivå i 30 år med endast en modest förväntad ökning,
            bedöms nu komma att fördubblas till 2045, till följd av omställningen.
            Sverige behöver därför nu ta höjd för en fördubblad elproduktion
            för att klara den gröna om­ställningen och nyindustrialiseringen.
            Vi kommer att behöva all fossilfri kraft som går att få fram,
            både under detta och kommande decennier.
          </p>
          <p xml:id="i-LVu1LYyukxr8ns98pkhDKy">
            Att trygga Sveriges elförsörjning har alltid varit Socialdemokraternas
            första prioritet vad gäller landets energiförsörjning. Den stora
            utbyggnaden vi står inför och den genom­gripande förändring det
            har på samhället understryker behovet av en ökad politisk styrning,
            inte minst av energisystemet. Den marknadsmodell som varit rådande
            sedan mitten av 1990-talet behöver utvecklas och planeringen förstärkas.
          </p>
          <p xml:id="i-8f3dTjM7eNxNAMsEfsXwdW">
            Vi vill se mer fossilfri energi från alla kraftslag men även
            energilagring och ökad flexibilitet inom elsystemet samt fortsatt
            arbete med energieffektivisering. För att klara industrins gröna
            omställning och konkurrenskraft har vi bl.a. föreslagit ett nytt
            energi­politiskt mål om ytterligare minst 60 TWh fossilfri kraft
            redan till 2030. Vi menar att det krävs för att inte Sverige nu
            ska gå miste om investeringar och fler arbetstillfällen som planeras
            i närtid. Det pågår en internationell kapplöpning om investeringar
            och jobb där Sverige har skaffat sig ett mycket bra utgångsläge.
            Det får inte sjabblas bort.
          </p>
          <p xml:id="i-APo6UrrwNTToSKoTxCsA2W">
            Från Socialdemokraternas sida är vi beredda att verka för att
            Sverige ska klara den stora elektrifieringen, omställningen och
            nyindustrialiseringen. Vi hörsammar kraven från svensk industri
            och fackföreningsrörelse och vi ser behoven här och nu.
          </p>
          <p xml:id="i-FUL4VeU7SvEx6dfFfb6fye">
            Företag och hushåll ska vara trygga med att vi har en stabil
            elleverans till konkurrens­kraftiga priser. Sverige har unika
            förutsättningar för mer förnybar energi. Vattenkraften, som i
            dag står för omkring 45 procent av Sveriges elproduktion, går
            både att planera över tid och reglera snabbt när det behövs. Energi
            från vind, sol och biobränslen har stor potential att byggas ut
            och det under lång tid framöver. Det är också inom förnybara energikällor
            som investeringsviljan i dag är som störst – till exempel för
            havsbaserad vindkraft. Det är grön och billig elproduktion som
            kan, och behöver, komma på plats snabbt.
          </p>
          <p xml:id="i-2BHyf3hp6vjbWrhx66qkAu">
            Även kärnkraft utgör en viktig del av svensk elproduktion och
            kommer att fortsätta göra det framöver. Kärnkraften ska användas
            på ett säkert och effektivt sätt. Det är viktigt att notera att
            det sedan länge inte finns något stoppdatum som förbjuder eller
            medför nedstängning av kärnkraft. Sedan energiöverenskommelsen
            2016 har det tydligt framgått att det också går att bygga nya
            reaktorer i Sverige. Vi beklagar att M och KD lämnade denna överenskommelse.
            Historiskt har vi haft breda överenskommelser om viktiga frågor
            för Sverige som energi, försvar, terrorism och pensioner. Det
            har varit bra för Sverige. Vi anser att Sverige behöver en ny
            blocköverskridande energiöverens­kommelse som ger de långsiktiga
            spelregler som näringslivet efterfrågar. Det krävs för de omfattande
            och långsiktiga investeringar som kärnkraft handlar om. Den tidigare
            överenskommelsen möjliggjorde utbyggnad av kärnkraft med upp till
            10 reaktorer i drift samtidigt, dvs. fyra fler än i dag. Uppgörelsen
            innebar också att kärnkraften fick för­bättrade ekonomiska villkor.
          </p>
          <p xml:id="i-Ex76ydHu7W3YDrP8nZw65T">
            Socialdemokraterna ser kärnkraften som ett viktigt inslag i den
            svenska energi­mixen. Kraftslagets möjligheter till effekthöjningar
            och livstidsförlängning bör tas tillvara. Kompetens som finns
            inom området bör utvecklas. Kärnkraften är inte fullt ut reglerbar,
            men väl möjlig att planera och den är väderoberoende. Detta innebär
            system­mässiga fördelar i förhållande till annan, mer intermittent
            kraftproduktion. Den utveckling av kraftslaget som pågått har
            väckt frågor om huruvida regelverken är anpassade för innovationer
            och tekniska framsteg. Den socialdemokratiska regeringen gav därför
            2022 Strålsäkerhetsmyndigheten i uppdrag att identifiera behov
            av utveckling av de regler eller andra åtgärder som kan påverka
            förutsättningarna för nyttjande av befintlig och ny kärnkraft,
            som t.ex. små modulära reaktorer, SMR, baserad på såväl känd som
            ny reaktorteknik. Strålsäkerhetsmyndigheten har nu lämnat förslag
            på hur de identifierade behoven bör hanteras vidare.
          </p>
          <head xml:id="i-4eA7TAJaSWV3PqQC8yiXtV" type="h2">
            Om förslagen i propositionen
          </head>
          <p xml:id="i-T39Ar54GHVC4p268LnR2Ky">
            Det hade varit att föredra om all nödvändig lagstiftning som
            hänger samman med förslagen i propositionen hade varit på plats
            inför ställningstagande till de nu aktuella förändringarna.
          </p>
          <p xml:id="i-2NLKEUiH8qog5gfdfogz8R">
            Det föreligger behov av kompletterande utredningsinsatser och
            eventuellt för­fattningsstöd vad gäller t.ex. beredskaps- och
            planeringszoner. Som Lagrådet framförde kommer en ansökan om tillstånd
            i praktiken därför knappast att kunna prövas innan sådana utredningsinsatser
            och eventuell ny lagstiftning är på plats. Även Kammar­kollegiet
            har påtalat behovet av klarlägganden vad gäller omhändertagande
            och finans­iering av kärnavfall till följd av ny kärnkraft och
            eventuellt även nya aktörer. Kammar­kollegiet lyfte även frågan
            om ansvar och ersättning vid eventuella radiologiska olyckor,
            bl.a. frågan om skadereglering, till följd av fler reaktorer och
            eventuellt även nya ägare. Regeringen skriver även i avsnittet
            om förslagets konsekvenser att några ansökningar på nya platser
            inte kan väntas i närtid. Regeringens hastiga beredning av förslagen
            medför därmed att centrala frågor inte är klarlagda, vilket riskerar
            att försvåra för samtliga berörda aktörer inom området. Frågor
            om etablering av ny kärnkraft har stora implika­tioner på samhället
            och vår säkerhet och behöver beredas noggrant.
          </p>
          <p xml:id="i-S4Ntt44ayTEAJFh5YyYcyF">
            Trots att en helhet inte är presenterad tar vi ställning till
            förslagen i den aktuella propositionen som de nu har presenterats.
          </p>
          <p xml:id="i-Q7E2yXSBm1JXoCSXqYK6UX">
            Vi menar för det första att det inte behövs något uttryckligt
            tak för antalet reaktorer på de platser där det redan i dag bedrivs
            kärnkraftsverksamhet. Det bör vara upp till verksamhetsutövarna
            att utifrån den normala tillståndsprövningen hos berörda myndig­heter
            och kommuner att hantera ytterligare reaktorer på dessa platser.
            Givet den tek­niska utveckling som pågår i branschen talar mycket
            för att det kan bli aktuellt för aktörer att söka tillstånd för
            att uppföra effektmässigt mindre och modulära reaktorer, s.k.
            SMR. Det innebär att taket i lagstiftningen på 10 reaktorer kan
            överskridas utan att elproduktionen kan förväntas öka lika mycket
            som vid mer konventionellt dimensio­nerad kärnkraft. Ur ett systemperspektiv
            kan mindre reaktorer också vara till fördel för elsystemet, som
            blir mindre känsligt för bortfall för en enskild reaktor. Vi menar
            att den delen i regeringens proposition därför kan bifallas.
          </p>
          <p xml:id="i-S6N6hC6uEpaSL2gHva1kRC">
            Vi menar emellertid samtidigt att regeringen inte visat att det
            är lämpligt att öppna för kärnkraftsetableringar på andra platser
            än på de som i dag har kärnkraftsproduktion. Det är tvärtom mer
            effektivt att använda den infrastruktur inklusive anslutningar,
            kompetens hos berörd personal och acceptans i det omgivande samhället
            som finns i Ringhals, Oskarshamn och Forsmark. Dessa faktorer
            innebär att det blir både tids- och kostnadsmässigt mest effektivt
            att etablera nya reaktorer på befintliga platser.
          </p>
          <p xml:id="i-85nWWcbAnijuNYXiMJmHBv">
            Nuvarande reaktorägare är dessutom kollektivt ansvariga för kostnadsberäkning
            och finansiering av kärntekniska restprodukter och har byggt upp
            system för såväl bränsle som avfallshantering. Berörda länsstyrelser
            har kunskap om den samordnande roll kopplad till beredskap som
            krävs i samband med t.ex. en eventuell reaktorolycka.
          </p>
          <p xml:id="i-83jzAsHKEHRtSitoD3VNUh">
            Placeringen av kärnkraftverk är därtill en central fråga för
            ett land där det behöver finnas en tydlig demokratisk kontroll.
            Det har stora implikationer på energiförsörjningen, men det får
            också tydliga säkerhetspolitiska konsekvenser, exempelvis gällande
            risk för terrorhot och rörande påverkan från främmande makt. Staten
            behöver därför fortsatt ha både ansvar och kontroll i sådana viktiga
            frågor för Sveriges framtid och säkerhet. Det kan inte lämnas
            öppet för marknadskrafterna. Staten behöver ha kontroll och ett
            ansvar för säkerheten, för att elbehoven möts och för att kärnkraft
            byggs där det är mest effektivt, vilket är på de platser där vi
            redan i dag har kärnkraft.
          </p>
          <p xml:id="i-7vicAkfuZVdXfJhpaiH53J">
            Etableringar på nya platser kräver komplicerad prövning av berörda
            myndigheter och av aktuella kommuner. Den nära samverkan som finns
            på dagens platser under­stryker dessutom behovet av ett långt
            gånget kommunalt inflytande. Skulle dessutom fler nya platser
            behöva utredas parallellt, ställs ytterligare krav på myndighetsresurser.
            Även omhändertagande och transport av kärntekniska restprodukter
            kan komma att påverka valet av lokalisering.
          </p>
          <p xml:id="i-UU6KU7rj4v1QnfdPYtRHxY">
            Befintliga reaktorägare svarar i dag via SKB för omhändertagande
            och finansiering av kärnavfallet. Nytillkommet avfall från nya
            aktörer kan innebära att nya anläggningar för omhändertagande
            behöver byggas. Ytterligare frågor rör ändringar i lagen om ansvar
            och ersättning vid radiologisk olycka som nu är föremål för beredning
            efter tidigare utredning, bl.a. frågan om skadereglering. I det
            sammanhanget behöver då frågor som rör fler reaktorer, eventuellt
            på andra platser än de befintliga och med nya ägare, beaktas.
          </p>
          <p xml:id="i-5moMUixTkrZA8sP7T7dAun">
            Sammantaget innebär detta att det finns argument för att tillåta
            fler reaktorer än dagens lagstiftning medger men att det finns
            skäl att nu styra kärnkraftsproduktion till Forsmark, Ringhals
            och Oskarshamn. Vi vill därför att riksdagen beslutar att bifalla
            förslag som rör möjligheten att utöka antalet reaktorer men avslår
            dem som öppnar för fler platser. Våra yrkanden i ärendet utformas
            därför för att åstadkomma detta, genom att behålla 17 kap. 6 a
            § i miljöbalken men stryka punkt 1 som begränsar antalet reaktorer.
          </p>
        </div>
        <div xml:id="i-6CuZQdgUb9b9duFxv4Z4RM" type="motSignatures">
          <list xml:id="i-VMRSixjip9MJcjjBBvsXij">
            <item xml:id="i-JTr1BbnfkrxKrW8Yk7rmVD" who="i-Q8hYBES3N7Q4fZnAATRjsd">
              Fredrik Olovsson (S)
            </item>
            <item xml:id="i-AuppoH5MCEfSQRDuSwsDLR" who="i-KTqdCJiS7tAKyXZgtyJwHs">
              Monica Haider (S)
            </item>
            <item xml:id="i-7MPBL3jNidUxzCSi9oCWnW" who="i-8BHpqh3AbjzqTzM3CKEhqa">
              Mattias Jonsson (S)
            </item>
            <item xml:id="i-8RuGt9RMVmm3EcyaQzxzo9" who="i-TJUAnvTvoNJL7Xs36mcHa">
              Marianne Fundahn (S)
            </item>
            <item xml:id="i-8L4Pse3qi9oYd5QtB6nudT" who="i-QpWVRM55tMRcHYZCMDFcHW">
              Isak From (S)
            </item>
            <item xml:id="i-4ug2PcppEJp4oxycuuFshh" who="i-HaBKPQ5yfZK6LYjmYU1tZy">
              Aida Birinxhiku (S)
            </item>
            <item xml:id="i-GRLGPTJp6otaSvJwTR2avS" who="i-VSbEG19CEMJ1aVwTdmw9Jp">
              Daniel Vencu Velasquez Castro (S)
            </item>
          </list>
        </div>
      </div>
    </body>
  </text>
</TEI>
