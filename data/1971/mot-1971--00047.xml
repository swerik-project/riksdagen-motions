<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00047">
  <teiHeader>
    <fileDesc>
      <titleStmt>
        <title>angående massmedias bevakning av riksdagsarbetet.</title>
        <author>av herr Björk i Göteborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående massmedias bevakning av riksdagsarbetet.</title>
          <idno type="rdwebb">FU0247</idno>
          <rs type="number">47</rs>
          <ref type="dokument_url_text">http://data.riksdagen.se/dokument/FU0247/text</ref>
          <ref type="dokument_url_html">http://data.riksdagen.se/dokument/FU0247</ref>
          <ref type="dokumentstatus_url_xml">http://data.riksdagen.se/dokumentstatus/FU0247</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeXvsK7yXnvLwkvhiu6BrW</idno>
            <name>KAJ BJÖRK</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8CKgmpejuxrUTewwBP2jcN" type="signed"/>
        <correspContext corresp="i-8CKgmpejuxrUTewwBP2jcN">
          <note type="signatory" corresp="i-MeXvsK7yXnvLwkvhiu6BrW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__47/mot_1971__47-001.pdf"/>
      <fw xml:id="i-KUrqRvoRxPKgQ8XbUbRbMP">
        Mot. 1971: 47 4
      </fw>
      <div xml:id="i-Cos6DCPHpMmjNdEVSPLmgQ" type="motHeader">
        <div xml:id="i-5ADitkH2UtzfvKSeT8gUrN" type="motTitle"/>
        <div xml:id="i-BGbHaVtn3JEnS5sAxmDPmG" type="motSubmissionInfo"/>
      </div>
      <div xml:id="i-J3kJtsCH7xAPX4JK7junSe" type="motBody">
        <div xml:id="i-B3KfhKarRgz7dQyzLXwaZj">
          <p xml:id="i-Jwcf17j8ASPC4z42ht9scx">
            Nr 47
          </p>
          <p xml:id="i-LHuFg6pksDdRYRbNh4hnXW" type="titleString">
            av herr Björk i Göteborg angående massmedias bevakning av riksdagsarbetet.
          </p>
          <p xml:id="i-3zpiqdXemtXw2KY5bf8XAx">
            I direktiven till 1954 års författningsutredning hette det bl.
            a.:
          </p>
          <p xml:id="i-XzFvgJXTFAfPUUPEHomECN">
            Medborgarnas deltagande i statslivet måste alltid huvud- sakligen
            ske genom riksdagen. För att den enskilde icke skall känna sig
            stå utanför avgörandena är det därför av vikt att en nära kontakt
            upprätthålles mellan väljare och valda. Till kontaktproblemen
            hör även att skapa garantier för en allsi- dig information av
            väljarkåren. De moderna propagandamed- lens utveckling gör det
            till en angelägen uppgift att trygga alla gruppers möjlighet att
            förmedla sina uppfattningar till medborgarna. Önskemålet att främja
            en närmare kontakt mellan väljare och valda kan måhända främjas
            även genom andra åtgärder än sådana som ligger på det valrättsliga
            pla- net. För detta syfte kan sålunda folkrepresentationen behöva
            större administrativa och ekonomiska resurser än de nuva- rande.
          </p>
          <p xml:id="i-98rZMd6NR7dNUVbneop9z9">
            I fortsättningen betonades risken av att riksdagsmannen genom
            den proportionella mandatfördelningsmetoden blir mer eller mindre
            anonym för sina väljare, och direktiven un- derströk vikten av
            ”att man söker stärka det personliga mo- mentet i valet av riksdagsmän”.
            Ur de synpunkter som här refererats har den sedermera genomförda
            författningsrevisionen i allt väsentligt inneburit ett misslyckande.
            Ändringen i valsättet har inte medfört en närmare kontakt mellan
            väljare och valda. Riksdagsgrupper- na har visserligen fått större
            administrativa och ekonomiska resurser, och det statliga partistödet
            har ökat partiernas möjligheter att föra ut sin information. Men
            problemet med de enskilda riksdagsmännens anonymitet kvarstår
            och har snarast skärpts. Det ankommer givetvis på den enskilde
            riksdagsledamoten att genom egna ansträngningar söka förbättra
            kontakten med väljarna. Förutsättningarna härför kan dock växla,
            och inte ens den mest kontaktsökande riksdagsman kan nå för- bindelse
            med mer än en bråkdel av sina väljare. Om man på allvar vill angripa
            kontaktproblemet, undgår man inte att
          </p>
          <pb facs="riksdagen-motions-pdf/data/1971/mot_1971__47/mot_1971__47-002.pdf"/>
          <fw xml:id="i-WrTtpr6fsVJovtY9AHwiQg">
            Mot. 1971: 47 5
          </fw>
          <p xml:id="i-6q2AvkRa5VKL8BKrYbjHKe">
            diskutera massmedias roll. Allmänhetens beroende av mass- media
            för politisk information har påtagligt ökat. Massme- dia har emellertid
            en benägenhet att koncentrera intresset till partiledarna och
            personer i deras omedelbara närhet. Ett fruktbart samspel mellan
            riksdagen och massmedia har i hu- vudsak uteblivit. Parlamentens
            förhållande till massmedia är ett internatio- nellt problem. Vid
            ett symposium häromåret, anordnat av In- terparlamentariska unionen,
            konstaterades att det nästan överallt är föremål för uppmärksamhet.
            Starka farhågor ut- talades för att parlamenten och parlamentarikerna
            skulle bli alltmer anonyma. Attityderna skiftar, när det gäller
            att eta- blera bättre relationer mellan parlamenten och massmedias
            representanter. På åtskilliga håll har man hämningar, när det
            gäller att ge press, radio och TV ökad insyn i parlamen- tens
            verksamhet. Sverige är ett av de ytterst få länder, där journalister
            praktiskt taget utan restriktioner har tillträde till kammardebatterna.
            Vanligast är att vissa journalister ”ackrediteras” hos parlamenten.
            Den svenska riksdagen lig- ger också långt framme, när det gäller
            generositet mot radio och TV. I de fall då andra parlament alls
            tillåter TV-upp- tagningar, är man ofta angelägen om att dessa
            skall ”redi- geras” under medverkan av ett parlamentariskt organ
            för att en viss objektivitet skall tryggas. Den svenska riksdagens
            öppenhet gentemot massmedia har knappast gett till resultat att
            allmänheten i vårt land blir bättre informerad om den parlamentariska
            verksamheten än vad som är fallet i andra länder. Det är ett banalt
            tankefel att ökad offentlighet automatiskt skulle leda till ökad
            publi- citet. Motsatsen kan ibland vara fallet. Ovederhäftigt
            skvaller från slutna utskottssammanträden kan väcka större journa-
            listiskt intresse än vederhäftiga referat från kammardebat- ter.
            De som inbillar sig att öppna utskottssammanträden skulle stegra
            allmänhetens intresse för riksdagen riskerar att bli besvikna,
            om deras tanke skulle förverkligas. Naturligt- vis finns det ingen
            väg tillbaka. Den svenska riksdagen kan inte överväga att på nytt
            inskränka den offentlighet kring dess förhandlingar som en gång
            medgivits. Bristerna i massmedias bevakning av riksdagen är lätt
            på- visbara. Det finns i dag ingen svensk tidning som ger tillnär-
            melsevis lika goda och utförliga redovisningar av parlamen- tets
            arbete som de ledande kvalitetstidningarna i England och Frankrike.
            Sveriges största och rikaste morgontidning har sedan länge utmärkt
            sig genom särskilt torftiga och noncha-
          </p>
          <pb facs="riksdagen-motions-pdf/data/1971/mot_1971__47/mot_1971__47-003.pdf"/>
          <fw xml:id="i-4mYnnENkV4i7q2d4QWkQcj">
            Mot. 1971: 47 6
          </fw>
          <p xml:id="i-BCbLSFt3234h1L77FeSVXk">
            lanta riksdagsreferat. Landsortspressens bevakning av riks- dagen
            är ofta mycket summarisk. Man kan i sammanhanget bortse från kvällstidningarna,
            eftersom dessa av ålder inte ansett sig ha någon skyldighet att
            följa riksdagsarbetet utan nöjer sig med mer eller mindre välinformerade
            kommentarer och skvaller i marginalen. Givetvis har de svenska
            tidningar som bara obetydligt eller inte alls följer riksdagsarbetet
            många motsvarigheter i andra länder. Men faktum kvarstår att politiskt
            intresserade har större möjlighet att få korrekt information genom
            pressen om det parlamentariska arbetet i de ledande demokratierna
            än vad som är fallet i vårt land. TV-bevakningen av riksdagen
            torde för de flesta ha blivit en besvikelse. Återgivningen av
            riksdagsdebatter är vanligen ytlig och fragmentarisk. Urvalet
            av debattämnen och debat- törer gör ofta ett besynnerligt intryck.
            Detta torde samman- hänga med att riksdagsdebatter av vederbörande
            TV-medar- betare ofta uppfattas som ett slags folklustspel. Det
            återstår att se om det hastigt uppflammande TV-intresset i samband
            med det nya riksdagshusets tillkomst skall hålla i sig. Radion
            torde allmänt taget ge en något fylligare informa- tion än TV
            om riksdagsarbetet. Men inte heller här utnyttjas mer än en bråkdel
            av möjligheterna till informativa program. Detta är så mycket
            mer anmärkningsvärt som en del av ra- dions programverksamhet
            uppenbarligen riktar sig till myc- ket begränsade lyssnargrupper.
            Vissa av radions program måste rimligen intressera en bred allmänhet
            ännu mindre än t. o. m. den torraste riksdagsdebatt. Det lönar
            sig dock inte mycket att allmänt moralisera över sakernas tillstånd.
            När massmedias behandling av riksdagen får en alltför uppenbar
            antiparlamentarisk accent, kan det finnas skäl att protestera.
            Men om riksdagen mera energiskt skulle uttrycka önskemål om bättre
            radio- och TV-bevakning, bleve den säkerligen snabbt stämplad
            som obehörig ”påtryc- kargrupp”. En väsentlig orsak till den nuvarande
            situationen är ut- vecklingen på massmedias område. På goda grunder
            harstats- makterna undvikit en detaljdirigering av radios- och
            TV:s verksamhet. Man har därför också avstått från att uttrycka
            preciserade önskemål om exempelvis bevakningen av riksda- gen.
            Denna bevakning får konkurrera med en mängd andra uppgifter som
            vederbörande massmedia tagit på sig. I deras utveckling kan man
            skönja en ökad betoning av underhåll- ningsuppgiften på folkbildningsuppgiftens
            bekostnad. Men en riksdagsdebatt är vanligen inte särskilt underhållande
            för
          </p>
          <pb facs="riksdagen-motions-pdf/data/1971/mot_1971__47/mot_1971__47-004.pdf"/>
          <fw xml:id="i-4hmr8WeZZMikbu2sKzL5r1">
            Mot. 1971: 47 T
          </fw>
          <p xml:id="i-Rq9sZiWjnrrPUd77QyNnQQ">
            andra än de mest politiskt intresserade. Om man ändå försö- ker
            behandla riksdagsdebatterna som underhållning, kan re- sultatet
            bli bekymmersamt ur riksdagens synpunkt. Om man vågar sätta något
            litet frågetecken i kanten för den liberalism, som präglar statsmakternas
            förhållande till radio och TV, riskerar man lätt att misstänkas
            för auktori- tära tänkesätt. Men om kontakten mellan väljare och
            valda är ett så centralt problem, som det hävdades i direktiven
            till 1954 års författningsutredning, kan det stämplas som an-
            svarsflykt från riksdagens sida, om den inte på allvar över- väger
            hur kontakten skall kunna förbättras bl. a. via nämnda massmedia.
            Frågan bör därför trots allt kunna bli föremål för överväganden
            i samband med utformningen av riktlinjen för radio- och TV-verksamheten
            och statens avtal med Sve- riges Radio. En bättre bevakning av
            riksdagen är naturligtvis inte alldeles riskfri för de enskilda
            riksdagsmännen. Den ris- ken bör de ta. När det gäller dagspressen
            är situationen en annan. Tid- ningar tvingas att konkurrera med
            varandra, om de inte upp- nått en alldeles osårbar monopolställning
            på respektive ort. En tidning i underläge förbättrar inte sina
            chanser genom att publicera längre riksdagsreferat än den närmaste
            konkurren- ten. Det är ju ett sorgligt faktum att flertalet tidningsläsare
            inte i första hand kastar sig över riksdagsnyheterna. Där- emot
            är det inte alldeles uteslutet att väl genomarbetade, skickligt
            skrivna riksdagsrapporter i någon mån skulle kun- na höja en tidnings
            allmänna läsvärde. Men det är ytterst få dagstidningar som har
            resurser för en sådan journalistik. Möjligheterna att genom moraliska
            vädjanden förmå dags- pressen att prestera en bättre riksdagsjournalistik
            måste därför bedömas som små. Bara gentemot några enstaka stora
            tidningar med särskilda prestigebehov kan sådana påtryck- ningar
            tänkas ha någon som helst effekt. I den internationella debatten
            påstås ibland att dagspres- sen är på väg att överge sina informerande
            uppgifter för att i huvudsak bli kommenterande. Allmänhetens informations-
            behov skulle i stället fyllas genom ett ymnigt flöde av TV- nyheter.
            I vårt land förefaller denna tendens inte särskilt ut- präglad.
            Så länge radio och TV inte ger en någorlunda bred riksdagsinformation,
            kvarstår ju också önskemålet om så- dan information via pressen.
            Om situationen på TV-området skulle förbättras, funnes det möjligen
            mindre skäl att klaga över situationen inom pressen. Men där är
            vi inte ännu. Om riksdagen allvarligt önskar en bättre bevakning
            av sitt
          </p>
          <pb facs="riksdagen-motions-pdf/data/1971/mot_1971__47/mot_1971__47-005.pdf"/>
          <fw xml:id="i-4mXECegZ1yP28hkbYvk2U7">
            Mot. 1971: 47 8
          </fw>
          <p xml:id="i-KN7TGvVmLzyDLQjwHeEYt1">
            arbete från massmedias sida torde det vara nödvändigtatt den
            själv tar praktiska initiativ i sådant syfte. Uppenbarligen räcker
            det inte att i största allmänhet visa öppna famnen. Till en del
            kan det bli fråga om ändringar i riksdagens arbetsfor- mer. Regelbundna
            och systematiska överläggningar mellan företrädare för riksdagen
            och representanter för massmedia kan tänkas ge nyttiga uppslag.
            Tidigare propåer om en riks- dagens pressombudsman har inte väckt
            någon särskild en- tusiasm, bl. a. med hänsyn till erfarenheten
            att sådana in- stitutioner lätt byråkratiserar kontakterna. Det
            hindrar inte att möjligheterna till kontakt och vägledning, när
            det gäller massmedias verksamhet inom riksdagen, kan behöva byg-
            gas ut. Mera direkta stimulansåtgärder kan också övervägas. En
            enkel och föga kontroversiell åtgärd skulle vara att riksda- gen
            årligen utdelade några stycken hederspris till journalister i
            radio, TV och press, som visat särskild kompetens och skicklighet
            i sin bevakning av riksdagsarbetet. Man kan tänkas gå längre och
            inrätta några stycken långtidsstipen- dier för landsortstidningar
            med olika partifärg i syfte att göra det möjligt för dem att ha
            en medarbetare knuten till riksdagen under en session. Möjligen
            finns det tidningsutgi- vare som skulle reagera som prinsessan
            på ärten inför så- dana propåer. Men situationen är tillräckligt
            bekymmersam för att särskilda åtgärder skall kunna övervägas.
            Sam- arbetet med Tidningarnas Telegrambyrå och med de redak- tioner
            som förser landsortspressen med informationsmaterial kan behöva
            ses över i syfte att förbättra deras service. Ett studium av hur
            journalistinstituten sköter sina arbetsuppgif- ter i fråga om
            riksdagens arbetsformer och strävanden att vid behov förbättra
            denna utbildning bör inte heller innebära ett alltför allvarligt
            ingrepp i pressens frihet. Med tillräck- lig fantasi, öppenhet
            och generositet från alla berörda par- ters sida bör det vara
            möjligt att få till stånd åtminstone marginella förbättringar
            i den nuvarande situationen. Med hänvisning till det anförda hemställes
            att riksdagen måtte utreda möjligheterna att genom praktiska stimulansåtgärer
            förbättra massmedias be- vakning av riksdagsarbetet.
          </p>
          <p xml:id="i-2x4WKUvD6t3pETX2aGT3zL" type="date">
            Stockholm den 15 januari 1971
          </p>
          <div xml:id="i-GM44L4K4JSkCgZKY2PYcyc" type="signatureBlock">
            <list xml:id="i-7WUeNkonEhcTXzoErpZfQK">
              <item xml:id="i-EbR3PRZ4WjvwEYjVuRwKCT" who="i-MeXvsK7yXnvLwkvhiu6BrW" type="signature">
                KAJ BJÖRK (s)
              </item>
              <item xml:id="i-9ab2WUjwDfCCZfXgXo8Rwo">
                i Göteborg)
              </item>
            </list>
          </div>
        </div>
      </div>
    </body>
  </text>
</TEI>
