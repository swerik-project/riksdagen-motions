<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-03234">
  <teiHeader>
    <fileDesc>
      <titleStmt>
        <title>Utgiftsområde 21 Energi</title>
        <author corresp="i-5JKbBodBpCZ1A4ajEWCxPv">av Mattias Bäckström Johansson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3234 av Mattias Bäckström Johansson m.fl. (SD)</title>
          <idno type="rdwebb">H3023234</idno>
          <rs type="number">3234</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3023234/text</ref>
          <ref type="dokument_url_html">http://data.riksdagen.se/dokument/H3023234</ref>
          <ref type="dokumentstatus_url_xml">http://data.riksdagen.se/dokumentstatus/H3023234</ref>
          <ref type="docx">http://data.riksdagen.se/fil/10A0A491-F7DA-4BD4-801A-CE796CE32127</ref>
          <ref type="pdf">http://data.riksdagen.se/fil/50EC11C5-177F-49E5-BA0F-F90535E8A157</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SmpsieF6CjLq5MHFRHB6eX" type="signed"/>
        <correspContext corresp="i-SmpsieF6CjLq5MHFRHB6eX">
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-4dnqFdd2E3dHMPK1WWi5Tx"/>
        </correspContext>
        <correspAction type="submitted" xml:id="i-4SVZbNv5cd6Ww51efvNv5V">
          <date when="2015-10-06"/>
          <time when="20:12:29"/>
        </correspAction>
        <correspAction type="referred" xml:id="i-rg1feFDaYEL8PHnKV2gFS">
          <date when="2015-10-13"/>
        </correspAction>
        <correspAction type="assigned" xml:id="i-VDKVJSpCFwvmxBQ6GM2EZT">
          <date when="2016-08-12"/>
          <time when="10:22:03"/>
        </correspAction>
        <correspContext corresp="i-VDKVJSpCFwvmxBQ6GM2EZT">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-GkQmgjkZ3xQ5St9MX22oeX"/>
        <correspContext corresp="i-GkQmgjkZ3xQ5St9MX22oeX">
          <ref type="uppgift">2015/16:NU3</ref>
          <ref type="ref_dok_id">H301NU3</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU3</ref>
          <ref type="ref_dok_titel">Utgiftsområde 21 Energi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-G6auHR7r6qo4Tf7xPi11sh"/>
        <correspContext corresp="i-G6auHR7r6qo4Tf7xPi11sh">
          <ref type="uppgift">2015/16:FiU1</ref>
          <ref type="ref_dok_id">H301FiU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2016 - Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3234 av Mattias Bäckström Johansson m.fl. (SD) Utgiftsområde 21 Energi</div>
      </div>
      <div type="motBody">
        <div type="motProposal" subtype="förslag">
          <head xml:id="i-M4bCamSSGVur8U7y3R7WCc">
            Förslag till riksdagsbeslut
          </head>
          <list style="ol">
            <item xml:id="i-KJhScv5qpwBybAfrznEYxj">
              Riksdagen anvisar anslagen för 2016 inom utgiftsområde 21 Energi
              enligt förslaget i tabell 1 i motionen.
            </item>
            <item xml:id="i-3BNYK7iQmhx52wYHJiziVX">
              Riksdagen beslutar att 2 § lagen (2000:466) om skatt på termisk
              effekt i kärnkraftsreaktorer ges följande lydelse: ”Skatt ska
              betalas för varje kalendermånad som tillstånd finns att inneha
              och driva en kärnkraftsreaktor. Om driftstillståndet har löpt
              ut eller återkallats före slutet på en kalendermånad, upphör skattskyldigheten
              vid denna tidpunkt. Skatten utgör för varje kalendermånad 12 648
              kronor per megawatt av den högsta tillåtna termiska effekten i
              kärnkraftsreaktorn. Om den högsta tillåtna termiska effekten inte
              har fastställts, får beskattningsmyndigheten beräkna effekten
              efter jämförelse med reaktorer för vilka sådan effekt har fastställts.”
            </item>
            <item xml:id="i-QoZGS66p41Fccp93CDiMFW">
              Riksdagen beslutar att 5 § lagen (2000:466) om skatt på termisk
              effekt i kärnkraftsreaktorer ges följande lydelse: ”Om en kärnkraftsreaktor
              har varit ur drift under en sammanhängande period av mer än 30
              kalenderdygn, får avdrag med 415 kronor per megawatt av den termiska
              effekten göras för det antal kalenderdygn som överstiger 30.”
            </item>
            <item xml:id="i-KGU3hmNhXukdJ7t3eDapeZ">
              Riksdagen ställer sig bakom det som anförs i motionen om att
              satsa på en forskningsreaktor för fjärde generationens kärnkraft
              och tillkännager detta för regeringen.
            </item>
            <item xml:id="i-DTDry7CSPxpaAkmyBbCDaZ">
              Riksdagen ställer sig bakom det som anförs i motionen om att
              skattereduktionen för mikroproducenter av el ska tas bort och
              tillkännager detta för regeringen.
            </item>
            <item xml:id="i-PoFKL8mPr6ubfXXBLCTUrL">
              Riksdagen beslutar att 3 § f lagen (1984:1052) om statlig fastighetsskatt
              ska upphöra att gälla.
            </item>
          </list>
        </div>
        <div type="motContent">
          <head type="h1" xml:id="i-8tvazWP7WGQRAjujCjZKgV">
            Motivering
          </head>
          <p xml:id="i-3NDAQgwBFDMYEPsYwE2ery">
            Sverigedemokraterna är ett socialkonservativt parti med nationalistisk
            grundsyn som betraktar värdekonservatism och upprätthållandet
            av en solidarisk välfärdsmodell som de viktigaste verktygen i
            byggandet av det goda samhället. Partiets övergripande mål är
            att formera en demokratisk, politisk rörelse som slår vakt om
            den gemensamma nationella identitet som har utgjort grunden för
            framväxten av välfärdsstaten och vårt lands fredliga och demokratiska
            utveckling.
          </p>
          <p xml:id="i-YYCvbzA53PprnZ6RA6d9Dt">
            Sverigedemokraterna eftersträvar ett försiktigt framåtskridande
            som baseras på varsamhet, eftertanke och långsiktigt ansvarstagande.
            Vi eftersträvar ett demokratiskt, jämställt och miljövänligt samhälle
            där alla medborgare skyddas av, och är lika inför, lagen. Genom
            att kombinera frihet och trygghet, individualism och gemenskap
            hoppas vi kunna skapa ett folkhem som i så hög grad som möjligt
            är präglat av trygghet, välstånd, demokrati och en stark inre
            solidaritet.
          </p>
          <p xml:id="i-PNvsEkEEN7EgvFMLx7io9Z">
            Sverigedemokraterna står fritt från såväl socialismens som liberalismens
            ekonomiska teorier och kan därför inta ett pragmatiskt och verklighetsanpassat
            förhållningssätt i ekonomiska frågor. Förutsatt att det kan gagna
            Sverige och dess medborgare är vi öppna för samtal, diskussioner
            och samarbeten med alla andra partier. I vår höstbudget stakar
            vi ut våra viktigaste visioner för de kommande åren. Vi visar
            att det inte måste finnas någon motsättning mellan ekonomisk tillväxt
            och sysselsättning å den ena sidan och allmän välfärd, trygghet
            och socialt ansvarstagande å den andra.
          </p>
          <head type="h3" xml:id="i-5PoU34H9TSJACkcAXSirgL">
            Tabell 1 Anslagsförslag 2016 för utgiftsområde 21 Energi
          </head>
          <table>
            <row style="label" xml:id="i-KTEF4ZB5FWZpmvnuTwGzC8">
              <cell>
                Tusental kronor
              </cell>
            </row>
            <row xml:id="i-5BaESEGCWFY6KCV6XRnv1P">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (SD)
              </cell>
            </row>
            <row xml:id="i-FbXiwYbP3ep9Le6cxX983x">
              <cell>
                1:1
              </cell>
              <cell>
                Statens energimyndighet
              </cell>
              <cell>
                279 727
              </cell>
              <cell>
                −15 000
              </cell>
            </row>
            <row xml:id="i-3saggrzHMo8oUKwNxLBLtD">
              <cell>
                1:2
              </cell>
              <cell>
                Insatser för energieffektivisering
              </cell>
              <cell>
                253 000
              </cell>
            </row>
            <row xml:id="i-31byPh79gmVAyucpCiK9AW">
              <cell>
                1:3
              </cell>
              <cell>
                Stöd för marknadsintroduktion av vindkraft
              </cell>
              <cell>
                10 000
              </cell>
              <cell>
                −10 000
              </cell>
            </row>
            <row xml:id="i-JFyJcr4z684cnBHVJTQ4uR">
              <cell>
                1:4
              </cell>
              <cell>
                Energiforskning
              </cell>
              <cell>
                1 349 376
              </cell>
              <cell>
                −10 000
              </cell>
            </row>
            <row xml:id="i-AcPi8ZyyeE86bwdCujjtaK">
              <cell>
                1:5
              </cell>
              <cell>
                Ersättning för vissa kostnader vid avveckling av Barsebäcksverket
              </cell>
              <cell>
                102 900
              </cell>
            </row>
            <row xml:id="i-7RyA8uNgG7Db3JHLFNUSj5">
              <cell>
                1:6
              </cell>
              <cell>
                Planeringsstöd för vindkraft
              </cell>
              <cell>
                15 000
              </cell>
              <cell>
                −15 000
              </cell>
            </row>
            <row xml:id="i-LM5NuTNYeq7NwZjLUuQx2a">
              <cell>
                1:7
              </cell>
              <cell>
                Energimarknadsinspektionen
              </cell>
              <cell>
                110 707
              </cell>
            </row>
            <row xml:id="i-V45PGJe7bxhgqNxjyeePQk">
              <cell>
                1:8
              </cell>
              <cell>
                Energiteknik
              </cell>
              <cell>
                390 000
              </cell>
              <cell>
                −390 000
              </cell>
            </row>
            <row xml:id="i-Eq47dWLm4e4TGMPNg9GNh9">
              <cell>
                1:9
              </cell>
              <cell>
                Elberedskap
              </cell>
              <cell>
                255 000
              </cell>
            </row>
            <row xml:id="i-SLLWFCEUqEzLVmWwmN6YM2">
              <cell>
                1:10
              </cell>
              <cell>
                Avgifter till internationella organisationer
              </cell>
              <cell>
                21 328
              </cell>
            </row>
            <row xml:id="i-JKDzqy3wMdctkEf1PpWHgo">
              <cell>
                1:11
              </cell>
              <cell>
                Lokal och regional kapacitetsutveckling för klimat- och energiomställning
              </cell>
              <cell>
                25 000
              </cell>
              <cell>
                −25 000
              </cell>
            </row>
            <row xml:id="i-CC8ZEFBiMFhqUoxhdNjRRQ">
              <cell>
                Nya anslag
              </cell>
            </row>
            <row xml:id="i-NjwESGwVye6FT6tnevKrHX">
              <cell>
                2:1
              </cell>
              <cell>
                Forskningsreaktor
              </cell>
              <cell>
                +25 000
              </cell>
            </row>
            <row xml:id="i-PFjeZ4AGD7HFCeH2eai3Ad">
              <cell>
                2:2
              </cell>
              <cell>
                Investeringsstöd biogas
              </cell>
              <cell>
                +100 000
              </cell>
            </row>
            <row xml:id="i-4rmDx4LwiUUd7hmH8tBs2Y">
              <cell>
                Summa
              </cell>
              <cell>
                2 812 038
              </cell>
              <cell>
                −340 000
              </cell>
            </row>
            <row xml:id="i-GcUvEKUUchDXNg2odmME6Y"/>
          </table>
          <head type="h1" xml:id="i-7KohSDnd93XM3Jv6STG4SM">
            Inledning
          </head>
          <p xml:id="i-ArVrgc1Tuah83gkv4F7hks">
            Sverige som industrination är beroende av såväl konkurrenskraftiga
            priser på elenergi som leveranssäkerhet under årets alla timmar.
            Det är även därför som vattenkraften tillsammans med kärnkraften
            utgör basen i det svenska energisystemet. Vattenkraften är en
            viktig del av Sveriges energimix då man står för både en betydande
            del av baskraften men även används med fördel för att reglera
            effektbehovet.
          </p>
          <p xml:id="i-XzcYHAV7ZPEwah8F5w2Ef">
            Kärnkraften står idag för nästan hälften av Sveriges elproduktion
            och kommer inom överskådlig framtid utgöra grunden för svensk
            energiförsörjning. En nedläggning av svensk kärnkraft skulle utgöra
            ett direkt hot mot svensk basindustri och svensk ekonomi. Hushållen
            skulle dessutom riskera att bli drabbade av än högre elpriser
            och ökad import av elektricitet som i många fall produceras med
            fossila energikällor. Sverigedemokraterna ser därför positivt
            på en satsning i form av forskning och utveckling av svensk kärnkraft.
            Sverigedemokraterna anser således att vi ska satsa på kärnkraft
            i den omfattning som krävs för att upprätthålla och säkerställa
            en trygg elförsörjningssituation för i första hand Sverige.
          </p>
          <p xml:id="i-FkVVwPhqFLggJpu4ZHWHYs">
            Sverigedemokraterna anser att den svenska energipolitiken måste
            vila på tre ben: leveranssäkerhet, kostnadseffektivitet och miljö.
            Vidlyftiga subventioner eller oöverlagda skattesanktioner på energimarknaden,
            exempelvis på det så kallade förnybara eller kärnkraften, raserar
            förutsättningarna för att nå ens något av dessa mål.
          </p>
          <head type="h1" xml:id="i-X3ttq1yKjWMo4CL86f5nn8">
            Anslagsförändringar under utgiftsområde 21
          </head>
          <head type="h1" xml:id="i-RUkPwAuVsn6oejVHxgQr4J">
            1:1 Statens energimyndighet
          </head>
          <p xml:id="i-HKD5WxLVv3BDD5fViNJ6GH">
            Statens energimyndighet får ett ökat förvaltningsanslag om 15
            miljoner kronor i budgetpropositionen för att ge energimyndigheten
            förutsättningar att bidra till genomförandet av regeringens satsningar
            på bland annat smarta elnät, solceller och energilagring. Då Sverigedemokraterna
            inte har med motsvarande investeringar i vårt budgetförslag så
            minskas förvaltningsanslaget motsvarande regeringens höjning.
          </p>
          <head type="h1" xml:id="i-Nhhvk2aKzifb4XGfghAaj7">
            1:3 Stöd för marknadsintroduktion av vindkraft
          </head>
          <p xml:id="i-7ymDAuQ5J9Y2Kzay8RNixe">
            Sverigedemokraterna tar bort anslaget 1:3 Stöd för marknadsintroduktion
            av vindkraft som ett led i en övergripande energistrategi som
            syftar till att göra marknadsförutsättningarna mer jämbördiga
            för olika energislag. Detta innebär en besparing på 10 miljoner
            kronor per år.
          </p>
          <head type="h1" xml:id="i-GRiBxttwHztBYySE5pNZTm">
            1:4 Energiforskning
          </head>
          <p xml:id="i-52PpUNzh8qjdY8YkMHZP8S">
            Sverigedemokraterna menar att forskning på nya energilösningar
            har stor potential att lösa många av de framtidsutmaningar vi
            står inför. Medlen bör delvis inriktas på att bygga upp vetenskaplig
            och teknisk kunskap och kompetens som vi idag saknar inom kärnteknik.
            Sverigedemokraterna bryter ut en del av anslaget för energiforskning
            för en riktad satsning på en statlig forskningsreaktor kring fjärde
            generationens kärnkraft, vilket ger den minskningen av anslaget
            för energiforskning jämte att satsningen på ett forum för smarta
            elnät tas bort.
          </p>
          <head type="h1" xml:id="i-HRTx1K2dDP8vZGL22LYxDU">
            1:6 Planeringsstöd för vindkraft
          </head>
          <p xml:id="i-9baivcAg3TjR37kr7SuVaG">
            Sverigedemokraterna tar bort anslaget 1:6 Planeringsstöd för
            vindkraft som ett led i en övergripande energistrategi som syftar
            till att göra marknadsförutsättningarna mer jämbördiga för olika
            energislag; detta innebär en besparing på 15 miljoner kronor per
            år.
          </p>
          <head type="h1" xml:id="i-GJEA3YhGQuh7Yidc5wLTsM">
            1:8 Energiteknik
          </head>
          <p xml:id="i-D2FVuv1BjgTyGFvet38gVn">
            Dagens investeringsstöd för installation av solceller, vilket
            enligt regeringens budgetproposition skall fortgå och ökas under
            kommande fyra år, kan på goda grunder ifrågasättas då solceller
            nästan uteslutande producerar elenergi vid tidpunkter som Sverige
            har en stor kapacitetsreserv.
          </p>
          <p xml:id="i-Rj6MEoNyg6XkFZzYyF7b1F">
            Idag ges investeringsstöd för installation av solceller som uppgår
            till 30 procent av kostnaden för företag och 20 procent för privatpersoner,
            alltså såväl material som installationen. Då anslaget uteslutande
            under budgetperioden avser investeringsstöd till solceller samt
            stöd till energilagring så tar Sverigedemokraterna bort anslaget
            1:8 Energiteknik.
          </p>
          <head type="h1" xml:id="i-13GgLBkdvs3Z9GmtVAcpbB">
            1:11 Lokal och regional kapacitetsutveckling för klimat- och
            energiomställning
          </head>
          <p xml:id="i-4oWnRmxRzRJRnRudqaiuFj">
            Regeringen avsätter 25 miljoner kronor per år under budgetperioden
            till offentliga aktörer för samverkan och spridandet av erfarenheter
            kring lokal och regional energi- och klimatomställning.
          </p>
          <p xml:id="i-95UchzBrXHuyCvwLG183UZ">
            Anslaget är i budgetpropositionen kopplat till det investeringspaket
            kring klimatklivet som regeringen presenterat och där man med
            dessa medel vill skapa förutsättningarna för sina ideologiska
            utgångspunkter. Då Sverigedemokraterna inte har med motsvarande
            investeringar i vårt budgetförslag så tas anslaget bort.
          </p>
          <head type="h1" xml:id="i-DoMsVKn6pKMCDVvdDb4KHa">
            2:1 Forskningsreaktor för fjärde generationens kärnkraft
          </head>
          <p xml:id="i-SJBLJsZMoGz3XADqmonTLr">
            Sverigedemokraterna anslår medel för både forskning och utveckling
            samt uppförande av en svensk forskningsreaktor. Vi anslår 25 miljoner
            kronor för budgetåret 2016. Från 2017 ökas detta anslag. Anslagets
            storlek bygger på den skrivelse som överlämnades till Vetenskapsrådet
            och Kungliga Vetenskapsakademien där budgeten var satt till drygt
            1,5 miljarder kronor under perioden 2013–2023. För att med god
            marginal inte underskatta kostnaden så anslås 150 miljoner kronor
            årligen för detta från och med 2017.
          </p>
          <p xml:id="i-9uQS8o8DYLZvG6wHTFXcWF">
            Idag utnyttjar vi endast ett fåtal procent av potentialen i det
            uran som grävts upp medan återstående avses att grävas ned som
            avfall. Flera lovande projekt med olika typer av snabba kärnkraftsreaktorer,
            som även kallas för fjärde generationens kärnkraft, pågår just
            nu. I denna typ av reaktorer kan det sedan tidigare använda kärnbränslet
            istället återanvändas.
          </p>
          <p xml:id="i-Etn5LeCegqkQdrkCfzTd22">
            Utifrån att kärnkraften står för nästan hälften av vår elförsörjning
            så har det statliga stödet till forskning på kärnteknikområdet
            under lång tid varit ytterst blygsamt. För att kunna uppnå ny,
            modern och än mer säker kärnkraft i Sverige behövs också en hög
            nationell kompetens och för detta behövs ökat stöd till kärnkraftsforskningen.
            Framtiden kräver ren energi till rimliga priser och i det perspektivet
            måste forskningen få fart. En lämplig plats för en forskningsreaktor
            skulle kunna vara Oskarshamn, där det använda kärnbränslet finns
            idag.
          </p>
          <head type="h1" xml:id="i-WAusaTK5v3dWku4piuu3gC">
            2:2 Investeringsstöd biogas
          </head>
          <p xml:id="i-FZcyxS6V6TYpKpHzojL3Bd">
            Sverigedemokraterna anser att Sverige har en outnyttjad potential
            för framställning av metangas av olika avfallsprodukter, såsom
            avloppsslam, matrester, slaktavfall, stallgödsel och annan biomassa.
            Metangas går att använda till både el- och värmeproduktion men
            då den också går utmärkt att använda som fordonsbränsle är den
            extra intressant. Metangas av restavfall kan aldrig ensamt ersätta
            dagens fossila bränslen inom transportsektorn, men i målsättningen
            att sänka landets utsläpp av växthusgaser ger biogas dubbel verkan.
            Dels är den förnybar, vilket medför att den inte ger några nettoutsläpp
            av koldioxid, dels innebär användandet av biogas att avgången
            av metangas, vilken i sig klassas som växthusgas, reduceras. Sverigedemokraterna
            satsar därför på ett utökat investeringsstöd för biogasen till
            marknadsintroduktion av ny teknik på området och där varje projekt
            kan få högst 25 miljoner kronor och medlen får utgöra högst 45
            % av merkostnaderna i projektet.
          </p>
          <head type="h2" xml:id="i-6Sunwb4Z2nbUJEWjjJNwxg">
            Förändringar på skatter kopplat till utgiftsområde 21
          </head>
          <head type="h1" xml:id="i-NucwK78CBxYasHEfq2izmQ">
            Effektskatten
          </head>
          <p xml:id="i-MtREZV3Uxh7EMzcTcgHv1B">
            Idag straffbeskattas elenergi som är alstrad i svenska kärnkraftverk
            och vattenkraftverk. Staten utövar skattesanktioner mot båda dessa
            energislag där en avgift tas ut på den högsta termiska effekten
            i kärnkraftverken och där det för vattenkraften tas ut en högre
            fastighetsskatt än för övriga industrifastigheter. Dessa straffskatter
            mot våra mest betydande energislag skapar en obalans i konkurrensen
            på den fria elmarknaden som inte andra energislag drabbas av.
            Med anledning av det ovan anförda motsätter vi oss ytterligare
            höjningar av effektskatten och föreslår även en sänkning av effektskatten
            med drygt 14 %.
          </p>
          <p xml:id="i-YF1ShDi4SXgi8FssMckSVX">
            För att stimulera byggandet och skapa incitament för att förnya
            reaktorer vill vi slopa denna orättfärdiga effektskatt för nya
            reaktorer. Vårt förslag är därför att reaktorer som uppförs efter
            den 1 januari 2016 inte skall belastas med effektskatt, vilket
            ger likartade konkurrensvillkor mot andra energislag. En dylik
            reform väntas också på sikt leda till lägre energipriser, eller
            i vart fall till minskade prisstegringar.
          </p>
          <p xml:id="i-KwKhDiTfdGpm1c69Y6oY92">
            Idag betalar kärnkraftindustrin skatt på den termiska effekten
            även när anläggningarna inte producerar någon el och således saknar
            intäkter. Det är först efter dag 90 som avdrag medges för hela
            effektskatten. Detta är en högst orimlig ordning som belastar
            kärnkraftens konkurrenskraft gentemot andra kraftslag på ett negativt
            sätt. Sverigedemokraterna menar därför att skatteavdraget på den
            termiska effekten ska inträda redan efter dag 30 istället för
            efter dag 90.
          </p>
          <head type="h1" xml:id="i-9gibGYKdERVvKoNuMSuQF2">
            Borttagen skattereduktion för förnybar mikroproduktion av förnybar
            el
          </head>
          <p xml:id="i-W987cTSSJRd8b3muexxmwc">
            Under innevarande år infördes en form av nettodebiteringssystem,
            eller vad som kom att kallas Skattereduktion för förnybar mikroproduktion
            av förnybar el, där man som producent ska få en skattereduktion
            som motsvarar två gånger den energiskatt som belöper på den mängd
            el som mikroproducenten matat in på elnätet upp till 10 000 kWh.
            Detta i den mån denne gjort motsvarande uttag från nätet. Inledningsvis
            innebär denna reform ganska modesta kostnader i statsbudgeten,
            30 miljoner kronor budgeteras skatteutgiften till årligen. På
            sikt riskerar detta dock bli kostsamt och får dessutom till följd
            att elproducenter som verkar på affärsmässig grund får en reducering
            på intäktssidan. Införandet av detta system är till synes uteslutande
            kopplat till att främja solceller.
          </p>
          <p xml:id="i-VvzW3EFT1PAXXUQRBuDA7B">
            Ett väsentligt problem gällande solceller är den oregelbundna
            produktionen i och med att kraftkällan av självklara skäl är beroende
            av solljus. Detta medför att solceller producerar mycket lite
            el under vinterns mörka och kalla månader. Hårdraget kan man säga
            att flödena av elkraft över nationsgränsen styrs av temperaturen
            där vi exporterar överkapacitet på sommarhalvåret och importerar
            el på vintern. På sommaren begränsar man dessutom produktionen
            genom att man planerar in underhåll, lagrar vatten i magasinen
            och helt stänger av vissa anläggningar. Detta innebär i praktiken
            att alla subventionspengar till solkraft är en ren samhällskostnad.
          </p>
          <p xml:id="i-QfrVhb21WPLAq1rbXCNrxg">
            Solceller producerar som bäst från maj och några månader framåt
            och i princip ingenting under årets mörkaste och kallaste månader.
            Vad detta innebär är att solceller inte kan ersätta någonting
            annat i energisystemet då vi ändå måste ha kapacitet att möta
            efterfrågan på effekt de dagar på året då efterfrågan är som högst.
            Dessa dagar infaller just när det är som mörkast och kallast.
            Detta medför att man investerar i dubbel kapacitet, vilket knappast
            kan betraktas som vare sig miljövänligt eller samhällsekonomiskt.
            Vill man vara miljövänlig måste man också vara resurseffektiv.
          </p>
          <p xml:id="i-KF6ZqWnbmfRnVxDy62CAte">
            Under andra förhållanden, i andra delar av världen, kan solceller
            komma till sin rätt. Detta kan till exempel gälla där man har
            hög solinstrålning samtidigt som man använder energin till kylning,
            alltså att efterfrågan är som störst när solen skiner. I Sverige
            är förhållandet dock det omvända för energisystemet som helhet.
          </p>
          <head type="h1" xml:id="i-NrKgwxq6ejjUHRLUN7Pzy6">
            Sänkt energiskatt för serverhallar
          </head>
          <p xml:id="i-ChCjdQmJuU1sdXFEJMnt7A">
            Behovet av datalagring, en naturlig följd av den tekniska utvecklingen,
            ökar ständigt. Runtom i världen kommer många nya datacenter, centraler
            för lagring av digital information, att behöva etableras. Enligt
            bedömningar kan det handla om uppemot 700 centra före år 2020,
            varav i storleksordningen 200 sannolikt hamnar i Europa.
          </p>
          <p xml:id="i-LVB8z7vsynYCcZSW3y7KBx">
            Vad gäller etablering av denna typ av verksamhet har Sverige
            i ett europeiskt perspektiv många konkurrensfördelar. Kallt klimat,
            i synnerhet i norra Sverige, god tillgång på utbildad personal,
            en bra internetinfrastruktur med stor kapacitet, solida geologiska
            förhållanden och en stabil kraftförsörjning gör att vi skulle
            stå oss väl i en internationell konkurrens.
          </p>
          <p xml:id="i-XnuQXL21QuoiprqC4tDRL3">
            Det främsta tröskeln för tillväxt för denna näring i Sverige
            är energibeskattningen. Sverige ligger i särklass högst i Norden
            vad gäller energibeskattning för detta ändamål, vilket uppenbart
            är en konkurrensnackdel. För att skapa gynnsamma konkurrensförutsättningar
            för denna näring vill Sverigedemokraterna att energiskatten för
            verksamhetsutövare där serverhallarna är den huvudsakliga affärsverksamheten
            ska likställas med den som råder för den energiintensiva industrin,
            det vill säga 0,5 öre/kWh.
          </p>
          <head type="h1" xml:id="i-MSGpP44aqBuw4Ukj2U3wbD">
            Höjd fastighetsskatt vindkraft
          </head>
          <p xml:id="i-UNydrWc2Ckohrcrv21YmVV">
            Vindkraften har idag en reducerad fastighetsskatt och betalar
            enbart 0,2 procent, istället för den normala industrifastighetsskatten
            om 0,5 procent. Skatteverket har dock sedan tidigare meddelat
            i ett ställningstagande att fastighetsskatten för elproduktionsenhet
            med vindkraftverk är lägre än för övriga elproduktionsenheter,
            vilket kan vara ett statligt stöd (otillåtet statsstöd) enligt
            artikel 107 i fördraget om Europeiska unionens funktionssätt.
            Fastighetsskatten för elproduktionsenhet med vindkraftverk får
            därför endast beräknas med den lägre skattesatsen (0,2 procent)
            om takbeloppet (200 000 euro för en period om tre beskattningsår)
            inte överskrids enligt kommissionens förordning om stöd av mindre
            betydelse.
          </p>
          <p xml:id="i-6np2NYSdtRtCv1Tj3aBaCC">
            För att inte snedvrida konkurrensen mellan de olika kraftslagen
            och undanröja administration för efterlevnaden av statsstödsreglerna
            menar vi att fastighetsskatten på vindkraftverk ska justeras till
            den nivå som råder för övriga industrifastigheter, vilket även
            är den nivå som råder för exempelvis kärnkraft- och kraftvärmeverk.
          </p>
        </div>
        <div type="motSignatures">
          <list>
            <item xml:id="i-YWLUPtgG5nNtTRpL7RBSKL" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
            <item xml:id="i-ADcLNMhdvGKEaaLDP89uZi" who="i-DF6yJMSNGfT6HwisDSi4qz">
              Josef Fransson (SD)
            </item>
            <item xml:id="i-9YVP7yBoHs5GP8A1mZ9gXT" who="i-4dnqFdd2E3dHMPK1WWi5Tx">
              Johan Nissinen (SD)
            </item>
          </list>
        </div>
      </div>
    </body>
  </text>
</TEI>
