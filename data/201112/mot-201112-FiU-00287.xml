<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00287">
  <teiHeader>
    <fileDesc>
      <titleStmt>
        <title>Alternativa driftsformer i välfärden</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alternativa driftsformer i välfärden</title>
          <idno type="rdwebb">GZ02Fi287</idno>
          <rs type="number">Fi287</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi287/text</ref>
          <ref type="dokument_url_html">http://data.riksdagen.se/dokument/GZ02Fi287</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi287</ref>
          <ref type="doc">http://data.riksdagen.se/fil/A9BA8187-D009-415D-8A7C-500C5F113E4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-fJpn7Mcbdt38xt4bGiTpu" type="signed"/>
        <correspContext corresp="i-fJpn7Mcbdt38xt4bGiTpu">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-VVEeBC1hK61kkBTRSKBTQH" type="numbering">
          <date when="2011-10-10"/>
        </correspAction>
        <correspAction xml:id="i-Md5i2V8PQX8KBzAr898MP3" type="submission">
          <date when="2011-10-05"/>
        </correspAction>
        <correspAction xml:id="i-X3QDkBvtvqQXgxV1mVcPFX" type="transfer">
          <date when="2011-10-05"/>
        </correspAction>
        <correspAction xml:id="i-GbHaHy5Ltuk1t6xG5ZBzVR" type="assigned"/>
        <correspContext corresp="i-GbHaHy5Ltuk1t6xG5ZBzVR">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GkWyJgJebiJVRVtfnRAecf" type="motBody">
        <div xml:id="i-3o4Qo5decCddLT14YHRxEP" type="motProposal" subtype="förslag">
          <head xml:id="i-7vGGzdJgDVvAWvcECx62oD">
            Förslag till riksdagsbeslut
          </head>
          <p xml:id="i-9JTDez7LicEStrXVVMstjN">
            Riksdagen tillkännager för regeringen som sin mening vad som
            anförs i motionen om möjligheten att förändra regelverket för
            avknoppningar.
          </p>
        </div>
        <div xml:id="i-L5oKvcWnsu7erZHgzCenNa" type="motContent">
          <head xml:id="i-ULUAggj4D6rKu4FomeedsC" type="h1">
            Motivering
          </head>
          <p xml:id="i-Emhb8hhtdP6PKZuRTcjuzS">
            Den svenska välfärdsstatsmodellens största framtidsutmaning ligger
            sannolikt i att möta medborgarnas krav på ökad kvalitet. I takt
            med att det allmänna välståndet ökar och människors levnadsvillkor
            förbättras ökar medborgarnas krav på innehållet i den verksamhet
            som det offentliga erbjuder. När kvaliteten inte möter de önskemål
            som medborgarna ställer, är det troligt att vi går en utveckling
            till mötes där helprivata välfärdslösningar utanför ramen för
            den offentligt finansierade välfärden växer fram. Det senaste
            året har till exempel en rad fackliga organisationer förhandlat
            fram förmånliga avtal för sina medlemmar att teckna privata sjukvårdsförsäkringar.
            Detta är i sig inget negativt men riskerar att på sikt skapa klyftor
            och att den offentligt finansierade välfärden successivt förlorar
            i betydelse. Detta kan i sin tur resultera i att kvaliteten urholkas.
          </p>
          <p xml:id="i-Up22y9jtg9NnzRynAfcsAm">
            För att undvika denna utveckling är det av avgörande vikt att
            arbetet med att öka konkurrensen och valfriheten inom den offentligt
            finansierade välfärdssektorn får fortgå. Genom att tillåta och
            uppmuntra alternativa driftsformer och verksamhetsmässiga strategier
            vid sidan av den kommunalt och statligt drivna verksamheten stärks
            den enskildes valfrihet. Detta framtvingar även en konkurrens
            som kan möjliggöra att verksamhetens kvalitet stärks. När offentliga
            välfärdsverksamheter inte längre kan ta inflödet av brukare för
            givet utan tvingas konkurrera med fristående aktörer för sin överlevnads
            skull ökar trycket på förbättringar av verksamhetens innehåll.
          </p>
          <p xml:id="i-DWmBbGJzUFGpFUJ7T2cbiY">
            Ett viktigt inslag i denna utveckling har varit fenomenet med
            avknoppningar som parallellt med nyetableringen av privata aktörer
            inom välfärdssektorerna starkt bidragit till att stärka konkurrensen
            och mångfalden. Med detta åsyftas en överlåtelse av ägar- och
            huvudmannaskapet av tidigare offentligt drivna välfärdstjänster
            till personalen som istället iklär sig rollen som nya privata
            aktörer. Därmed kan de anställda även bättre påverka den egna
            arbetssituationen. Det huvudsakliga motivet till avknoppningar
            har dock varit att bryta den rådande monopolsituationen där det
            offentliga tillhandahåller en överväldigande majoritet av landets
            välfärdstjänster.
          </p>
          <p xml:id="i-KyyseZZ1RnBzp4tEFF7vTj">
            Frågan om avknoppningar är onekligen starkt politiskt laddad
            och inte minst juridiskt intressant då rättsläget idag är oklart.
            Vår befintliga lagstiftning ger helt enkelt ingen klar vägledning
            för hur avknoppningar ska genomföras. Till följd av detta utredde
            Statskontoret frågan på Finansdepartementets begäran och kom fram
            till slutsatsen att det inte är möjligt för kommunen att rikta
            ett sådant erbjudande [en avknoppning] till de anställda. Ingen
            vidare konklusion nåddes och regeringen har inte vidtagit vidare
            åtgärder för att finna en lösning på frågan. Detta är mycket olyckligt
            då avknoppningsarbetet nu mer eller mindre avstannat, vilket bromsat
            upp arbetet att utöka valfrihet, mångfald och kvalitet inom välfärden.
          </p>
          <p xml:id="i-Ce98ySkooGQehXc9wDWgzt">
            Den grundläggande problemställningen som Statskontoret pekade
            på handlar om det problematiska i att den som avknoppar tar över
            en fungerande verksamhet gratis som det kan finnas ett upparbetat
            värde i. Enligt Sveriges Kommuner och Landsting som utredde frågan
            innan Statskontoret släppte sin rapport, kan detta hanteras genom
            att man tar ut en köpeskilling som motsvarar detta upparbetade
            värde en form av goodwill-värde. Problemet uppstår dock när en
            extern tredje part är beredd att därutöver betala ytterligare
            pengar för att ta över verksamheten. Eftersom en avyttring av
            offentligt ägda välfärdsverksamheter i huvudsak syftar till att
            stärka konkurrensen, valfriheten och i förlängningen kvaliteten
            är det endast undantagsvis aktuellt att bjuda ut välfärdsverksamheter
            på en öppen marknad till högsta budgivare. Vinnaren av budgivningen
            är inte nödvändigtvis den aktör som är kvalitetsmässigt mest lämpad
            att driva verksamheten ifråga. Samtidigt är frågan om att öka
            valfriheten, konkurrensen och att bryta det offentliga monopolet
            på välfärdsmarknaderna fortsatt en central fråga för att klara
            välfärdens framtida kvalitetsutmaningar. Med anledning av detta
            bör regeringen överväga att se över regelverket för avknoppningar
            och framta en modell för hur de även fortsättningsvis kan bidra
            till ökad konkurrens och valfrihet. En möjlig lösning är att inrätta
            ett system med kvalitetsupphandlingar som kan tillämpas inom samtliga
            välfärdsområden där ett fast pris som motsvarar goodwill-värdet
            utgör ett grundkriterium, men där förbättringen av själva kvaliteten
            i tillhandahållandet av välfärdstjänsten ifråga utgör upphandlingens
            mest centrala inslag.
          </p>
        </div>
        <div xml:id="i-G2yxpKmUWcZZBzBQgNuVk8" type="signatureBlock">
          <list xml:id="i-SNoxmEaKYgBHrZyvG3jFxM">
            <item xml:id="i-4DX9PYREkhd25ymuJsgJjc" who="i-XHzgSBhvzhMtyTsYMbxgy4" type="signature">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
